<page>
    <title>Austràlia</title>
    <ns>0</ns>
    <id>191</id>
    <revision>
      <id>14044974</id>
      <parentid>14044954</parentid>
      <timestamp>2014-09-15T08:30:02Z</timestamp>
      <contributor>
        <username>CarlesMartin</username>
        <id>43323</id>
      </contributor>
      <minor></minor>
      <comment>Revertides les edicions de [[Special:Contributions/195.37.51.78|195.37.51.78]] ([[User talk:195.37.51.78|discussió]]) a l'última versió de [[User:JoRobot|JoRobot]]</comment>
      <text>{{vegeu|el país d'Oceania|Austràlia (desambiguació)}}
{{Taula d'estat
|preposicio_pais = d'
|gentilici = Australià, australiana
|nom_original = Commonwealth of Australia
|nom_comu = Austràlia
|millor_sèrie= H2O sirenas del mar
|imatge_bandera = Flag of Australia.svg
|imatge_escut = Coat of Arms of Australia.svg
|imatge_mapa = Australia (orthographic projection).svg
|lema_nacional = Cap (abans ''Advance Australia'')
|idiomes_oficials = [[Anglès]] (''[[de facto]]'')ref{{ref-web |url=http://www.immi.gov.au/media/publications/multicultural/confer/04/speech18a.htm |títol= 1995 Global Cultural Diversity Conference Proceedings, Sydney |consulta=21 abril 2011 |L'Anglès no té estatus [[de iure]] però està tant arrelat com a llengua comuna que és [[de facto]] la llengua oficial així com la llengua nacional. |obra= |editor= Department of Immigration and Citicenship |data= |llengua=anglès}}/ref
|capital = [[Canberra]]
|coordenades_capital = {{coord|35|18|S|149|08|E|type:country(385199)|display=inline}} |
|major_ciutat = [[Sydney]]
|tipus_govern = [[Monarquia constitucional]]
|titols_liders = [[Reina d'Austràlia|Reina]]br /[[Governador general d'Austràlia|Governador general]]br /[[Primer ministre d'Austràlia|Primer ministre]] 
|noms_liders = [[Elisabet II del Regne Unit|Isabel II]]br /[[Quentin Bryce]]br /[[Tony Abbott]]
|posicio_llista_area = 6è
|magnitud_area = 1_E12
|area = 7.686.850
|percentatge_aigua = 1%
|codi_FIPS = AS
|poblacio_censada = 18.972.350 
|any_cens_poblacio = 2001
|densitat_poblacio = 2
|posicio_llista_densitat = 191è
|tipus_sobirania = [[Independència]]
|events_establir_sobirania = -[[Acta de constitució del Commonwealth d'Austràlia del 1900|Creació de la constitució]]br /- [[Estatut de Westminster]] de [[1931]]br /- [[Acta d'Austràlia]]
|dates_establiment_sobirania = Del [[Regne Unit]]:br /br[[1 de gener]] 1901br /br /br /[[11 de desembre]] [[1931]]br /[[3 de març]] [[1986]]
|moneda = [[Dòlar australià]]
|codi_moneda = AUD
|zona_horaria = [[Zona horària#UTC.2B10|diversos]]
|variacio_utc = +8 a +10
|zona_horaria_DST = [[Zona horària#UTC.2B10|depèn de la zona]]
|variacio_utc_DST = +8 a +11
|himne_nacional = [[Advance Australia Fair]]
|domini_TLD = au
|codi_trucada = 61
|notes_al_peu = references group=nb/
}}
'''Austràlia''' oficialment el '''Commonwealth d'Austràlia''' (o '''Mancomunitat d'Austràlia''') és un estat de l'[[Hemisferi Sud]] que conforma el continent més petit del món i que inclou, a més, diverses illes petites dels oceans [[oceà Pacífic|Pacífic]] i [[Oceà Índic|Índic]]. 

L'Austràlia continental té una extensió de 7,69 milions de [[quilòmetre quadrat|quilòmetres quadrats]] i és al mateix temps l'[[illa]] més gran del món, però el [[continent]] més petit; Austràlia és, de fet, la part principal del continent [[Oceania|oceànic]]; l'estat australià comprèn, a més, l'illa de [[Tasmània]] i diverses dependències, com les illes [[Illa Christmas|Christmas]] i [[Illa Norfolk|Norfolk]]. Els països veïns són [[Nova Zelanda]], al sud-est, i al nord [[Indonèsia]], el [[Timor Oriental]] i [[Papua Nova Guinea]], del qual està separada per l'[[estret de Torres]]. Banyen Austràlia els mars de [[mar de Timor|Timor]] i [[mar d'Arafura|Arafura]] al nord, el [[mar del Coral]] i el [[mar de Tasmània]] a l'est, l'[[oceà Antàrtic]] al sud i l'[[oceà Índic]] a l'oest.

De nord a sud té uns 3.700 quilòmetres, mentre que d'est a oest en té uns 4.000. És el sisè estat més gran del planeta després de [[Rússia]], el [[Canadà]], la [[República Popular de la Xina|Xina]], els [[Estats Units]] i el [[Brasil]], però la seva població no arriba als 20 milions de persones. El sostre del país és el mont [[Kosciusko]], amb 2.228 metres d'altitud. El riu principal és el [[Murray (riu)|Murray]], amb 2.575 quilòmetres de longitud.

L'Austràlia continental ha estat habitada per indígenes australians per més de 42.000 anys. Després de les visites esporàdiques de pescadors del nord, i dels exploradors i comerciants europeus al [[segle XVII]], la meitat oriental del continent va ser reclamada pels [[Regne Unit|britànics]] el [[1770]] i oficialment habitada com a penal amb el nom de la colònia de Nova Gal·les del Sud, el [[6 de gener]] de [[1788]]. En créixer la població i en ser explorades noves àrees, cinc colònies autònomes més de la corona van ser establertes successivament en el curs del [[segle XIX]]. L'[[1 de gener]], 1901, les sis colònies es van federar per a formar la Mancomunitat d'Austràlia. Des de la creació de la federació, Austràlia ha mantingut un sistema liberal i democràtic i és membre de la [[Comunitat Britànica de Nacions]]. La capital de la federació és [[Canberra]],tot i que la majoria de la població australiana viu a les ciutats costaneres de [[Sydney]], [[Melbourne]], [[Brisbane]] i [[Adelaida (Austràlia)|Adelaida]].

== Etimologia ==
[[Fitxer:Flinders View of Port Jackson taken from South Head.jpg|thumb|left|El [[Port Jackson]], lloc on es va fundar la ciutat de [[Sydney]], d'A Voyage to Terra Australis]]
El nom d'Austràlia es deriva del [[llatí]] ''Australis'', que significa Meridional o del Sud. Les llegendes d'una terra desconeguda del sud (''terra australis incognita'') daten des de l'època romana i es presentaven en els mapes geogràfics de l'[[Edat mitjana]], tot i que no hi havia cap coneixement d'un continent a l'[[Hemisferi sud]]. La primera vegada que hom va fer ús del nom ''Australia'' en [[anglès]] fou el [[1625]], en les paraules: ''A note of Australia del Espíritu Santo, written by Master Hakluyt'', publicat per Samuel Purchas en ''Hakluytus Posthumus''.refPurchas, vol. iv, p. 1422–32, 1625. Sembla ser una variació del [[castellà]] original Austrialia [sic]. Una còpia de la Biblioteca del Congrés pot consultar-se a [http://memory.loc.gov/service/rbc/rbdk/d0404/02951422.jpg aquí]./ref

L'adjectiu [[neerlandès]] ''Australische'' va ser utilitzat pels oficials de [[Jakarta|Batàvia]], per referir-se a la terra descoberta al sud el [[1638]]. Gabriel de Goigny, sota el pseudònim de Jacques Sadeur en va fer ús en la seva traducció de ''Les AVentures de Jacques Sadeur dans la Découverte e le Voyage de la Terre Australe'', el [[1692]].refSidney J. Baker, ''The Australian Language'', second edition, 1966./ref Posteriorment, [[Alexander Dalrymple]] va utilitzar la denominació en la seva obra ''An Historical Collecion of Voyages and Discoveries in the South Pacific Ocean'' ([[1771]]), per referir-se a tota la regió de [[oceà Pacífic|Pacífic]] meridional. El [[1793]], George Shaw i Sir Edward Smith van publicar l'obra ''Zoology and botanny of New Holland'' que contenia la frase ... de la vasta illa, o més aviat, continent d'Austràlia, Australàsia o Nova Holanda. 

El terme Austràlia es va fer popular a partir de l'obra ''A Voyage to Terra Australis'' del navegant Matthew Flinders, la primera persona a circumnavegar l'illa. El governador Lachlan Macquarie, de [[Nova Gal·les del Sud]], va utilitzar aquesta denominació en les seves missives a [[Anglaterra]] i el [[12 de desembre]], [[1817]] va recomanar que l'Oficina Colonial en fes ús oficialment.refWeekend Australian, 30-31 December 2000, p. 16/ref El 1824, l'almirallat va acceptar oficialment la denominació per referir-se a l'illa.

== Història ==
{{AP|Història d'Austràlia}}
[[Fitxer:Australian states history.gif|thumb|Evolució de les colònies australianes.]]
Els primers habitants d'Austràlia hi van arribar fa 42.000 o 48.000 anys, immigrants nòmades [[caçadors-recol·lectors]] amb una cultura oral complexa amb valors espirituals basats en la reverència a la terra i en la creença en el temps del somni. La cultura dels habitants de les [[illes de l'estret de Torres]] i de la regió més al nord de [[Queensland]] posseïxen una cultura diferenciada a la dels [[aborígens australians]]. 

Els primer europeu a albirar territori australià va ser el navegant [[Països Baixos|neerlandès]] [[Willem Jansz]], que albiraria la costa del Cap de la Península de York el [[1606]]. Durant el segle XVII els neerlandesos van mapar la costes oest i nord del territori que van anomenar Nova Holanda, però no van assentar-s'hi. El 1770, [[James Cook]] va navegar per la costa est d'Austràlia i la va mapar, anomenant el territori Nova Gal·les el Sud i la va reclamar per al [[Regne Unit]]. Després d'aquestes expedicions Austràlia esdevindria una colònia penal després de la independència de les colònies americanes, el territori de les quals era utilitzat amb aquest propòsit. 

La Colònia de Nova Gal·les del Sud de la corona britànica va iniciar el primer assentament a Port Jackson, dirigit pel capità Arthur Phillip que havia comandat la [[First Fleet]] (''Primera Flota'') amb els primers colons, [[26 de gener]], [[1788]]. Aquesta data s'ha convertit en la dia nacional d'Austràlia, la diada d'Austràlia. La terra de Van Diemen's, avui dia coneguda com a [[Tasmània]], va ser habitada pels europeus el [[1803]] i es va convertir en una colònia separada de Nova Gal·les del Sud el [[1825]]. El Regne Unit va reclamar la regió occidental d'Austràlia el [[1829]]. Es van crear diverses colònies a partir del territori de la Colònia de [[Nova Gal·les del Sud]]: [[Austràlia Meridional]], el 1836, [[Victòria (Austràlia)|Victòria]] el 1851 i [[Queensland]] el 1859.ref{{Ref-llibre |cognom=Algar |nom=Frederic |títol=A Handbook to the Colony of New South Wales |url=http://books.google.es/books?id=W7NWAAAAcAAJpg=PA2dq=1788+New+South+Wales+colonyhl=casa=Xei=a_WMUpPQDuqj0QXc1YCIDAved=0CD0Q6AEwAjgU#v=onepageq=1788%20New%20South%20Wales%20colonyf=false |llengua=anglès |editorial=Frederic |data=1863 |pàgines=2 |isbn=}}/ref El [[Territori del Nord]] es va fundar el 1863 com a part de la Província d'Austràlia Meridional. Aquesta província fa ser fundada com a província lliure, és a dir, mai no seria una colònia penal. Victòria i [[Austràlia Occidental]] també van ser fundades com a colònies lliures, però, després van acceptar convictes transportats. La transportació dels convictes cap a Austràlia va ser eliminada gradualment entre 1840 i 1864.

[[Fitxer:Port Arthur Seeseite.jpg|thumb|El Port Arthur, a [[Tasmània]], era la [[Àrea històrica de Kingston i la vall d'Arthur|colònia penal]] més gran d'Austràlia.]]
Una febre d'or va començar a Austràlia durant la dècada de 1850 portant-hi més immigrants. La rebel·lió de la pressió militar d'Eureka el [[1854]] va ser una expressió del nacionalisme australià. Entre [[1850]] i [[1890]] les sis colònies van rebre més responsabilitats governamentals i autonomia, amb la capacitat de gestionar molts dels afers interns i alhora continuar com a membres de l'[[Imperi Britànic]]. L'Oficina Colonial a [[Londres]] va conservar el control dels afers internacionals, la defensa i del transport internacional. L'[[1 de gener]], 1901 es va formar una federació de totes les colònies després d'una dècada de plantejament i de consultes, i la Mancomunitat d'Austràlia va néixer, com a Domini de l'[[Imperi Britànic]]. El [[Territori de la Capital Australiana]] es va separar de [[Nova Gal·les del Sud]] el [[1911]] com a regió per a la capital de la federació, Canberra. ([[Melbourne]] en seria capital de 1901 a 1927). El control del Territori del Nord va ser transferit del govern d'Austràlia Meridional al govern federal el 1911. Austràlia va participar voluntàriament en la [[Primera Guerra Mundial]] i la [[Segona Guerra Mundial]]. 

L'Estatut de Westminster el 1931 va acabar formalment els enllaços constitucionals entre Austràlia i el Regne Unit, però, Austràlia no va adoptar l'estatut sinó fins al [[1942]]. Després de la derrota del Regne Unit a Àsia el 1942 durant la Segona Guerra Mundial i l'amenaça d'una invasió [[Japó|japonesa]] va fer que Austràlia tornés als Estats Units per protecció. Des del [[1951]] Austràlia ha estat un aliat militar dels Estats Units sota el tractat ANZUS. Després de la Segona Guerra Mundial Austràlia va promoure la immigració massiva d'[[Europa]]; des de la dècada de [[1970]] i de l'abolició de la política d'Austràlia Blanca, es va promoure també la immigració d'Àsia i d'altres regions del món. Com a resultat, la demografia, la cultura i la imatge d'Austràlia han estat radicalment transformades. Els últims enllaços constitucionals entre Austràlia i el Regne Unit van ser trencats el 1986 amb l'aprovació de l'Acte d'Austràlia, el qual va acabar amb el paper britànic sobre els estats australians, i anul·lant l'apel·lació judicial al [[Comitè Judicial del Consell Privat]] de la [[monarquia britànica]]. Els votants australians van rebutjar la transformació de la monarquia parlamentària en una república el [[1999]] amb una majoria del 55%. Des de l'elecció del govern de Whitlam el 1972, s'ha incrementat l'èmfasi del futur de la nació com a part de la regió d'Àsia i del Pacífic.

== Geografia física ==
{{AP|Geografia d'Austràlia}}
[[Fitxer:Australia satellite plane.jpg|thumb|El continent d'Austràlia, amb Tasmània al sud-est, vistes per satèl·lit.]]
La superfície de la Mancomunitat d'Austràlia és de 7.686.850 kmsup2/sup. El continent i les illes adjacents es troben sobre la [[Placa Indoaustraliana]]. L'illa està envoltada per l'[[oceà Índic]] i l'[[oceà Pacífic]]—la secció de l'oceà Índic al sud d'Austràlia es coneix, localment com l'[[oceà del Sud]]. El [[continent australià]] està separat de l'[[Àsia]] per la [[mar d'Arafura]] i la [[mar de Timor]]. Austràlia té una extensió de costes de 31.218 kmsup2/sup, excloent-hi les costes de les illes adjacents.ref name=Coast{{ref-web |url = http://www.environment.gov.au/soe/2006/publications/drs/indicator/142/index.html|títol = State of the Environment 2006| editor = Department of the Environment and Water Resources| consulta = 19 de maig, 2007 }}/ref Austràlia reclama una [[zona econòmica exclusiva]] de 8.148.250 kmsup2/sup. Aquesta zona econòmica exclusiva no inclou el [[Territori Antàrtic Australià]]. 

El [[continent australià]] es divideix en tres àrees estructurals clarament diferenciades:ref[http://www.enciclopedia.cat/fitxa_v2.jsp?NDCHEC=0006196 Austràlia]. Enciclopèdia Catalana. Data d'accés: 6 de març, 2008/ref
* els plegaments orientals,
* les terres baixes del centre, i 
* el massís occidental.

La [[Gran Barrera de Corall]], la barrera de corall més gran del món,ref name = UNEP{{ref-web |autor=UNEP World Conservation Monitoring Centre |any=1980|títol=Protected Areas and World Heritage - Great Barrier Reef World Heritage Area|url=http://sea.unep-wcmc.org/sites/wh/gbrmp.html|editor=Department of the Environment and Heritage|consulta=29 de maig, 2007}}/ref es troba a poca distància de la costa nord-est i s'estén per més de 2.000 km. El [[Mont Augustus]], el [[monòlit]] més gran del món,ref name=Monolith{{ref-web |url = http://www.smh.com.au/news/Western-Australia/Mount-Augustus/2005/02/17/1108500208314.html|títol = Mount Augustus| editor = The Sydney Morning Herald| consulta = 19 de maig, 2007}}/ref es localitza a l'[[Austràlia Occidental]]. Amb una altitud de 2.228 metres, el [[Mont Kosciuszko]], sobre les [[Serralades Australianes]] o ''Great Dividing Range'', és el punt més alt del continent australià, tot i que el [[Pic de Mawson]], que es troba al remot territori australià de l'[[Illa de Heard]] té una altitud de 2.745 m. 

La gran majoria del territori australià és desèrtic o semiàrid. El continent australià és el continent més pla, amb les terres més antigues i menys fèrtils. Només els cantons del sud-est i el sud-oest experimenten un clima temperat. La major part de la població viu sobre la costa temperada del sud-est. El nord, per contra, gaudeix d'un clima tropical i consisteix de boscos pluvials o tropicals, praderes, pantans de mangle i deserts. El clima és força influenciat pels corrents oceànics, incloent-hi l'oscil·lació meridional dnowiki'/nowiki''[[El Niño]]'', els efectes de la qual estan relacionats amb les sequeres periòdiques, mentre que el sistema de baixa pressió tropical temporal produeix [[Cicló (meteorologia)|ciclons]] al nord del continent.ref[http://www.theage.com.au/news/climate-watch/no-more-drought-its-a-permanent-dry/2007/09/06/1188783415754.html No more drought: it's a permanent dry]/refref[http://news.independent.co.uk/world/australasia/article2465960.ece Australia's epic drought: The situation is grim]./ref

[[Fitxer:Koala climbing tree.jpg|right|thumb|El [[coala]] i l'[[eucaliptus]], icones de la flora i fauna australianes]]Tot i que la major part del continent és semiàrid o desèrtic, s'hi troben una gran varietat d'hàbitats, des de bruguerars alpins als boscos tropicals, i és reconegut com un dels [[països megadiversos]]. Atesos l'edat del continent—i per conseqüència els baixos nivells de fertilitat—així com els patrons climàtics extremadament variables i el seu aïllament geogràfic, la major part del [[biota]] australià és únic i biodivers. A prop del 85% de les plantes florals, 84% dels mamífers, més del 45% de les aus i el 89% dels peixos costaners de les àrees temperades en són endèmics.ref{{ref-web 
| url = http://www.deh.gov.au/biodiversity/about-biodiversity.html| títol = About Biodiversity| consulta = 29 de setembre, 2007| editor = Department of the Environment and Heritage| arxiuurl = http://web.archive.org/web/20070205015628/www.environment.gov.au/biodiversity/about-biodiversity.html| arxiudata = 5 de febrer, 2007
}}/ref La majoria de les ecoregions australianes, i llurs espècies són amenaçades per les activitats humanes i per les espècies que hi van ser introduïdes pels colonitzadors i immigrants. L'Acte de Protecció i Conservació de la Biodiversitat del 1999 és el marc jurídic que protegeix aquestes espècies amenaçades; s'han designat nombroses àrees protegides sota el control del Pla d'Acció de la Biodiversitat, per tal de protegir i preservar els ecosistemes únics. Seixanta-quatre pantans estan registrats en la [[Convenció de Ramsar]] i setze llocs han estat designats com a [[Patrimoni de la Humanitat]]. La fauna més coneguda d'Austràlia inclou els monotremes, els marsupials (com ara el [[cangur]], el [[coala]] i el [[wombat]]); i aus com ara l'[[emú]]. Moltes plantes i espècies animals es van extingir amb els primers assentaments humans aborígens, i d'altres arran de l'assentament europeu.

== Política i govern ==
=== Estructura constitucional ===
[[Fitxer:NewParliamentHouseInCanberra.jpg|thumb|Edifici del Parlament a Canberra]]La Mancomunitat d'Austràlia és una [[monarquia constitucional]] amb un sistema de govern [[parlamentarisme|parlamentari]]. La reina [[Elisabet II]] és la reina d'Austràlia, un paper diferenciat al paper que té com a reina del Regne Unit. La reina té la seva representació a Austràlia per mitjà del Governador-General a nivell federal i per mitjà dels governadors a nivell estatal. Encara que la constitució atorga poders executius extensos al Governador-General, generalment només els utilitza sota el consell del Primer ministre. El cas més notable de l'ús d'aquests poders sense la direcció del Primer Ministre va ser la deposició del govern de Whitlam durant la crisi constitucional el 1975.refParliamentary Library (1997). [http://www.aph.gov.au/library/pubs/rn/1997-98/98rn25.htm The Reserve Powers of the Governor-General]/ref 

Austràlia té un govern amb tres branques de govern:
* La [[branca legislativa]]: el [[parlament de la Mancomunitat d'Austràlia]], que inclou la [[monarca d'Austràlia|reina]], el [[Senat d'Austràlia|Senat]] i la [[Cambra de Representants d'Austràlia|Cambra de Representants]]; la reina és representada pel [[Governador-General]].
* La [[branca executiva]]: el [[Consell Federal Executiu]] (el [[Governador-General]], aconsellat pels consellers executius); en la pràctica els consellers són el Primer Ministre i els ministres de l'Estat. 
* La [[branca judicial]]: la [[Cort Suprema d'Austràlia]] i les altres corts federals. Les corts estatals van esdevenir independents del Comitè Judicial del Regne Unit el 1986. 

El parlament és bicameral conformat pel [[Senat d'Austràlia|Senat]] (la [[Cambra Alta]]) amb 76 senadors i la [[Cambra de Representants d'Austràlia|Cambra dels Representants]] (la [[Cambra Baixa]]) amb 150 membres. Els membres de la cambra baixa són electes dels districtes coneguts com a electorats. Els seients de la Cambra dels Representants són assignats als estats d'acord a llur població. Al Senat, cada estat està representat per 12 senadors, mentre que els territoris són representats per dos. Les eleccions per a ambdues cambres es realitzen cada tres anys; normalment només la meitat del Senat és renovat en cada elecció, atès que els senadors hi són elegits per un període de 6 anys. El partit amb la majoria a la Cambra de Representats forma el govern, i el cap del partit és designat en el Primer Ministre. 

Hi ha tres partits polítics principals: el [[Partit Laboral d'Austràlia|Partit Laboral]], el [[Partit Liberal d'Austràlia|Partit Liberal]] i el [[Partit Nacional d'Austràlia|Partit Nacional]]. Senadors i representants independents o de partits minoritaris (com ara el Partit Verd i el Partit Demòcrata Australià) han aconseguit representació parlamentària, principalment en el Senat, encara que llur influència ha estat marginal. Des de l'elecció de [[1996]] la coalició Liberal-Nacional, encapçalada pel Primer Ministre, [[John Winston Howard|John Howard]] ha governat a Austràlia. Des de les eleccions del [[2004]], la coalició va guanyar el control del Senat, la primera vegada que un partit o coalició en el govern ho ha aconseguit en més de 20 anys. El sufragi és [[sufragi obligatori|obligatori]] per a tots els ciutadans registrats al padró electoral amb 18 anys o més, en cada estat i territori i a nivell federal. Registrar-se per a votar també és obligatori en totes les jurisdiccions llevat d'Austràlia del Sud.ref{{ref-web 
| url = http://aec.gov.au/FAQs/Voting_Australia.htm#What%20happens%20if%20I%20do%20not%20vote| títol = What happens if I do not vote?| consulta = 8 de gener, 2008| obra = Voting Australia - Frequently Asked Questions| editor = Australian Electoral Commission
}}/ref

=== Divisions administratives ===
{{Plantilla:Estats d'Austràlia|float=right}}
Austràlia és una federació de sis estats, dos territoris interior i altres territoris menors. Els estats són [[Nova Gal·les del Sud]], [[Queensland]], [[Austràlia Meridional]], [[Tasmània]], [[Victòria (Austràlia)|Victòria]] i [[Austràlia Occidental]]. Els dos territoris interiors són el [[Territori del Nord]] i el [[Territori de la Capital Australiana]]. 

Els territoris funcionen internament com els estats, però el Parlament de la Mancomunitat pot anul·lar les lleis que aprovin els parlaments territorials. Per contra, la legislació federal només pot anul·lar alguna reglamentació estatal en algunes àrees segons la secció 51 de la [[constitució d'Austràlia]]; els parlaments dels estats conserven tots els poders legislatius residuals, incloent-hi els poders sobre els hospitals, l'educació, la policia, la judicatura, les carreteres, el transport públic i el govern local.

Cada estat i territori té un parlament propi: els parlaments del Territori del Nord, el Territori de la Capital Federal i Queensland són unicamerals; la resta dels parlaments són bicamerals. La [[cambra baixa]] dels parlaments bicamerals estatals es coneixen com a Assemblea Legislativa o Casa de l'Assemblea, mentre que la [[cambra alta]] es coneix com a [[Consell Legislatiu]]. El [[cap de govern]] de cada estat és el ''[[Premiers dels estats australians|premier]]'', i en els territoris és el [[ministre en cap]]. La reina és representada en cada estat per un [[governadors dels estats d'Austràlia|governador]]; per un administrador al Territori del Nord i per un governador-general al Territori de la Capital Australiana.

Austràlia també administra diversos territoris menors; el govern federal administra una àrea separada dins Nova Gal·les del Sud, el [[Territori de la Badia de Jervis]], com a base naval i port marítim per a la capital nacional. A més, pertanyen a Austràlia els següents territoris externs habitats: L'[[Illa de Norfolk]], l'[[Illa Christmas]], les [[Illes de Cocos]], i altres territoris deshabitats com ara les [[Illes d'Ashmore i Cartier]], les [[Illes del Mar del Corall]], les [[Illes Heard i McDonald|Illes de Heard i McDonald]] i el [[Territori Antàrtic Australià]].

{| class=wikitable border=0 cellpadding=2 cellspacing=2 
! align=center|Estat/territori
! align=center|Superfície ([[Quilòmetre quadrat|km²]])
! align=center|Població ([[2003]]) 
! align=center|Densitat (hab./km²) 
! align=center|Capital 
! align=center |% de població a la capital
|-
![[Territori de la Capital Australiana]] 
| align=right|2 358 {{mida|85%|(8è)}}|| align=right|308 700 {{mida|85%|(7è)}}|| align=right|137 {{mida|85%|(1r)}} || [[Canberra]] || align=right|100%* {{mida|85%|(1r)}}
|-
![[Nova Gal·les del Sud]]
| align=right|800 642 {{mida|85%|(5è)}}|| align=right|6 657 400 {{mida|85%|(1r)}}|| align=right|8.32 {{mida|85%|(3r)}} || [[Sydney]] || align=right|63% {{mida|85%|(5è)}}
|-
![[Victòria (Austràlia)|Victòria]] 
| align=right|227 416 {{mida|85%|(6è)}}|| align=right|5 000 000 {{mida|85%|(2n)}}|| align=right|44 {{mida|85%|(2n)}} || [[Melbourne]] || align=right|71% {{mida|85%|(4t)}}
|-
! [[Queensland]] 
| align=right|1 730 648 {{mida|85%|(2n)}}|| align=right|3 729 000 {{mida|85%|(3r)}}|| align=right|2.15 {{mida|85%|(5è)}} || [[Brisbane]] || align=right|46% {{mida|85%|(7è)}}
|-
! [[Austràlia Meridional]] 
| align=right|983 482 {{mida|85%|(4t)}}|| align=right|1 522 500 {{mida|85%|(5è)}}|| align=right|1.55 {{mida|85%|(6è)}} || [[Adelaida (Austràlia)|Adelaida]] || align=right|73.5% {{mida|85%|(2n)}}
|-
! [[Austràlia Occidental]] 
| align=right|2 529 875 {{mida|85%|(1r)}}|| align=right|1 952 280 {{mida|85%|(4t)}}|| align=right|0.77 {{mida|85%|(7è)}} ||[[Perth]] || align=right|73.4% {{mida|85%|(3r)}}
|-
! [[Tasmània]] 
| align=right|68 401 {{mida|85%|(7è)}}|| align=right|478 400 {{mida|85%|(6è)}}|| align=right|6.92 {{mida|85%|(4t)}} || [[Hobart]] || align=right|41% {{mida|85%|(8è)}}
|-
! [[Territori del Nord (Austràlia)|Territori del Nord]] 
| align=right|1 349 129 {{mida|85%|(3r)}}|| align=right|197 700 {{mida|85%|(8è)}}|| align=right|0.15 {{mida|85%|(8è)}} || [[Darwin (Austràlia)|Darwin]] || align=right|54% {{mida|85%|(6è)}}
|- 
|}

== Economia ==
{{AP|Economia d'Austràlia}}
[[Fitxer:Kalgoorlie The Big Pit DSC04498.JPG|thumb|La Super Mina de [[Kalgoorlie]], la mina oberta d'[[or]] més gran del món]]
Austràlia és una economia occidental mixta molt pròspera, amb un [[Producte Interior Brut]] per capita lleugerament superior al del Regne Unit, [[Alemanya]] i [[França]]. Ocupa la tercera posició del món segons l'[[Índex de Desenvolupament Humà]] del [[2005]] i la sisena en qualitat de vida d'acord a l'índex elaborat per ''The Economist''. L'absència d'una indústria manufacturera orientada a les exportacions ha estat considerada com un dels punts febles de l'economia australiana; no obstant això, les puges en els preus de les exportacions de productes bàsics australians així com l'increment en el [[turisme]] han fet innecessària aquesta consideració. Austràlia té el quart [[dèficit de compte corrent]] més gran del món en termes absoluts (en termes relatius, representa més del 7% del seu PIB).

Durant la dècada de 1980 el Partit del treball, encapçalat llavors pel primer ministre Bob Hawke i el tresorer Paul Keating, va començar un procés de reforma econòmica amb la lliure flotació del [[dòlar australià]] el [[1983]] i amb la liberalització del sistema financer.refMacfarlane, I. J. (1998). [http://www.rba.gov.au/PublicationsAndResearch/Bulletin/bu_oct98/bu_1098_2.pdf Australian Monetary Policy in the Last Quarter of the Twentieth Century]. ''Reserve Bank of Australia Bulletin'', October/ref Des de 1996, el govern de Howard ha continuat amb el procés de reforma micro-econòmica, que inclou la liberalització parcial del mercat laboral i la privatització de les empreses públiques, principalment la indústria de telecomunicacions.refParham, D. (2002). [http://www.pc.gov.au/research/confproc/mrrag/mrrag.pdf Microeconomic reforms and the revival in Australia's growth in productivity and living standards]. ''Conference of Economists'', Adelaide/ref Una reforma important del sistema de cobrament d'impostos va ser implementada el 2000 amb una introducció d'un impost sobre els béns i els serveis del 10%, el qual ha reduït la dependència del govern en l'impost sobre la renda (personal i corporativa), una característica única del sistema australià. 

L'economia australiana no ha experimentat cap recessió des dels inicis de la dècada de 1990. El [[gener]] del 2006 la [[taxa d'atur]] era del 5,3%, amb una ocupació total de 10.034.500 persones. El sector dels serveis de l'economia, que inclou el [[turisme]], l'[[educació]] i els serveis financers, representa el 69% del [[PIB]]. L'agricultura i els recursos naturals representen el 3% i el 5% del PIB respectivament, però, contribueixen considerablement a les exportacions del país. Els principals mercats d'Austràlia són [[Japó]], [[República Popular de la Xina|Xina]], els [[Estats Units]], [[Corea del Sud]] i [[Nova Zelanda]]. Una àrea de preocupació pels economistes és l'elevat dèficit de compte corrent i els nivells de deute extern.

És el primer país del món en exportació de [[llana]] i carn de xai, [[bauxita]], titani, així com l'Estat que conté més reserves d'[[urani]].

== Geografia humana i societat ==
=== Etnografia i immigració ===
[[Fitxer:PortJackson 2004 SeanMcClean.jpg|thumb|Ciutat de Sydney, la més poblada d'Austràlia]]
La majoria dels 21 milions d'australians són descendents dels colonitzadors i dels immigrants; el 90% de la població australiana és d'ascendència [[Europa|europea]]. La majoria dels immigrants colonials i els posteriors a la independència, provenien gairebé exclusivament de la [[Gran Bretanya]] i [[Irlanda]], de manera que la població d'origen anglocèltica encara hi predomina. La població australiana s'ha quadruplicat des de la fi de la [[Primera Guerra Mundial]],ref{{ref-web 
| url = http://www.abs.gov.au/AUSSTATS/abs@.nsf/DetailsPage/3105.0.65.0012006?OpenDocument| títol = 3105.0.65.001 - Australian Historical Population Statistics, 2006| consulta = 18 de setembre, 2007| format = Microsoft Excel| editor = Australian Bureau of Statistics| data = 23 de maig, 2006| citació = Australian population: (1919) 5,080,912; (2006) 20,209,993
}}
/ref gràcies a l'ambiciós [[programa d'immigració a Austràlia|programa d'immigració australiana]]. Entre la fi de la [[Segona Guerra Mundial]] i el 2000, al voltant de 5,9 milions de persones de la població total, es van establir a Austràlia com a immigrants nous, la qual cosa vol dir que dos de cada set australians van néixer a l'estranger.ref name=Immigration{{ref-web |url = http://www.state.gov/r/pa/ei/bgn/2698.htm|títol = Background note: Australia| editor = US Department of State| consulta = 29 de maig, 2005}}/ref El 2001, els cinc grups més grans del 23,1% d'australians nascuts a l'estranger provenien del [[Regne Unit]], [[Nova Zelanda]], [[Itàlia]], [[Vietnam]] i la [[República Popular de la Xina|Xina]].ref name = Year Book 2005Australian Bureau of Statistics. [http://www.abs.gov.au/ausstats/abs@.nsf/94713ad445ff1425ca25682000192af2/1a79e7ae231704f8ca256f720082feb9!OpenDocument Year Book Australia 2005]/refref[http://elecpress.monash.edu.au/pnp/free/pnpv7n4/v7n4_3price.pdf Australian Population: Ethnic Origins]/ref Després de l'abolició de la Política de l'Austràlia Blanca el [[1973]], nombroses iniciatives governamentals s'han establert per a encoratjar i promoure l'harmonia racial basada en una política de [[multiculturalisme]].ref{{ref-web 
| url = http://www.immi.gov.au/facts/06evolution.htm| títol = The Evolution of Australia's Multicultural Policy| consulta = 18 de setembre, 2007| editor = Department of Immigration and Multicultural and Indigenous Affairs| any = 2005| arxiuurl = http://web.archive.org/web/20060219130703/http://www.immi.gov.au/facts/06evolution.htm| arxiudata = 29 de febrer, 2006
}}
/ref La població indígena, que inclou els [[aborígens australians|aborígens del continent]] i de les Illes de l'Estret de Torres, era 410.003 (o el 2,2% de la població total) el 2001; un increment significatiu des del cens de 1976, que reportà una població aborigen de 115.953.

=== Llengües ===
L'[[anglès]] és la llengua oficial d'Austràlia. Segons el cens del 2001, l'anglès és l'única llengua parlada a les llars del 80% de la població australiana. També s'hi parlen el [[xinès]] (2,1%), l'[[italià]] (1,9%) i el [[grec modern|grec]] (1,4%). Una proporció significativa dels immigrants de primera i segona generació són bilingües. Es creu que a prop de 200 i 300 [[llengües aborígens australianes]] existien abans del primer contacte amb els europeus. Només n'han sobreviscut 70, i 50 estan en perill d'extinció. A prop de 50,000 (0,25%) persones parlen una llengua aborigen com a llengua materna.

=== Religió ===
No hi ha cap religió oficial de l'Estat. El cens del 2006 va reportar que el 68% dels australians eren [[cristianisme|cristians]]: 26% eren [[catolicisme|catòlics]] i el 19% eren [[anglicanisme|anglicans]]. El 19% van reportar cap religió, que inclou l'[[humanisme secular|humanisme]], [[ateisme]], [[agnosticisme]] i el [[racionalisme]]; i el 12% no va respondre o no va donar una resposta adequada. El 5% eren d'una religió no cristiana. Com en la majoria dels [[països occidentals]], el nivell de participació activa o assistència a l'església és molt menor.ref[http://www.ncls.org.au/default.aspx?docid=2250track=82083 NCLS releases latest estimates of church attendance], National Church Life Survey, Media release, 28 de febrer, 2004]/ref

=== Educació ===
L'educació és obligatòria a tot l'Austràlia, des del 6 als 15 anys (16 a l'Austràlia Meridional i Tasmània, i 17 a l'Austràlia Occidental). La [[alfabetisme|taxa d'alfabetisme]] és del 99%. Segons el [[Programa per a l'Avaluació Internacional dels Estudiants]] de l'[[OCDE]], l'educació australiana és la vuitena millor del món; i una posició molt millor que la mitjana dels països de l'OCDE.ref[http://www.oecd.org/dataoecd/42/8/39700724.pdf Dades de l'OCDE]. Data d'accés: 6 de març, 2008]/ref Amb finançament públic s'han establert 38 universitats i tot i que també s'han establert diverses universitats privades, la gran majoria rep finançament públic. Hi ha un sistema d'entrenament vocacional organitzat a nivell estatal, inferior al nivell de llicenciatura de les universitats, conegut com l'[[Educació Tècnica i Superior]] (TAFE). A prop del 58% dels australians entre els 25 i els 64 anys tenen qualificacions universitàries o vocacionals.ref name = Year Book 2005Australian Bureau of Statistics. [http://www.abs.gov.au/ausstats/abs@.nsf/94713ad445ff1425ca25682000192af2/1a79e7ae231704f8ca256f720082feb9!OpenDocument Year Book Australia 2005]/ref i la taxa de graduació d'[[educació terciària]] és del 4,9%, la més alta dels països de l'OCDE, així com la taxa d'alumnes internacionals en relació als alumnes nacionals en l'educació terciària.ref[http://www.ecs.org/html/offsite.asp?document=http%3A%2F%2Fwww%2Eoecd%2Eorg%2Fdataoecd%2F20%2F25%2F35345692%2Epdf Education at Glance 2005] by OECD: Percentage of foreign students in tertiary education./ref

== Cultura i oci ==
[[Fitxer:Royal exhibition building tulips straight.jpg|thumb| [[Royal Exhibition Building]] a [[Melbourne]]]]
Des de [[1788]], el fonament de la cultura australiana ha estat la cultura anglocelta, tot i que es van desenvolupar diverses característiques atesos l'ambient únic del país i la cultura aborigen preexistent. Els últims 50 anys, la cultura australiana ha estat força influenciada per la cultura popular estatunidenca, en especial la televisió i el cine, així com per la immigració massiva de persones de països no angloparlants. 

L'himne nacional és'' [[Advance Australia Fair]]''. Entre les cançons que extraoficialment tenen també aquest status hi ha ''[[Waltzing Matilda]]'', ''I Still Call Australia Home'', de Peter Allen, o fins i tot ''Down Under'', de ''Men at Work''.

Les arts visuals australianes tenen una història llarga, començant amb les pintures de coves dels aborígens. A partir dels primers assentaments europeus, un tema comú de l'art australià ha estat la geografia i els paisatges, com ara les obres d'[[Arthur Streeton]], [[Arthur Boyd]] i [[Albert Namatjira]]. Les tradicions dels aborígens s'han transmès oralment i estan relacionades amb les cerimònies i les històries dels somnis. La música, dansa i art aborigen han influenciat les arts contemporànies australianes. Austràlia té una tradició activa de música, ballet i teatre; la majoria de les companyies d'art reben finançament públic per mitjà del Consell Australià del govern federal. Hi ha una orquestra simfònica en cada capital dels estats de la federació, una companyia d'òpera nacional, l'[[Opera Australia]]. 

Entre els escriptors australians reconeguts es troben [[Banjo Paterson]] i [[Henry Lawson]] que van escriure sobre la naturalesa australiana. El caràcter colonial d'Austràlia predominà en els primers escrits de literatura. El [[1973]], [[Patrick White]] va rebre el [[Premi Nobel]] de Literatura; és reconegut com un dels escriptors en llengua anglesa més grans del [[segle XX]]. 

Austràlia té dos cadenes televisió públiques:l'[[Australian Broadcasting Corporation|ABC]] i l'[[Special Broadcasting Service|SBS]]; tres cadenes comercials i diversos altres serveis de pagament i gratuïts.

== Referències ==
{{referències|2}}

== Vegeu també ==
{{wikimedia|commons=Australia|wikt=Austràlia}}
* [[Australian Ballet]]

{{Patrimoni de la Humanitat a Austràlia}}
{{Oceania}}
{{coord|35|18|S|149|08|E|type:country(7741220)|display=title}}

{{1000 Història i geografia}}

{{Enllaç AB|ar}}
{{Enllaç AB|es}}
{{Enllaç AB|id}}
{{Enllaç AB|is}}
{{Enllaç AB|sv}}
{{Enllaç AB|zh}}
{{Autoritat}}
{{Enllaç AD|af}}
{{Enllaç AD|de}}
{{Enllaç AD|en}}
{{Enllaç AD|ka}}
{{Enllaç AD|pt}}
{{Enllaç AD|sr}}
{{Enllaç AD|tt}}

[[Categoria:Austràlia| ]]</text>
      <sha1>4shqt2qwrq8xiqvwiu441nf3fa2g4t5</sha1>
      <model>wikitext</model>
      <format>text/x-wiki</format>
    </revision>
  </page>