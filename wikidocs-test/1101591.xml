<page>
    <title>Carme Casas Godessart</title>
    <ns>0</ns>
    <id>1101591</id>
    <revision>
      <id>12923389</id>
      <parentid>12434310</parentid>
      <timestamp>2014-02-08T13:05:18Z</timestamp>
      <contributor>
        <username>CastorBot</username>
        <id>76036</id>
      </contributor>
      <minor></minor>
      <comment>Robot treu la plantilla Orfe ja que l'article rep 2 enllaços, dels quals 0 són desambiguacions o anys</comment>
      <text>{{FR|data=juny de 2013}}
{{MF|data=juny de 2013}}
'''Carme Casas Godessart''' ([[Alcalá de Gurrea]], [[província d'Osca|Osca]], [[25 d'abril]] de [[1921]] - [[Tarragona]], [[Tarragonès]], [[26 de novembre]] de [[2013]]) va ser una sindicalista i política [[Aragó|aragonesa]].ref[http://www.diaridetarragona.com/noticia.php?id=13849 ''Tarragona despide a Carme Casas, histórica sindicalista y comunista''] a Diari de Tarragona, 27 de novembre de 2013 {{es}}/ref El seu compromís polític i la seva perseverança en la lluita contra el [[nazisme]] i el [[franquisme]] fan d’ella un testimoni d’excepció del [[segle XX]].ref[http://www20.gencat.cat/portal/site/memorialdemocratic/menuitem.961938315c5dbfe5dce8d210b0c0e1a0/?vgnextoid=2318e4ac1ddac110VgnVCM1000000b0c1e0aRCRDvgnextchannel=2318e4ac1ddac110VgnVCM1000000b0c1e0aRCRDvgnextfmt=detallcontentid=f6a146a00b992410VgnVCM1000008d0c1e0aRCRD ''Ha mort Carme Casas, memòria del segle XX''] al web de la [[Generalitat de Catalunya]], 27 de novembre de 2013/ref

== Biografia ==
L'any 1934 la seva família es va traslladar a Catalunya. Als 15 anys, començada la [[Guerra Civil espanyola]], s'afilià a les [[Joventuts Socialistes Unificades de Catalunya]] (JSUC). En acabar la Guerra es va exiliar, sola, a França, on va passar per diversos [[Camp de refugiats|camps de refugiats]], fins que va retrobar la seva família. Una vegada començada la [[Segona Guerra Mundial]], va començar una intensa activitat política i de resistència al nazisme. Durant aquells anys va ser coneguda amb el sobrenom de Maria i va estar sota persecució de la [[Gestapo]], motiu pel qual va haver-se d'amagar contínuament a diversos pobles francesos. Davant la difícil situació a França, perseguida pels nazis, l'any 1944 va tornar a l'Estat espanyol,ref{{citar web |url=http://www.iniciativa.cat/icv/news/11480?print=true |títol=ICV ATORGA EL IV PREMI CIPRIANO GARCIA A LA HISTÒRICA MILITANT DEL PSUC CARME CASAS |consulta=19/9/2013 |obra= |editor=ICV |data=20/07/2006 |llengua= }}/ref al que se li havia de sumar que el seu company, Leandre Sahún, havia estat detingut a causa de la seva lluita clandestina contra el [[franquisme]], motiu pel qual el van empresonar a Saragossa. A la frontera va ser detinguda i portada a la [[castell de Sant Ferran|presó de Figueres]], on va ser retinguda durant un mes. Un cop a l'Estat espanyol i en llibertat, va continuar amb la seva lluita política i de resistència al franquisme.

A principis d'estiu del 1945 va assistir al judici militar a què van sotmetre Leandre Sahún. El van condemnar a pena de mort i li van comunicar que al cap de quaranta dies seria afusellat. De seguida, Carme va començar a moure's per impedir que la sentència s'executés; per això va viatjar fins a Madrid, on va interposar recursos i va buscar gent que tingués influència per poder-lo ajudar.

A la tornada a Saragossa, es va assabentar que havien caigut 170 companys perquè un infiltrat els havia delatat. A partir d'aquell moment, i coneguda amb el sobrenom d'Elisa, es va convertir en la dona més buscada per la brigada politicosocial. Va passar uns dies clandestinament a Madrid, eludint la presència policial, fins que finalment va ser detinguda, torturada, processada i empresonada. De Madrid la van traslladar a Saragossa, on la van sotmetre a un judici militar, acusada de cometre delictes d'alta traïció, espionatge, maçoneria i comunisme. Fou condemnada i va ingressar a la presó de Predicadores de Zaragoza durant un any i mig. A principis del 1947, va aconseguir la llibertat condicional, malgrat que no la van posar en llibertat fins mesos més tard, gràcies a les iniciatives dels companys que ja havien sortit de la presó.

En sortir, el 1948, es va traslladar a Tarragona, on estava empresonat el seu company a la presó de Pilats. Posteriorment, i seguint certes recomanacions, es va traslladar, de nou, a viure a Madrid per mirar de moure papers de cara a commutar la pena de mort a la qual Leandre seguia sentenciat des de feia dos anys. La commutació de la pena la van aconseguir el 1949, tot i que ell va seguir a la presó fins al desembre del 1954. Tots dos van reprendre el contacte amb els militants comunistes de la zona de Tarragona i van participar en l'organització del PSUC i de les CCOO de Tarragona i comarques.

El 1967, treballant com a infermera, títol que va aconseguir paral·lelament a la seva lluita antifranquista, a l'Hospital Joan XXIII de Tarragona, va participar en les activitats de CCOO i va ser enllaç sindical. Desvinculada del món laboral, va passar a la secretaria de jubilats i pensionats l'any 1985, i va ser escollida secretària general del sindicat intercomarcal de pensionistes i jubilats de CCOO Tarragona el 1992, i reelegida el 1996.

L'any 2002 se li va concedir la condecoració Francesc Macià. Avui dia segueix vinculada a ICV, on milita activament, mantenint viva la memòria històrica entre la militància més jove. Des de fa uns anys és Militant d'Honor de Joves d'Esquerra Verda, entitat hereva del llegat de la JSUC, entre d'altres.

== Referències ==
{{referències}}


{{ORDENA:Casas Godessart, Carme}}
[[Categoria:Persones de la província d'Osca]]
[[Categoria:Militants d'ICV]]
{{persona viva}}</text>
      <sha1>a565td5ty6ob1a4uaxoh5wkrdr7jaif</sha1>
      <model>wikitext</model>
      <format>text/x-wiki</format>
    </revision>
  </page>