<page>
    <title>Allan Thompson</title>
    <ns>0</ns>
    <id>1059379</id>
    <revision>
      <id>13766780</id>
      <parentid>13496066</parentid>
      <timestamp>2014-07-08T23:58:12Z</timestamp>
      <contributor>
        <username>Hinio</username>
        <id>7469</id>
      </contributor>
      <minor></minor>
      <text>'''Allan Thompson''' és un personatge de ficció de la sèrie ''[[Les aventures de Tintín]]'', creada per l'historietista belga [[Hergé]]. Es tracta d'un bandit que, a les ordres de [[Rastapopoulos]], anirà apareixent de manera recurrent enfrontant-se amb [[Tintín]], el protagonista de la saga.refhttp://us.tintin.com//ref

Acostuma a presentar-se amb una camisa marró clar i una gorra de mariner de color blanc i visera negra. És comú veure'l fumant-se una cigarreta. 

== Primeres aparicions ==
La primera aparició d'Allan Thompson és a ''[[Els cigars del faraó]]'', on el trobem dedicat a operacions de contraban al Mar Roig.refHergé, ''Els cigars del faraó''/ref Més endavant torna a aparèixer, aquest cop com a contramestre del vaixell ''Karaboudjan'',refHergé, ''El cranc de les pinces d'or''/ref a les ordres del capità [[Haddock]], a qui enganya permanentment i manté begut (Haddock és un gran aficionat a les begudes alcohòliques, sobretot al [[whisky]]) per poder prendre el control de la nau. D'aquesta manera, pot traficar amb carregaments d'opi per la costa marroquina. Tintín es troba investigant la desaparició d'un mariner d'aquest vaixell, quan els germans [[Dupont i Dupond]] li informen que tenen una ordre d'escorcoll per al ''Karaboudjan''. Tots tres pugen al vaixell, però es separen el temps suficient perquè els homes a sou d'Allan estaborneixin en Tintín i el lliguin a la bodega. Tot i així, el periodista belga aconsegueix escapar, arribant fins a la cabina del capità Haddock, desemmascarant les intencions del contramestre i fugint del buc, que ja ha salpat, mitjançant un bot de fusta. Més endavant, quan Tintín i Haddock es troben al nord d'Àfrica, Haddock reconeix el Karaboudjan, que ha canviat de nom i fingit el propi enfonsament, fet que acabarà provocant la detenció d'Allan i dels seus homes.

== Tràfic d'esclaus ==
Uns anys més tard, quan Tintín es troba immers en una altra aventura, aquest cop al al món àrab, els camins del protagonista de la sèrie i d'Allan Thompson es tornen a creuar.refHergé, ''Stoc de Coc''/ref En aquest cas, Allan Thompson és el capità d'un vaixell mercant anomenat ''Ramona'' que pertany al multimilionari conegut com a [[Marquès de Gorgonzola]], que no és altre que el propi Rastapopoulos. Tintín, Haddock i un pilot estonià anomenat Szut, que prèviament havien abatut els dos amics, són a un rai perduts al mig del mar quan són rescatats pel yacht del mateix Marquès de Gorgonzola, que hi organitza una festa de disfresses. Reconeguts per la seva amiga [[Bianca Castafiore]], Tintín i Haddock són tractats amb cortesia per la tripulació del vaixell, però aviat són traslladats al ''Ramona'', que silenciosament ha virat per interceptar-los. Tintín i Haddock són sorpresos per Allan en aquest vaixell i tancats amb clau en una cabina. La intenció d'Allan és eliminar-los definitivament, però un incendi originat al vaixell fa fugir ràpidament del vaixell el capità i la tripulació, temerosos de la gran quantitat de munició que hi tenen a les bodegues. Aprofitant aquesta deserció, Haddock i Tintín aconsegueixen alliberar-se i, juntament amb Szut, que no els volia deixar morir i ha estat abandonat també al ''Ramona'', aconsegueixen apagar el foc i descobrir que a les bodegues hi ha molts africans que són conduïts, sota pretext d'ajudar-los en la seva [[peregrinació a la Meca]], als ports àrabs per ser venuts com a esclaus. En aquest mateix volum, arran d'aquest fet, Allan Thompson torna a ser empresonat després de la intercepció d'ell i la seva tripulació per part de l'exèrcit.

== Desaparició ==
L'últim volum on apareix Allan és en el ''[[Vol 714 a Sidney]]''.refHergé, ''Vol 714 a Sidney''/ref Tornem a trobar-lo a les ordres de Rastapopoulos, aquest cop en el segrest del milionari [[Laszlo Carreidas]], l'home que no riu mai. Allan és l'encarregat de dur a Szut, Tintín, Haddock, [[Silvestre Tornassol|Tornassol]] i [[Gino]] a un búnker de la Segona Guerra Mundial,refFARR, M: Tintín. ''El somni i la realitat. La història de la creació de les aventures de Tintín''. Ed. Zendrera Zariquiey./ref on han d'estar empresonats fins que Carreidas hagi satisfet la voluntat de Rastapopoulos i siguin tots enfonsats al mar. Els protagonistes d'aquesta aventura aconseguiran fugir, i Allan haurà de perseguir-los per tota l'illa on els han retingut per intentar capturar-los de nou. Tots els seus intents seran en va. Un cop creient que els té arraconats en una gruta, Allan anirà a buscar els rebels sondonesis a qui han contractat sota falses promeses d'ajuda en la seva revolta contra el govern per tenir més homes i més armes, però aquests l'apallissen i fugen espantats pels grafits que representen aparells voladors i cosmonautes. Finalment, una granada llençada pel propi Allan i la dinamita que situen al peu de la gruta afavorirà l'erupció del volcà que havia creat l'illa, obligant a Allan, Rastapopoulos i els seus companys a fugir amb un bot pneumàtic de la lava que baixa pel vessant del volcà.
Un cop a l'aigua, són abduïts per un OVNI que dipositarà, al seu lloc, a Tintín, Haddock, Szut, Tornassol, Carreidas i Gino. Mai no se'n sabé res.ref[http://www.tintin.cat/curiositats/ventallo.htm Joaquim Ventalló i les traduccions del Tintín] a la pàgina ''Tintín en català''./ref

== Fonts ==
{{Referències}}

{{Tintín}}

[[Categoria:Personatges de Tintín]]

[[en:List of The Adventures of Tintin characters#Allan Thompson]]
[[fr:Liste des personnages des Aventures de Tintin#T]]</text>
      <sha1>4090lcwty5af40cc9vifhx9wlez9gdx</sha1>
      <model>wikitext</model>
      <format>text/x-wiki</format>
    </revision>
  </page>