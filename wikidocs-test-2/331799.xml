<page>
    <title>Metropolitan Museum of Art</title>
    <ns>0</ns>
    <id>331799</id>
    <revision>
      <id>13622736</id>
      <parentid>13513803</parentid>
      <timestamp>2014-06-21T15:21:32Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: en dos i  en dues i</comment>
      <text>{{Museu
 |nom = Metropolitan Museum of Art
 |nom_nadiu = Metropolitan Museum of Art
 |imatge = MET Hall New YorkCity.jpg
 |imatge_mida = 250px
 |imatge_peu = Vestíbul (''The Great Hall'') del museu
 |mapa_nom = 
 |latitud = 
 |longitud = 
 |fundat = [[20 de febrer]] de [[1872]]
 |dissolt = 
 |localització = 1000 Fifth Avenue, 10028, [[Nova York]]
 |àmbit = Museu d'art
 |visitants = 4.9 milions (2009)br /6 milions (2011)refhttp://www.ara.cat/cultura/Louvre-ranquing_museus_0_668933234.html/ref
 |superfície = 
 |director = Thomas P. Campbell
 |conservador = 
 |xarxa = 
 |transport_public = 86th Street ([[IRT Lexington Avenue Line]])
 |web = [http://www.metmuseum.org www.metmuseum.org]
}}
El '''Metropolitan Museum of Art''', o simplement '''Met''', és un museu d'art de la ciutat de [[Nova York]], i un dels museus d'art més destacats i [[Llista dels museus d'art més visitats del món|visitats]] del món. Situat a la ciutat de [[Nova York]], al centre de l'illa de [[Manhattan]] al costat est de [[Central Park]], a la cinquena avinguda, a l'alçada del carrer 82. Va obrir les seves portes el [[20 de febrer]] de [[1872]]. 

La col·lecció del museu és de més de dos milions d'obres d'art de tot el món. Les col·leccions abasten des de tresors de l'antiguitat clàssica, representada a les seves galeries de [[Grècia]] i [[Xipre]], fins a [[pintura|pintures]] i [[escultura|escultures]] de quasi tots els mestres d'[[Europa]] i, també, una gran col·lecció d'obres dels [[Estats Units]]. S'hi exposen obres mestres de [[Rafael]], [[Tiziano]], [[el Greco]], [[Rembrandt]], [[Diego Velázquez|Velázquez]], [[Picasso]], [[Pollock]], [[Braque]] i molts més. 

El museu posseeix un gran patrimoni d'[[Art de l'antic Egipte|art egipci]], [[art africà|africà]], [[art asiàtic|asiàtic]], d'Oceania, l'Orient Mitjà, [[art bizantí|bizantí]] i [[art islàmic|islàmic]]. 

Les galeries [[André Meyer]] inclouen grans obres d'art europeu del [[segle XIX]], amb un èmfasi particular en els pintors [[impressionisme|impressionistes]] i [[postimpressionisme|postimpressionistes]], així com una gran col·lecció d'escultures de [[Rodin]].

== Història ==
El museu es va inaugurar l'any [[1872]]. Robert Lee Jenkins, un executiu ferroviari, la col·lecció privada del qual va ser donada al museu, va ser el primer president. El superintendent fundador va ser l'editor George Palmer Putnam. James J. Rorimer va ser director des de [[1955]] fins a la seva mort, l'[[11 de maig]] de [[1966]]. Ho va succeir Thomas Hoving, des del [[17 de març]] de 1967 fins al [[30 de juny]] de [[1977]]. El director des de l'[[1 de gener]] de [[2009]] és [[Thomas P. Campbell]], després del llarg mandat de [[Philippe de Montebello]].

El [[2010]] va rebre, juntament amb altres museus europeus, la condecoració de l'[[Orden de las Artes y las Letras de España]], del [[Ministeri de Cultura Espanyol]], en reconeixement a la tasca de protecció del patrimoni que va fer dins del Comité Internacional de Salvament dels Tresors Espanyols el febrer de [[1939]], protegint les obres a les seves instal·lacions.ref[http://www.revistadearte.com/2010/01/24/condecoradas-las-instituciones-que-salvaron-los-tesoros-artisticos-durante-la-guerra-civil/?utm_source=feedburnerutm_medium=feedutm_campaign=Feed%3A+Revista-De-Arte-Logopress+(REVISTA+DE+ARTE+-+LOGOPRESS)utm_content=Google+Reader RevistadeArte] [Consultat 25 de gener de 2010]/ref

== Departaments ==
La col·lecció permanent del museu és conservada i exhibida per 19 departaments separats, cadascun dels quals posseeix un planter especialitzat de curadors, estudiosos, conservadors i restauradors d'art.

== Col·lecció ==
=== Art antic ===
A finals de [[1880]], el Met va començar a adquirir art antic i peces d'[[Orient Pròxim]]. D'unes poques [[escriptura cuneïforme|taules cuneïformes]] i [[segell]]s, el patrimoni del Met quant a art oriental ha crescut fins a circumdar peces datades al començament del [[neolític]], passant per les conquestes àrabs. La col·lecció inclou obres de les cultures [[sumeris|sumèries]], [[hitites]], [[Imperi Sassànida|sassànides]], [[Assíria|assiris]], [[Babilònia|babilonis]] i [[Regne d'Elam|elamites]] entre d'altres, i també una gran col·lecció d'objectes únics de l'[[Edat de Bronze]]. Els objectes més destacats de la col·lecció inclouen una sèrie de pedres monumentals, o figures de guardians del Palau Nord-oest del rei assiri [[Ashur-nasir-pal II]].

=== Art egipci ===
[[Fitxer:Temple_of_Dendur-_night.jpg|thumb|right|Temple de Dendur]]
Encara que la major part del patrimoni inicial del Met sobre art egipci va provenir de col·leccions privades, gairebé la meitat de l'actual col·lecció prové de descobriments fets a través d'excavacions [[arqueologia|arqueològiques]] organitzades pel mateix museu entre [[1906]] i [[1944]]. 

La col·lecció està formada per més de 36.000 peces d'[[art egipci]], classificades des del [[paleolític]] fins a l'època de dominació [[Egipte (província romana)|romana]], i gairebé totes elles es troben exposades en les quaranta galeries egípcies del museu. 

Entre les peces més valuoses de la col·lecció es troba un conjunt de 24 maquetes de fusta, descobertes en una tomba de [[Deir el-Bahari]] el [[1920]]. Aquestes maquetes representen amb molt detall una mostra veritablement representativa de la vida quotidiana de l'[[Imperi Mitjà d'Egipte]]: pots, jardins i escenes de la vida diària. No obstant això, la peça més popular del departament continua sent el [[temple de Dendur]]; desmuntat per ordre del govern egipci, per a salvar-lo de la futura inundació causada per la construcció de la [[presa d'Asuan]]; el petit temple de pedra [[arenisca]] va ser donat als Estats Units el [[1965]] i reconstruït al Met durant [[1978]]. Està situat en una gran sala, parcialment envoltat per una làmina d'aigua i il·luminat per un gran finestral amb vistes a [[Central Park]].

=== Art grec i romà ===
Aquesta col·lecció posseeix més de 50.000 peces datades fins al [[312 a.C.]] 
La col·lecció es remunta a la fundació del museu: el primer objecte assentat en els registres del museu és un [[sarcòfag]] romà. Encara que la col·lecció se centra en objectes de [[Grècia Antiga]] i de l'[[imperi Romà]], aquestes regions històriques inclouen una gran varietat de cultures i estils artístics. 

Aquestes galeries també contenen diversos [[mural]]s i relleus de diferents períodes, incloent-hi la reconstrucció d'una [[vila]] noble a [[Boscoreale]], que havia estat enterrada per l'erupció del [[Vesuvi]] en el 79 a. C. Durant el 2007 les galeries del Met dedicades a Grècia i Roma van ser ampliades uns 5.000 m², permetent que actualment la majoria de les peces siguin exposades de forma permanent.

=== Art islàmic ===
Aquesta col·lecció no solament es restringeix a l'[[art religiós]], encara que un nombre significatiu d'objectes van ser originàriament creats per a l'ús religiós o com elements decoratius de [[mesquita|mesquites]]. Part de la col·lecció consisteix en objectes seculars, incloent-hi peces de ceràmica i tèxtils de la cultura islàmica, abastant des d'[[Espanya]] fins a [[Àfrica del nord]] i [[Àsia central]]. La col·lecció de pintures en miniatura d'[[Iran]] i de l'[[Imperi mongol]] són un ítem excel·lent del departament. 

La [[cal·ligrafia]], tant religiosa com secular es troba ben representada, des dels decrets de [[Suleiman Kanuni]] fins a manuscrits de l'[[Alcorà]], reflectint diferents períodes i estils caligràfics. Com molts altres departaments del museu, posseeix cambres representatives, incloent-hi una reconstrucció completa de la cambra de ''Nur AL-Din'' d'una casa a [[Damasc]], de principis del segle XVIII.

=== Art medieval ===
[[Fitxer:Bonnefort Cloister NYC.jpg|thumb|225px|right|Pati interior dels Claustres]]
Aquesta col·lecció consisteix en un ampli espectre d'art occidental des del segle IV fins a principis del segle XVI, i també [[art bizantí]], i antiguitats pre-medievals que no estan en la col·lecció de Grècia i Roma antigues. Igual que la col·lecció islàmica, aquesta col·lecció posseeix amplis exemples d'art en dues i tres dimensions, amb molts objectes religiosos. En total, la col·lecció permanent d'aquest departament posseeix 11.000 objectes. A causa de la seva grandària, és l'única col·lecció que s'alberga en dos llocs: en l'edifici principal del museu, en la 5ª Avinguda i Collins, i en els Claustres, un edifici separat, dedicat exclusivament a l'art medieval. El mateix departament s'encarrega dels dos llocs. 

* '''Edifici principal''' - La col·lecció en l'edifici principal del Met conté prop de 6.000 objectes. Mentre que una gran part de l'art europeu medieval s'exhibeix en aquestes galeries, la major part dels objectes medievals es concentren a Els Claustres. Això permet que les galeries principals exhibeixin gran part de l'art bizantí que posseïx el Met juntament amb les peces europees. La galeria principal posseeix molts tapissos i estàtues funeràries, mentre que les galeries secundàries mostren treballs més petits en metalls preciosos i [[ivori]].

* '''Els Claustres''' (''[[The Cloisters]]'') - Així anomenats per les estructures restaurades de cinc claustres francesos medievals que van ser incorporats a l'edifici modern, són una obra d'art en si mateixos. El resultat, que evoca les seves fonts sense copiar directament cap edifici en particular, presenta finestres amb vidrieres, bigues i columnes esculpides i fins i tot tapissos originals. També hi ha diversos jardins amb plantacions fetes d'acord a la informació horticultural de fonts de l'època. Els 5.000 objectes que es troben aquí es limiten estrictament a obres medievals europees. La col·lecció posseeix molts objectes d'importància històrica i bellesa, entre ells les [[Les molt riques hores del Duc de Berry|Belles Heures du Duc de Berry]], manuscrit il·luminat pels [[germans de Limburg]] el 1409.

=== Pintura europea ===
[[Fitxer:Retrato_de_Juan_Pareja,_by_Diego_Velázquez.jpg|thumb|right|Juan de Pareja, per Velázquez, al Met]]
El Met posseeix una de les millors col·leccions del món de pintura europea. Encara que les peces són només prop de 2.200, posseeix moltes de les pintures més reconegudes mundialment. 

La gran despesa de Met en compres d'obra d'art prové d'aquest departament, primerament centrat en els mestres del [[segle XVI]] al XIX, amb èmfasi en artistes francesos, italians i holandesos. Molts dels grans artistes estan presents amb gran quantitat d'obres: el museu posseeix 37 pintures de [[Claude Monet|Monet]], 21 olis de [[Paul Cézanne|Cézanne]] i 18 [[Rembrandt]]s, incloent-hi ''Aristòtil amb un bust d'Homer''. 

Les cinc pintures de [[Johannes Vermeer|Vermeer]] representen la col·lecció més gran de l'artista en el món. Altres obres destacades són ''Autorretrat amb barret de palla'' de [[Vincent van Gogh|van Gogh]], ''La collita'' de [[Pieter Brueghel el Vell]] i ''La mort de Sócrates'' de [[Jacques-Louis David]]. 

En les últimes dècades el Met ha portat a terme la política de vendre algunes de les seves peces menors per a comprar peces de talla molt més importants. Encara que aquesta conducta és encara controvertida, ha guanyat cert nombre d'obres d'art destacades per a la col·lecció, com el ''[[Retrat de Juan de Pareja]]'' de [[Diego Velázquez]], comprada el [[1971]]. 

L'obra de [[Duccio]], ''Madonna i el Nen'' li va costar al museu més de 45 milions de [[dòlar]]s, dues vegades més que la suma pagada per qualsevol de les pintures comprades amb anterioritat. Aquesta obra és considerada la ''Mona Llisa'' del Met. 

=== Pintura i escultura nord-americana ===
[[Fitxer:Portrait of George Washington.jpeg|thumb|right|Retrat de George Washington al Met]]
Fins i tot des de la seva creació, el museu ha donat una particular èmfasi a les col·leccions d'art nord-americà. La primer peça a formar part de la col·lecció del Met va ser una [[escultura alegòrica]] de [[Hiram Powers]] anomenada ''Califòrnia'', adquirida el [[1870]], que encara avui es troba en exhibició. En les dècades següents, la col·lecció de pintures i escultures nord-americanes va créixer fins a arribar a més de 1.000 pintures, 600 escultures i 2.600 dibuixos, abastant des de començaments del període colonial fins a començaments del [[segle XX]]. Moltes de les pintures més reconegudes dels Estats Units pertanyen a la col·lecció del Met, incloent-hi el retrat de [[George Washington]] fet per [[Gilbert Stuart]], i ''Washington creuant el Delaware'', d'[[Emanuel Leutze]]. La col·lecció també inclou peces mestres de notables pintors com [[Winslow Homer]], [[George Caleb Bingham]], [[John Singer Sargent]], [[James McNeill Whistler]] i [[Thomas Eakins]].

=== Escultures i arts decoratives europees ===
És un dels majors departaments del museu, amb més de 50.000 peces, des del 1400 fins a principis del segle XX. Encara que la col·lecció està centrada en escultura [[Renaixement|renaixentista]] (moltes de les quals poden ser vistes ''in situ'', envoltades per mobles contemporanis i decoració), també posseeix un gran patrimoni de mobles, joies, peces de vidre i ceràmica, tapisseria, tèxtils, instruments matemàtics i rellotges. Els visitants poden entrar a una dotzena d'habitacions moblades d'acord als diferents períodes. La col·lecció fins i tot inclou un pati del segle XVI del castell espanyol de [[Vélez-Blanco]], reconstruït meticulosament en una galeria de dos pisos. Les escultures més destacades del departament inclouen ''La bacanal'' de [[Gian Lorenzo Bernini|Bernini]], un buidatge de ''[[Els burgesos de Calais]]'' de [[Auguste Rodin|Rodin]] i diverses peces úniques de [[Jean-Antoine Houdon|Houdon]].

=== Art decoratiu nord-americà ===
Aquest departament inclou prop de 12.000 exemplars d'art decoratiu dels Estats Units, abastant des de finals del [[segle XVII]] fins a principis del [[segle XX]]. Tot i que el Met va adquirir la seva primera gran col·lecció d'art decoratiu mitjançant una donació feta el [[1909]] per Margaret Olivia Slocum Sage, esposa del financer [[Russel Sage]], el departament dedicat específicament a aquests objectes no va ser creat fins a 1934. 

Un dels tresors d'aquest departament és la seva col·lecció completa de [[vitrall]]s. Aquesta col·lecció, probablement la més gran del món, inclou moltes obres de [[Louis Comfort Tiffany]]. El departament també és molt conegut per les seves sales de 25 períodes, cadascun dels quals recrea una cambra completa, moblat, d'un període notable o dissenyador. També posseeix una gran col·lecció d'[[orfebreria]], amb nombroses peces de [[Paul Revere]] i obres de [[Tiffany  Co.]].

=== Art contemporani ===
Encara que el [[MOMA]] és considerat el principal museu d'[[art contemporani]] a Nova York, la col·lecció de Met no és menys significativa. Amb més de 10.000 obres d'art, principalment d'artistes europeus i nord-americans, la col·lecció posseeix moltes obres que són icones de la modernitat. Entre les peces destacades es troben el retrat de [[Gertrude Stein]] fet per [[Pablo Picasso|Picasso]], la ''Bandera blanca'' de [[Jasper Johns]] i el tríptic de [[Max Beckmann]] ''Beginning''. 

Alguns artistes estan representats amb obres de gran qualitat per a un museu que no està dedicat exclusivament a l'art modern; per exemple, la col·lecció posseïx 40 pintures de [[Paul Klee]], abastant tota la seva carrera. A causa de la llarga història de Met, pintures contemporànies adquirides en els últims anys han passat a altres col·leccions del museu, particularment, als departaments que posseeixen pintura europea i nord-americana.

=== Art d'Àsia, Oceania i Amèrica ===
Tot i que el museu va fer la primera adquisició d'antiguitats [[Perú|peruanes]] el [[1882]], i es van fer esforços concrets per col·leccionar obres d'[[Àfrica]], [[Oceania]] i [[Amèrica]] el [[1969]], la gran aportació és de quan l'empresari i filàntrop [[Nelson Rockefeller]] va donar més de 3.000 peces de col·lecció al museu. 

Avui dia, aquest departament compta amb més d'11.000 peces que es troben en un espai de 40.000 peus quadrats, en l'ala Rockefeller, cap al sud del museu. La col·lecció abasta des de roques pintades per aborígens australians amb 40.000 anys d'antiguitat fins a un grup de pals memorials de 15 peus d'alt tallats per indígenes [[Asmat]] de [[Nova Guinea]] i una col·lecció d'objectes cerimonials i personals de la [[Cort de Benín]], a [[Nigèria]]. El rang de materials representats en aquesta col·lecció és el més ampli de tots els departaments del Met, incloent-hi des de metalls preciosos fins a pues de porc espín.

=== Art asiàtic ===
[[Fitxer:The_Great_Wave_off_Kanagawa.jpg|thumb|right|[[La gran ona de Kanagawa]] per [[Katsushika Hokusai]], Art Asiàtic del Met]]
Aquest departament posseïx una de les col·leccions més completes d'Occident. La col·lecció es remunta gairebé a la fundació del museu: molts dels filàntrops que van fer les primeres donacions, van incloure obres d'art asiàtic. Avui dia, el Met posseeix un ala completa dedicada a la col·lecció asiàtica, que conté més de 60.000 peces i abasta 4.000 anys. Cada civilització asiàtica està representada i les peces exhibides mostren cada tipus d'art decoratiu, des de pintura a gravats, escultura i treballs en metall. El departament és reconegut per la seva completa col·lecció de [[cal·ligrafia]] i [[pintura xinesa]], i també obres de [[art nepalès|Nepal]] i el [[Tibet]]. La col·lecció posseeix objectes rituals, pintures i objectes funcionals.

=== Col·lecció Robert Lehman ===
Amb la defunció del banquer [[Robert Lehman]] el 1969, la seva fundació va donar al Met prop de 3.000 obres d'art. Exposades en l'''Ala Robert Lehman'', el museu es refereix a elles com una de les col·leccions privades més extraordinàries mai reunida als Estats Units. A diferència dels altres departaments, aquesta col·lecció no es concentra en un estil o període determinat, sinó que més aviat reflecteix els interessos personals de Lehman. Ell s'interessava en pintures del [[Renaixement italià]], i particularment, en l'[[Escola de Siena]]. Entre les pintures de la col·lecció s'inclouen obres de [[Sandro Botticelli|Botticelli]] i [[Domenico Veneziano]], i també obres d'importants pintors espanyols com [[El Greco]] i [[Francisco Goya|Goya]]. Entre la col·lecció de dibuixos dels ''antics mestres'' hi ha treballs de Rembrandt i Dürer. Per a emfatitzar la naturalesa de la col·lecció, el Met l'ha posat en unes galeries especials que recreen el luxós interior de la casa de Lehman. La [[Universitat de Princeton]] ha documentat la col·lecció en un llibre de diversos volums publicats com ''The Robert Lehman Collection Catalogue''. 

=== Dibuixos i gravats ===
Encara que en els altres departaments hi ha gran quantitat de dibuixos i pintures aquest se centra específicament en obres nord-americanes i d'[[Europa occidental]] produïdes després de l'Edat Mitjana. La col·lecció posseeix més d'11.000 dibuixos, 1,5 milions de pintures i 12.000 llibres il·lustrats. La col·lecció ha crescut sostenidament des de l'herència de 670 dibuixos donats per [[Cornelius Vanderbilt]] el 1880. 

Els grans mestres europeus de la pintura, que produïen molts més esbossos i dibuixos que els pintors actuals, estan representats en gran mesura en la col·lecció. Entre el patrimoni del departament es troba la major col·lecció de dibuixos de [[Michelangelo Buonarroti]], [[Leonardo da Vinci]] i [[Rembrandt]], i també pintures i [[aiguafort]]s de [[Anthony van Dyck]], [[Albrecht Dürer]] i [[Edgar Degas]] entre molts d'altres.

=== Fotografia ===
La col·lecció de Met de [[fotografia]], amb més de 20.000 fotos en total, està centrada en cinc col·leccions principals, més les adquisicions addicionals fetes pel museu. [[Alfred Stieglitz]], un famós fotògraf va ser qui va fer la primera donació important al museu, que incloïa una prospecció d'obres del [[pictorialisme]], un valuós joc obres d'[[Edward Steichen]] i una col·lecció de fotografies de Stieglitz, del seu propi estudi. 

El Met va complementar la donació amb 8.500 obres que componen la ''Col·lecció Gilman Paper Company'', ''Col·lecció Rubel'', i la ''Col·lecció Ford Motor Company'' que donen testimoniatge de les primeres fotografies franceses, nord-americanes i angleses i la fotografia nord-americana i europea posterior a la [[Segona Guerra Mundial]]. El museu també va adquirir la col·lecció personal de fotografies de [[Walker Evans]]. 

El departament va obtenir una galeria permanent el [[1997]], i no tot el material està exposat de forma permanent a causa de la sensibilitat del material. No obstant això, el departament ha organitzat algunes de les exhibicions temporals més exitoses del passat recent del Met, incloent-hi una retrospectiva de [[Diane Arbus]].

=== Institut del vestit ===
El 1937, el ''Museum of Costume Art'' es va unir al Met i es va convertir en el ''Costume Institute'' (Institut del vestit, en [[anglès]]). Avui dia, la seva col·lecció posseeix més de 8.000 vestits i accessoris. A causa de la fràgil naturalesa d'aquests objectes, no es manté una exhibició permanent, sinó que cada any es duen a terme dues mostres diferents utilitzant la col·lecció i cada mostra se centra en un dissenyador o tema determinat. En anys anteriors es van organitzar mostres sobre dissenyadors famosos com [[Coco Chanel|Chanel]] i [[Gianni Versace]]. 

=== Armes i armadures ===
[[Fitxer:MET Armures.jpg|thumb|right|Galeria d'Armes i Armadures del Met]] 
Aquest departament és l'únic en el seu tipus als Estats Units i és una de les col·leccions més populars. La ''desfilada'' de figures armades sobre cavalls, instal·lada en el primer pis de la galeria d'Armes i Armadures és una de les imatges més reconegudes del museu. El fort de la col·lecció és en peces europees de la [[Baixa Edat Mitjana]] i japoneses des del [[segle V]] fins al [[segle XIX]]. 

No obstant això, aquestes no són les úniques cultures representades, de fet, la col·lecció abasta més regions geogràfiques que gairebé qualsevol altre departament, incloent-hi armes i armadures de l'[[antic Egipte]], [[Grècia Antiga]], [[Imperi Romà]], Orient Pròxim antic, [[Àfrica]], [[Oceania]] i [[Amèrica]]. Entre la col·lecció de 15.000 objectes hi ha moltes peces que van ser fetes per a l'ús de reis i prínceps, incloent-hi armadures pertanyents a [[Enric II de França]] i [[Ferran I d'Habsburg]]. 

=== Instruments musicals ===
La col·lecció de Met d'[[instruments musicals]] és gairebé única entre els museus més importants. Posseeix més de 5.000 instruments de totes parts del món. La col·lecció es va iniciar el [[1889]] amb una donació de diversos centenars d'instruments feta per Lucy W.Drexel, però l'enfocament actual del departament es va produir amb donacions fetes en anys posteriors per Mary Elizabeth Adams, esposa de [[John Crosby Brown]]. Els instruments han estat inclosos en la col·lecció no només per motius estètics, sinó que també reflecteixen aspectes tècnics i socials de les seves cultures d'origen. En la col·lecció d'instruments musicals moderns, cada continent es troba representat i gairebé totes les etapes de la seva vida musical. 

Entre els objectes destacats d'aquesta col·lecció es troben diversos [[violí|violins]] [[Stradivarius]], una col·lecció d'instruments asiàtics fets de metalls preciosos i el [[piano]] més antic, un model de [[1720]] de [[Bartolomeo Cristofori]]. El departament encoratja l'ús dels instruments realitzant concerts i demostracions amb músics convidats. 

== Vegeu també ==
*[[Steven Campbell]]
*[[Jules Bache]]
* ''[[Interiors holandesos]]'', obra de [[Joan Miró]] exposada al museu.
* [[Fira de cavalls]]

== Referències ==
references /

== Enllaços externs ==
{{commonscat|Metropolitan Museum of Art}}
* [http://www.metmuseum.org/home.asp Pàgina del Museu] {{en}}
* [http://www.googleartproject.com/es/collection/the-metropolitan-museum-of-art/ Visita virtual]

{{coord|40.77891|-73.96367|source:enwiki_type:landmark_globe:earth_region:US-NY|display=title}}
{{Enllaç AB|fr}}

[[Categoria:Metropolitan Museum of Art| ]]</text>
      <sha1>l906kmspv058jya0xhdtz6dq4z7uafm</sha1>
      <model>wikitext</model>
      <format>text/x-wiki</format>
    </revision>
  </page>