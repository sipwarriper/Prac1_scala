<page>
    <title>Dino Grandi</title>
    <ns>0</ns>
    <id>1000429</id>
    <revision>
      <id>13826853</id>
      <parentid>13592272</parentid>
      <timestamp>2014-07-14T22:12:44Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Polític
| nom = Dino Grandi
| imatge = Bundesarchiv Bild 102-00160, Dino Grandi.jpg
| width = 150
| height = 
| caption = 
| data de naixement = {{Data naixement|1895|6|4}}
| lloc de naixement = [[Mordano]] ([[Emília-Romanya]])
| data de defunció  =  {{Data defunció i edat|1988|5|21|1895|6|4}} 
| lloc de defunció  = [[Bolonya]] ([[Emília-Romanya]])
| nationality       = {{bandera|Itàlia}} [[Itàlia|italià]]
| office = [[Ministre d'Afers Exteriors (Itàlia)|Ministre d'Afers Exteriors]] 
| term_start = 12 de setembre de 1929
| term_end = 20 de juliol de 1932
| predecessor = [[Benito Mussolini]] ''interim''
| successor = [[Benito Mussolini]] ''interim''
| office2 = [[Cambra dels Fasci i les Empreses|President de la Cambra dels Fasci i les Empreses]]
| term_start2 = 30 de novembre de 1939
| term_end2 = 2 d'agost de 1943
| predecessor2 = [[Giacomo Acerbo]]
| successor2 = [[Vittorio Emanuele Orlando]]
| partit = [[Partit Nacional Feixista]]
| professió = [[Advocat]] br [[Polític]]
| relations =
| civil partner = 
| web = 
| religion          = 
| signature         = 
| footnotes         = 
}}
'''Dino Grandi''', 1r [[comte de Mordano]], ([[Mordano]], [[4 de juny]] de [[1895]] – [[Bolonya]], [[21 de maig]] de [[1988]]) va ser un [[advocat]], [[polític]] i [[diplomàtic]] [[italians|italià]], ministre d'Afers Exteriors, ministre de Justícia i ambaixador a Londres durant l'època de la [[Itàlia feixista]].

== Biografia ==
Nascut en una família de terratinents de la [[Romanya]], va ingressar el 1913 a la Facultat de [[Dret]] de la [[Universitat de Bolonya]], col·laborant al diari ''[[il Resto del Carlino]]'', i graduant-se amb una tesi d'[[economia política]] el 1919 amb la guerra acabada (car serví a l'exèrcit durant la [[I Guerra Mundial]]). Va traslladar-se a [[Ímola]], on inicià la carrera d'advocat. Començà la seva carrera política a les files de l'[[esquerra (política)|esquerra]], abans d'unir-se, el 1914, a [[Benito Mussolini]]. Durant aquest període, igual que el futur líder del [[feixisme]], es convertí a l'[[intervencionisme]], sostenint la tesi que l'única manera que tenia Itàlia d'adquirir importància política internacional seria participant activament a la [[I Guerra Mundial|Gran Guerra]].

El 17 d'octubre de 1920 va ser ferit en una emboscada per 5 trets de pistola, i l'endemà el seu estudi va ser totalment destruït per militants d'[[esquerra]]. Més tard va ser un dels fundadors dels ''fasci emiliani'', del qual seria secretari regional el 1921. En aquest àmbit en particular, on el feixisme s'estengué ràpidament gràcies a les esquadres locals, es desenvolupà la seva proximitat a les ales més agosarades i discutibles del moviment. Durant la seva carrera al feixisme les esquadres l'acompanyarien sempre, garantint-li una base de suport important en molts aspectes, tot i que amb alts i baixos, especialment quant la seva figura es refinaria amb el creixent prestigi dels càrrec que tindria.

A les eleccions del 15 de maig de 1921 Grandi va ser escollit diputat, però un any després, en concloure un llarg debat al parlament, la seva elecció, juntament amb la de [[Giuseppe Bottai]] i la de [[Roberto Farinacci]], va ser anul·lada perquè en el moment del vot encara no tenia l'edat necessària. Menys de dues setmanes després, però, va tenir lloc un assalt feixista contra el cercle ''[[Andrea Costa]]'' d'[[Imola]], on el 17 de juny una esquadra de 500 feixistes ocuparen l'ajuntament, hissant la ''[[bandera d'Itàlia|tricolore]]''  a la torre del rellotge. Aquests fets ocasionaren que Imola quedés sota [[estat de setge]] durant un llarg període.

=== Lideratge al moviment feixista ===
Mussolini, que també necessitava consolidar el seu lideratge en les relacions amb la resta de forces polítiques, intentà desenvolupar i proposar un pacte per pacificar els grups feixistes i els de l'esquerra, però no va poder veure la determinada aversió que es tenien a banda i banda. Mentrestant s'estengué la sospita que Grandi, emergint entre els notables del partit i obstinadament contrari al pacte, podria aspirar a substituir el mestre de [[Predappio]]; amb Balbo havia conspirat en secret per convèncer a [[Gabriele D'Annunzio]], però només quedà en una temptativa.

El poeta-soldat evità entrar als mèrits de la proposta, rebutjant el contacte, però Grandi s'havia situat molt bé, sent relativament jove, com un candidat alternatiu per encapçalar el moviment. Per superar aquest escull, Mussolini va haver de presentar la renúncia al seu consell executiu, advertint que tornaria a la funció més modesta d'aiguader; i com havia previst correctament i esperava, la dimissió no va ser acceptada per les mancances del potencial substitut. L'espectre polític de Grandi estava en mans dels electors; que si bé era candidat, no els havia convençut.

Grandi va ser l'únic antagonista real del Duce dins del moviment feixista, l'únic que mai el va qüestionar, i acceptant el paper de gregari al congrés celebrat  7 de novembre de 1921 a Roma va fer palesa la seva submissió amb una ''abraçada fraterna'', cancel·lant l'acord amb els [[Partit Socialista Italià|socialistes]]. Mussolini havia derrotat definitivament tota oposició interna, tot i que no sense cost.

El jove bolonyès va assumir un paper de certa autoritat entre les esquadres i l'ocasió va tenir lloc en haver obtingut a l'admissió en el si del partit a guisa de tropa civil organitzada de manera militar. Aquest joc li permetia tenir a les mans un electorat adjacent al de Mussolini, el qual, nadiu de la [[Romània]], havia preferit estar més directament amb els seus compatriotes, però va haver de recórrer als electors milanesos. Grandi va ser la referència dels esquadristes i dels feixistes en aquella regió vital. A l'estiu de 1921, Grandi dirigí la revolta de les esquadres agràries contra els dirigents feixistes: al juliol de 1922 va dirigir l'ocupació feixista de [[Ravenna]].

=== Un diplomàtic feixista ===
[[File:Dino_Grandi_and_John_Simon,_1932.jpg|thumb|esquerra|Dino Grandi (esquerra) amb el [[John Simon|vescomte Simon]], [[Secretari d'Estat d'Afers Exteriors i del Commonwealth|secretari d'Estat britànic]].]]
Com que Grandi havia establert profundes relacions amb l'esquadrisme, la maniobra va ser una manera d'incrementar el seu pes i la dimensió de la seva [[facció]] en poc temps amb un mínim dispendi d'energia, convertint-se en un dels caps moderats més importants del règim, conjuntament amb [[Giuseppe Bottai|Botai]], [[Italo Balbo|Balbo]] i [[Luigi Federzoni|Federzoni]], mentre que [[Roberto Farinacci|Farinacci]], [[Achille Starace|Starace]] i [[Emilio De Bono|De Bono]], altres membres d'aquest directori no oficial del feixisme, d'aquest ''quadrumvirat prollongat'', que preferí prendre direccions més extremes, tot i que aquestes posicions eren més de forma que no pas de contingut.

Va ser sots-secretari d'Interior i d'Exteriors entre 1924 i 1929, [[Ministre d'Afers Exteriors (Itàlia)|ministre d'exteriors]] entre 1929 i 1932, quan abandonà el seu càrrec al capdavant del [[Ministeri d'afers exteriors (Itàlia)|ministeri]] per anar durant el mes de juliol a [[Londres]], on va ser l'ambaixador italià fins al 1939. En tornar a Roma va ser [[Ministre de Justícia (Itàlia)|ministre de justícia]] i el 30 de novembre de 1938 va ser nomenat president de la [[Cambra dels Feixistes i de les Corporacions]]. Gràcies a ell es deu la finalització de les codificacions, amb l'entrada en vigor el 1942 del [[Codi civil italià|codi civil]] i del Procediment Civil, del Codi de Navegació, de la Llei de Concursos Mercantils, de l'Ordenament Judicial i d'altres normatives especials. Seguí en primera persona les darreres fases de la codificació, treballant amb juristes d'altíssim nivell, molts dels quals (com [[Piero Calamandrei]] o Francesco Messineo) eren notables anti-feixistes.

El 1929, any dels [[Pactes del Laterà]], acabada la seva fase d'aprenent governatiu com a [[Sots-secretaria|sots-secretari]], s'ocupà de representar Itàlia davant les altres nacions. El Ministeri d'Exteriors encara era un organisme propi del segle XIX, liberal (en el sentit cultural del terme), i Grandi va entrar per aplicar, burocràticament, el nou estil i els nous conceptes de la Revolució Feixista, en primer lloc, donant l'oportunitat a aquells que fossin graduats en dret, polítiques o economia per participar a les oposicions per l'accés a la carrera diplomàtica, càrrecs fins llavors reservats als fills de la [[noblesa]]. Grandi es trobà de sobte amb la necessitat d'establir bones relacions amb les potències estrangeres, en vista a una [[Gran depressió|crisi econòmica]] que es va apoderar de tot el planeta, així com per l'oportunitat de poder comptar amb les noves generacions de talent, allunyant-se dels cercles aristocràtics, donant pas a la renovació de la classe diplomàtica italiana des dels fonaments.

El valor que Grandi donà a les relacions internacionals va ser molt diferent a la prevista per Mussolini: quan el Duce, tot i amb una gran capacitat de mediació, tendia cap a l'agressivitat, el seu ministre s'encaminà cap a una via de moderació i prudència. Mentre que el cap del govern pensava que podia prendre avantatge de la crisi, Grandi es va convèncer (i va convèncer als altres) que la crisi podia crear llaços positius de cooperació entre els principals països europeus, i que el fet de ser promotor incrementaria el prestigi italià entre les potències, objectiu perseguit per tots els corrents del feixisme i cada cop més fàcil d'assolir a causa de la crisi econòmica que reduïa el valor econòmic dels estats.

Els seus tres anys com a ministre van ser d'una extrema intensitat política i diplomàtica. Donà una organització homogènia al ministeri, igual que la de la resta de l'aparell de l'estat, sense completar la recerca de la ''fascistització''. Treballà en suport dels italians a l'exterior, tranquil·litzant els emigrants, i dotà una estructura de [[Cònsol (diplomàcia)|consolats]] que segueix sent la que ell va idear. Treballà per l'excepció de l'obligació de les [[servei militar|lleves]] pels fills dels treballadors emigrants, posant fi als episodis de molts joves italians a l'estranger que podien ser detinguts per absència sense permís tan aviat arribessin a Itàlia i veient-se obligats a complir llargues penes a les que havien estat condemnats en rebel·lia pels tribunals militars, i de les quals no en tenien coneixement. En les relacions amb els altres estats, Grandi posà Itàlia sempre que era possible en tots els organismes, encara que fos innecessari, car ja sabia que no serien rebutjats, participant així en tots els debats internacionals. Itàlia estava assolint una popularitat a l'estranger de la que mai no havia gaudit.

Va ser en aquest moment en què l'activisme del polític cridà l'atenció de Mussolini, que es temia que pogués guanyar massa prestigi i li arrabassés el paper d'interlocutor italià a l'estranger. L'ocasió es donà en la concessió dialèctica que el ministre començà de manera informal sobre el desarmament, i acusà a Grandi «''d'anar-se'n al llit amb Gran Bretanya i França''», destituint-lo del seu càrrec i nomenant-lo ambaixador a Londres.

La política exterior italiana, portada per la mà del propi Duce que assumí personalment fins i tot el ministeri (el procediment de revocació va ser realitzada mitjançant una simple nota que deia «''Demà al matí vindré a recollir les consignes''») va veure el final del [[revisionisme]] pacífic i de les tradicions de la diplomàcia. Com a ambaixador a Londres, Grandi es va fer conèixer pels polítics britànics. Seguí molt de prop les fases d'aproximació de [[Winston Churchill|Churchill]] cap a Itàlia, tractant d'animar a la diplomàcia britànica en la mateixa direcció. No obstant això, la convergència entre els règims totalitaris era molt forta, i els seus plans per promoure un pacte entre Roma i Londres resultaren poc realistes, especialment quan Mussolini decidí lligar el seu destí a l'[[Tercer Reich|Alemanya]] de [[Adolf Hitler|Hitler]].

=== La vida de partit ===
A la vida de partit, Grandi va ser capaç d'assolir una posició important en el moment de l'encontre amb Mussolini, però a poc a poc va crear-se nombrosos detractors entre els líders del partit. L'elevat nivell de les seves relacions internacionals, sent l'únic que podia rivalitzar amb [[Galeazzo Ciano|Ciano]], van portar-lo a assumir un distanciament vers la classe política popular italiana. El seu menyspreu, per exemple, vers [[Achille Starace]], el secretari nacional autor de les campanyes d'imatge més maldestres i irritants (com la de la italianització dels cognoms) de la qual si bé va dir que no era dolent, sí que va dir que era un pobre home, posant-lo en més d'una ocasió en contra del Duce que, pel seu costat, per defensar-lo i per defensar la seva elecció, el definia com un cretí, sí, però obedient.

El contrast amb Starace, dels mètodes, conceptes i estil, a més de la diferència de capacitat i la potencialitat de pensament, simbolitzada clarament per la distància de Grandi vers el món. Ell mateix va dir de sí mateix, parlant amb Ciano a 1942: «''No sé com ho he fet per fer de feixista durant 20 anys''». I de la seva relació amb el Duce i de la seva suposada insubordinació, va escriure notes on, tot i els artificis de la retòrica, deixa clar que la fidelitat no és sinònim de l'obediència, per justificar les seves originals preses de posicions polítiques. Amant de les vies sinuoses, es guanyà la confiança de la Casa de Saboia, en particular la de [[Víctor Manuel III d'Itàlia]]. Va ser fet comte de Mordano i més tard va rebre el [[Orde Suprem de la Santíssima Anunciació|Collar de l'Anunciació]], amb la conseqüència de passar a ser ''cosí del Rei''. Amant de la vida còmoda, va rebre la sobtada ordre de Mussolini el 1941 que l'envià a combatre al front grec.

=== La destitució de Mussolini ===
==== Preparatius ====
Grandi va ser l'autor de la famosa ordre del dia del 25 de juliol de 1943 que provocà la caiguda de Mussolini. Va ser decisiu i el seu vot i les seves arts de persuasió van ser essencials davant d'altres membres del [[Gran Consell del Feixisme]]. D'un temps ençà, conjuntament amb [[Giuseppe Bottai]] i [[Galeazzo Ciano]], Grandi considerava que només es podria evitar la desfeta militar d'Itàlia mitjançant la substitució (o la deposició) del Duce, i la seva absoluta identificació personal amb el Règim (Feixisme equivalia a Mussolini i viceversa) havia conduït, segons la seva opinió, a que la idea originària feixista estigués condicionada i compromesa pels seus errors. En essència, els errors de Mussolini havien posat en dificultats la pròpia supervivència del feixisme, i no es trobava cap solució, a no ser que estiguessin destinats a morir. Convenia per tant sacrificar al cap, i amb això tot el règim, per a aconseguir una potencial obertura per a una successiva reformulació eventual, i no esperar els esdeveniments que probablement portarien a la desintegració del règim.

== Condecoracions ==
: [[Fitxer:Order of the Most Holy Annunciation BAR.svg|75px|Orde de la Santíssima Anunciació]] [[Orde Suprem de la Santíssima Anunciació]] (1943)
: [[Fitxer:Cavaliere di gran Croce Regno SSML BAR.svg|75px| Gran Creu de l'orde de Sant Maurici i Sant Llàtzer]] [[Orde de Sant Maurici i Sant Llàtzer|Gran Creu de Cavaller de l'Orde de Sant Maurici i Sant Llàcer]] (1943)
: [[Fitxer:Cavaliere di Gran Croce OCI Kingdom BAR.svg|75px|Gran Creu de Cavaller de l'Orde de la Corona d'Itàlia]] [[Orde de la Corona d'Itàlia|Gran Creu de l'Orde de la Corona d'Itàlia]] (1943)
: [[Fitxer:Valor militare silver medal BAR.svg|75px|Medalla al Valor Militar en Plata]] [[Medalla al Valor Militar (Itàlia)|Medalla de Plata al Valor Militar]]
: [[Fitxer:Valor militare bronze medal BAR.svg|75px|Medalla de Bronze al Valor Militar]] [[Medalla al Valor Militar (Itàlia)|Medalla de Bronze al Valor Militar]]
: [[Fitxer:MeritoMilitare.png|75px|Mèrit de Guerra]] [[Creu al Mèrit de Guerra (Itàlia)| Creu al Mèrit de Guerra]]
: [[Fitxer:1GMx4.png|75px|Medalla commemorativa de la guerra 1915-1918 (4 anys)]] [[Medalla commemorativa de la guerra 1915-1918]] (4 anys de campanya)
: [[Fitxer:Medaglia a ricordo dell'Unità d'Italia BAR.svg|75px|Medalla commemorativa de la Unitat d'Itàlia]] [[Medalla commemorativa de la Unitat d'Itàlia 1848-1918]]
: [[Fitxer:Allied Victory Medal BAR.svg|75px|Medalla de la Victòria]] [[Medalla commemorativa italiana de la Victòria de 1918]]
: [[Fitxer:Order_Pius_Ribbon_1kl.png|75px|Orde de Pius IX]] [[Orde de Pius IX|Gran Creu de Cavaller de l'orde de Pius IX]] (Santa Seu)
: [[Fitxer:SMOM-cf.svg|75px|Gran Creu de Cavaller de l'orde de Malta]] [[Orde de Malta|Gran Creu de Cavaller de l'orde de Malta]]

== Notes ==
references /

== Bibliografia ==
Giuseppe Alessandri, ''Il diplomatico. Dino Grandi'', Zella Editore, Firenze, 2007.

== Enllaços externs ==
*[http://www.lastoriasiamonoi.rai.it/puntata.aspx?id=85 Dino Grandi: un fedele disubbidiente] La Storia Siamo Noi - RAI Educational

{{Inicia taula}}
{{s-off}}
{{Filera de successions|títol= President de la Cambra dels Feixistes i de les Corporacions
|abans= [[Costanzo Ciano]]
|després= [[Vittorio Emanuele Orlando]]
|anys= 30 de novembre de 1939 – 2 d'agost de 1943 }}
{{Filera de successions|títol= Ministre d'Afers Externs del Regne d'Itàlia  
|abans= [[Benito Mussolini]]
|després= [[Benito Mussolini]]
|anys=12 de setembre de 1929 – 20 de juliol de 1932}}
{{Filera de successions|títol= Ministre de Justícia del Regne d'Itàlia  
|abans= [[Arrigo Solmi]]
|després= [[Alfredo De Marsico]]
|anys=12 de juliol de 1939 – 5 de febrer de 1943 }}
{{Filera de successions|títol= Ambaixador d'Itàlia al Regne Unit 
|abans= [[Antonio Chiaramonte Bordonaro]]
|després= [[Giuseppe Bastianini]]
|anys=1932 – 1939}}
{{Finalitza taula}}

{{Commonscat|Dino Grandi}}
{{Autoritat}}
{{ORDENA:Grandi, Dino}}

[[Categoria:Advocats italians]]
[[Categoria:Cavallers de l'Orde Suprem de la Santíssima Anunciació]]
[[Categoria:Diplomàtics italians]]
[[Categoria:Diputats]]
[[Categoria:Feixistes italians]]
[[Categoria:Gran Creu de l'orde de Sant Maurici i Sant Llàtzer]]
[[Categoria:Guardonats amb la Medalla al Valor Militar (Itàlia)]]
[[Categoria:Militars italians de la Primera Guerra Mundial]]
[[Categoria:Persones d'Emília-Romanya]]
[[Categoria:Polítics de la Segona Guerra Mundial]]
[[Categoria:Polítics italians]]
[[Categoria:Receptors de l'orde de l'Àliga Blanca]]</text>
      <sha1>muxh800zl6vpktzrm46cpbmhn3pydb7</sha1>
      <model>wikitext</model>
      <format>text/x-wiki</format>
    </revision>
  </page>