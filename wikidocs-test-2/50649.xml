<page>
    <title>Imperi Britànic</title>
    <ns>0</ns>
    <id>50649</id>
    <revision>
      <id>13720783</id>
      <parentid>13203179</parentid>
      <timestamp>2014-07-01T07:53:54Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}} que enllaça amb [[commons:category:British Empire]]</comment>
      <text>[[Fitxer:British Empire Anachronous 4.PNG|370px|thumb|Les àrees en color rosa indiquen els territoris que en un moment o altre han format part de l'Imperi Britànic a través de la història. ]]
[[Fitxer:Flag of the United Kingdom.svg|thumb|upright=1.5|Bandera de l'Imperi Britànic]]
L''''Imperi Britànic''' eren els territoris les terres que depenien política i econòmicament del [[Regne Unit de la Gran Bretanya]] i posteriorment del [[Regne Unit]]. El seu màxim auge va produir-se a principis del [[segle XX]], quan gairebé abastava una població d'entre 458 milions de persones i uns 33 milions de quilòmetres quadrats, el que significava aproximadament una quarta part de la població mundial i dues cinquenes parts de les terres emergides. L'Imperi es va desenvolupar durant uns tres segles, a través d'una sèrie de fases d'expansió relacionades amb el [[comerç]], la [[colonització]] i la [[conquesta]], a més de períodes d'activitat [[diplomàcia|diplomàtica]]. Probablement, el punt de màxim auge imperial pot situar-se entre [[1890]] i [[1910]]. El primer a utilitzar l'expressió Imperi Britànic va ser el doctor [[John Dee]], [[astrologia|astròleg]], [[alquimista]] i [[matemàtic]] de la reina [[Elisabet I d'Anglaterra]]. 

L'Imperi va facilitar l'extensió de la tecnologia, el comerç, l'[[idioma anglès]] i el govern britànics per tot el món. L'hegemonia imperial va contribuir a l'espectacular creixement econòmic del Regne Uniit i al pes dels seus interessos en l'escenari mundial. Alguns territoris que han format part de l'imperi britànic: [[Irlanda]], [[Estats Units]], [[Canadà]], [[Jamaica]], [[Austràlia]], [[Nova Zelanda]], [[Índia]], [[Malàisia]], [[Egipte]], [[Sud-àfrica]], [[Nigèria]], [[Camerun]], [[Kenya]], [[Hong Kong]], [[Iraq]], [[Xipre]], [[Gibraltar]], [[Menorca]]... Avui dia alguns d'aquests territoris, ja independents, reconeixen els lligams amb la Gran Bretanya a través de la [[Commonwealth]].

==Colonialisme anglès ==
L'expansió anglesa s'inicià a partir de [[1169]] amb la conquesta, en diverses fases, de l'illa d'[[Irlanda]]. El [[1282]] s'aconseguí el sotmetiment de [[Gal·les]], per intentar el domini del [[Regne d'Escòcia]] el [[1296]], tot i que aquest no reeixí.

=== Creixement de l'Imperi a ultramar ===
L'Imperi Britànic d'ultramar —en el sentit de l'exploració i els assentaments britànics de llarg a llarg dels oceans fora d'Europa i les Illes Britàniques— comença a partir de la política marítima del rei [[Enric VII d'Anglaterra|Enric VII]], que va regnar entre [[1485]] i [[1509]], iniciant línies comercials per al comerç de la [[llana]]. El monarca britànic va establir un modern sistema per a la marina mercant britànica, que va contribuir al creixement de les [[drassana|drassanes]] i la navegació a l'illa. La marina mercant va aportar les bases per a institucions mercantils que ocuparien un important paper en l'aventura imperial posterior, com les companyies: ''Massachusetts Bay Company'' o la ''[[British East India Company]]''. Enric VII va ordenar també la construcció del primer dic sec a [[Portsmouth]]. 

=== Enric VIII i la Marina Reial ===
Els fonaments del poder marítim d'[[Anglaterra]], que van ser establerts durant el regnat d'Enric VII, es van ampliar gradualment per a protegir els interessos comercials anglesos i per a obrir noves rutes. El rei [[Enric VIII d'Anglaterra|Enric VIII]] va fundar la moderna Marina anglesa, triplicant el nombre de vaixells de guerra que la componien i construint els primers amb armament pesant de llarg abast. Va començar la construcció de la seva Marina a través de l'aparell administratiu centralitzat del regne. A més va fer construir [[Moll (port) |molls]] i [[far]]s que facilitaven la navegació costanera. Enric VIII va crear la ''[[Royal Navy]]'' que va ser capaç d'impedir la invasió de l'[[Armada Invencible]] l'any [[1588]], les innovacions de la qual van ser la base del domini marítim d'Anglaterra durant els següents segles. 

=== L'era isabelina ===
Durant el regnat de la reina [[Elisabet I d'Anglaterra|Isabel I]], entre [[1577]] i [[1590]], el pirata [[Francis Drake]] va donar la volta al món, sent el segon home en aconseguir-ho, després de l'expedició de [[Fernando de Magallanes]] i [[Juan Sebastián Elcano]]. El [[1579]] Drake va atracar en algun lloc del nord de [[Califòrnia]] i va reclamar per a la Corona Britànica el que va anomenar ''Nova Albion'' ([[Nova Anglaterra]]), encara que la seva reivindicació no va ser seguida de cap assentament. Els següents mapes van situar ''Nova Albion'' al nord de [[Nova Espanya]]. En conseqüència, els interessos d'Anglaterra fora d'[[Europa]] van augmentar considerablement. 

[[Humphrey Gilbert]] va seguir el curs de Cabot quan va partir cap a [[Terranova]] el [[1583]] i la va declarar colònia britànica el [[5 d'agost]] a l'assentament de Sant Joan de Terranova. [[Walter Raleigh]] va organitzar la primera [[colonització|colònia]] de [[Virgínia]] el [[1587]], a [[Roanoke]]. Tant el primer com el segon assentament van durar poc temps, i van haver de ser abandonats a causa de l'escassesa d'aliments, el dur clima, els naufragis i les trobades amb tribus indígenes hostils. 

=== L'era Estuard ===
La derrota de l'[[Armada Invencible]] espanyola l'any [[1588]] va consagrar Anglaterra com la primera potència naval, encara que altres victòries navals espanyoles durant els anys noranta del [[segle XVI]] van coartar nous intents d'assentaments. Finalment, el [[1604]] el rei [[Jaume I d'Anglaterra]] va negociar el [[Tractat de Londres de 1604|Tractat de Londres]] amb el qual acabaven les hostilitats amb Espanya, i el primer assentament permanent d'Anglaterra a [[Amèrica]] es va establir el [[1607]] a [[Jamestown (Virgínia)]]. Durant els següents tres segles, Anglaterra va estendre la seva influència internacional i va consolidar el seu desenvolupament polític interior. El [[1707]], els parlaments d'Anglaterra i Escòcia es van unir a [[Londres]] donant lloc al parlament de la [[Gran Bretanya]].

== Colonització d'Amèrica ==
{{principal|Colonització britànica d'Amèrica}}
L'Imperi Britànic va començar a prendre forma a principis del [[segle XVII]] mitjançant l'establiment per part de la Gran Bretanya de les 13 colònies d'[[Amèrica del Nord]], que van ser l'origen dels [[Estats Units]] així com de les províncies marítimes de [[Canadà]]. També es va produir la colonització de petites illes al mar [[Carib]] com [[Jamaica]] i [[Barbados]]. 

Les colònies productores de [[sucre]] del Carib, on l'[[esclavatge]] es va convertir en la base de l'economia, eren les colònies més importants i lucratives per a la Gran Bretanya. Les colònies americanes produïen [[tabac]], [[cotó]], i [[arròs]] al sud i material naval i pells d'animals al nord. 

L'imperi britànic a Amèrica s'anava expandint gradualment mitjançant guerres i l'establiment colònies. Els britànics van aconseguir controlar [[Nova Amsterdam]], posteriorment anomenada [[Nova York]], després de les guerres anglo-holandeses. Les colònies americanes s'estenien cap a l'oest a la recerca de noves terres per a l'agricultura. Durant la [[Guerra dels Set Anys]], els britànics van vèncer als francesos i es van quedar l'any [[1760]] amb [[Nova França]], el que convertia la Gran Bretanya en propietària de gairebé tota Amèrica del Nord. 

Els assentaments a [[Austràlia]] a partir de [[1788]] com a colònies penals i [[Nova Zelanda]], sota el domini de la Corona des de [[1840]], van crear una nova zona per a la migració des de les illes britàniques, encara que les poblacions indígenes van haver de sofrir guerres i, especialment, malalties. Aquestes colònies van obtenir després autogovern i es van convertir en rendibles exportadores de [[llana]] i [[or]].

== Lliure comerç, l'imperi informal ==
L'antic sistema colonial britànic va començar a declinar durant el [[segle XVIII]]. Va ser un període de dominació [[Partit Whig anglès|Whig]] en la vida política nacional ([[1714]] - [[1762]]), l'imperi es va convertir en una instrument de menor importància davant la política nacional, fins que un intent d'apujar els impostos a les colònies nord-americanes va desenvolupar en la [[Guerra d'Independència dels Estats Units]] i la independència de les mateixes el [[1776]]. 

Sovint s'al·ludeix a aquest període com el del Primer Imperi Britànic, indicant el canvi de direcció en l'expansió britànica, que es va dirigir fonamentalment a les Amèriques durant els segles XVII i XVIII, mentre que durant el Segon Imperi Britànic es va centrar en [[Àsia]] i [[Àfrica]] a partir del [[segle XVIII]]. La pèrdua dels [[Estats Units]] va mostrar que posseir colònies no era necessàriament un avantatge en termes econòmics, ja que la Gran Bretanya podia encara controlar el comerç amb les seves ex-colònies sense haver de pagar per la seua defensa i administració. 

El [[mercantilisme]], la doctrina econòmica que pressuposa la competició entre nacions per una quantitat de riquesa finita, havia caracteritzat el primer període d'expansió colonial, però va cedir pas al ''laissez-faire'' econòmic, el [[liberalisme]] d'[[Adam Smith]] i els seus successors. 

La lliçó apresa per Gran Bretanya després de la pèrdua d'Amèrica del Nord (el comerç pot seguir aportant prosperitat, fins i tot en absència de domini colonial) va contribuir durant els anys quaranta i cinquanta del [[segle XIX]] a l'extensió del model de colònia autogovernada, que es va concedir a les colònies poblades per blancs al [[Canadà]] i [[Australàsia]]. Irlanda va tenir un tracte diferent, sent incorporada al [[Regne Unit de la Gran Bretanya i Irlanda]] el [[1801]]. El [[1807]] el Regne Unit va prohibir el comerç d'esclaus i aviat va començar a forçar a altres nacions a fer el mateix. A mitjans dels [[segle XIX]] s'havia aconseguit eradicar l'esclavitud de la major part del món, sent abolida a les colònies britàniques el [[1834]]. 

Entre el [[Congrés de Viena]] de [[1815]] i la [[Guerra francoprussiana]] de [[1870]], el Regne Unit va ser l'única potència industrial del món, amb més del 30% de la producció industrial global el 1870. En el seu paper de taller del món, el Regne Unit podia produir manufactures de manera tan eficient i econòmic que podia vendre més barat que els productors locals en els mercats estrangers. A partir de condicions polítiques estables en certs mercats d'ultramar, el Regne Unit va poder prosperar gràcies al comerç, sense necessitat de recórrer al govern formal en la seva àrea d'influència.

== L'Imperi Britànic a Àsia ==
{{principal|Raj Britànic}}
La victòria de les forces de la ''British East India Company'' en la Batalla de Plassey de [[1757]] va obrir la província índia de [[Bangla Desh|Bengala]] al domini britànic, encara que la posterior [[fam]] de [[1770]] exacerbada per les expropiacions realitzades pel govern provincial va ser controvertida en la metròpoli. El [[segle XIX]] va veure com el control de la Companyia s'estenia sobre tota l'[[Índia]]. Després d'un motí l'any [[1857]] els territoris de la Companyia van passar a estar [[Raj Britànic|sota l'administració de la Corona]] el [[1858]], sent la reina [[Victòria I del Regne Unit|Victòria]] proclamada [[Emperador de l'Índia|Emperadriu de l'Índia]] el [[1876]]. 

[[Ceilan]], actual [[Sri Lanka]], i [[Birmània]] es van unir a la llista de territoris britànics a Àsia, que s'estenien fins a [[Malàisia]] i, des de [[1841]], a [[Hong Kong]] després de la Primera [[Guerra de l'Opi]] en defensa de les exportacions d'[[opi]] de la Companyia a [[Xina]].

== Ruptura de la ''Pax Britannica'' ==
[[Fitxer:British Empire 1897.jpg|thumb|350px|right|L'Imperi Britànic el [[1897]], en rosa, que era el color en què s'acolorien els dominis britànics en els mapes.]] 
En la seva condició de primer país insdustrialitzat, el Regne Unit va ser capaç d'aconseguir matèries primeres i mercat en la major part del món accessible. Aquesta situació va empitjorar gradualment al llarg del [[segle XIX]] en la mesura en la qual altres potències van començar a industrialitzar-se i van començar a utilitzar la maquinària de l'estat per a garantir els seus mercats i fonts de proveïment. En els anys setanta del segle XIX, els fabricants britànics en els sectors clau de la [[Revolució Industrial]], van començar a experimentar una competència real. 

La Industrialització va progressar ràpidament a [[Alemanya]] i els [[Estats Units]], permetent a aquests països superar el model britànic i francès del vell capitalisme. Les indústries alemanyes en el sector tèxtil i el del metall, havien sobrepassat a les de l'imperi el [[1870]], quant a la seva organització i eficiència i havien derrotat als fabricants britànics en el seu mercat nacional. Amb el canvi de segle, la indústria alemanya estava produint per a l'antic taller del món. Les dificultats comercials del Regne Unit es van aguditzar amb la Llarga Depressió de [[1873]]-[[1896]], un període perllongat de deflació, accentuat per les contínues fallides de negocis que van afegir pressió perquè els governs afavorissin la indústria nacional, el que va conduir al massiu abandó del lliure comerç entre les potències europees (a Alemanya des de [[1879]] i a França des de [[1881]]). 

La limitació tant dels mercats nacionals com de les exportacions que es va produir com a resultat va fer que els governs i els sectors econòmics, tant d'Europa com dels Estats Units, veiessin la solució en mercats d'ultramar protegits que actuessin units al mercat nacional, defensat per [[aranzel]]s i barreres duaneres: les colònies oferirien un mercat per a les exportacions, alhora que proveirien a la metròpoli de matèries primeres barates. Encara que adherit al lliure comerç fins al [[1932]], el Regne Unit es va unir al nou ímpetu per un renovat imperi formal, la qual cosa era preferible a permetre que les seves àrees d'influència fossin preses pel comerç de les potències rivals.

== El Nou Imperialisme ==
La política i ideologia de l'expansió colonial europea entre [[1870]] i el començament de la [[Primera Guerra Mundial]] el [[1914]] es denominen sovint com el Nou Imperialisme. El període es caracteritza per una recerca sense precedents de l'imperi per l'imperi, una competició agressiva entre les potències per a aconseguir territoris d'ultramar i l'aparició en els països colonitzadors de doctrines que justifiquen la superioritat racial i que neguen l'aptitud dels pobles subjugats per a governar-se per si mateixos. 

Durant aquest període, les potències europees van sumar gairebé 23.000.000 km² a les seves possessions colonials. Atès que abans de [[1880]] estava pràcticament desocupada per les potències occidentals, [[Àfrica]] es va convertir en el principal objectiu de la nova expansió imperialista, encara que aquesta conquesta va afectar igualment a altres àrees; especialment el Sud-est asiàtic i el Pacífic, on els [[Estats Units]] i [[Japó]] es van unir a les potències europees en la seva lluita per territoris. 

L'entrada del Regne Unit en la nova era imperial es data sovint el [[1875]], any que el govern conservador de [[Benjamin Disraeli]] va comprar a l'endeutat governant d'[[Egipte]], Ismail Pasha, la seva part en el [[Canal de Suez]] per a assegurar-se el control d'aquesta via estratègica, un canal per al tràfic entre la metròpoli i l'Índia des de la seva obertura sis anys abans, sota l'emperador [[Napoleó III]]. El control financer conjunt d'Anglaterra i França sobre Egipte va acabar en l'ocupació britànica del país el [[1882]]. 

El [[1875]] les dues possessions europees més importants a Àfrica eren [[Algèria]] i la Colònia del Cap. El [[1914]] tan sols [[Etiòpia]] i la república de [[Libèria]] romanien fora del control europeu. La transició entre un «imperi informal» que controlava a través de la dominació econòmica i el control directe va suposar una lluita pel territori entre les potències europees. L'activitat francesa, belga i portuguesa a la zona del [[Riu Congo]] amenaçava d'afeblir l'ordenada colonització de l'Àfrica tropical. La [[Conferència de Berlín]] de [[1884]]-[[1885]] pretenia regular la competició entre les potències, definint la «ocupació efectiva» com el criteri per al reconeixement internacional de les reivindicacions territorials, una fórmula que va precisar del recurs habitual a la violència contra els estats i pobles indígenes. 

L'ocupació d'[[Egipte]] per part del Regne Unit el [[1882]], arran dels interessos en el [[Canal de Suez]], va contribuir a un augment de la preocupació respecte del control de la vall del [[Nil]], que va conduir a la conquesta del [[Sudan]] el [[1896]]–[[1898]]. El [[1899]] es va llançar a completar la conquesta de [[Sud-àfrica]], que havia començat amb l'annexió el [[1795]] del [[Cap de Bona Esperança]], a través de la invasió de les repúbliques ''afrikaner'' en la regió productora d'[[or]] del [[Transvaal]] i del veí [[Estat Lliure d'Orange]]. La ''British South Africa Company'' ja havia pres les terres al nord, rebatejant-les com [[Rhodèsia]] en homenatge al seu cap, el magnat i polític [[Cecil Rhodes]]. 

Les conquestes britàniques en l'Àfrica meridional i oriental, van llançar Rhodes i [[Alfred Milner]], l'Alt Comissionat britànic a Sud-àfrica, a sol·licitar amb urgència un imperi unit per ferrocarril «des del Cap fins al [[El Caire|Caire]]», que uniria l'estratègicament important Canal de Suez amb el sud, ric en minerals, encara que l'ocupació alemanya de [[Territori de Tanganyika|Tanganyika]] va evitar la seva realització fins al final de la [[Primera Guerra Mundial]]. 

Paradoxalment, el Regne Unit, gran defensora del lliure comerç, va emergir el [[1914]] no només amb el major imperi d'ultramar gràcies a la seva llarga presència en l'Índia, sinó com vencedora en la lluita per Àfrica, donada la seva avantatjosa posició al començament de la mateixa. Entre [[1885]] i [[1914]] va prendre aproximadament al 30% de la població africana sota el seu control, comparat amb el 1% de França, el 9% d'Alemanya, el 7% de Bèlgica o el 1% de [[Itàlia]]: només [[Nigèria]] contribuïa amb 15 milions de súbdits, més que tot l'Àfrica Occidental Francesa o tot l'imperi colonial d'Alemanya. 
 
== Autonomia en les colònies poblades per blancs ==
L'Imperi Britànic va començar la seva transformació cap al que avui dia és la [[Commonwealth]] amb l'extensió de l'estatus de domini a les colònies amb autogovern de [[Terranova]] ([[1855]]), [[Canadà]] ([[1867]]), [[Austràlia]] ([[1901]]), [[Nova Zelanda]] ([[1907]]), i la Unió de [[Sud-àfrica]] ([[1910]]). Els dirigents dels nous estats es reunien amb els estadistes britànics en cimeres periòdiques anomenades Conferències Colonials (i des de [[1907]], Conferències Imperials), la primera de les quals es va mantenir a [[Londres]] en [[1887]]. 

Les relacions exteriors dels dominis les dirigia encara el ''Foreign Office'' del [[Regne Unit]]: Canadà va crear un Departament d'Afers exteriors el [[1909]], però les relacions diplomàtiques amb altres governs se seguien duent des de Londres. La declaració de guerra per part del Regne Unit a la [[Primera Guerra Mundial]] va afectar a tots els dominis. 

Els dominis posseïen un gran marge de maniobra a l'hora d'elaborar les seves polítiques cap a l'exterior, sempre que aquesta no entrés directament en conflicte amb els interessos de la metròpoli: El govern del Partit Liberal del Canadà va negociar un acord bilateral de lliure comerç amb els Estats Units en [[1911]]. En assumptes de defensa, la concepció original que entenia els dominis com a part integrant de l'estructura militar i naval d'un sol Imperi va acabar per ser insostenible en la mesura que el Regne Unit es comprometia amb Europa davant el repte d'una emergent flota alemanya des de [[1900]]. El [[1909]] es va decidir que els dominis tinguessin les seves pròpies armades. 
 
== L'impacte de la Primera Guerra Mundial ==
Després de la [[Primera Guerra Mundial]] l'Imperi Britànic va veure el seu període de màxima extensió, ja que va obtenir el control de [[Palestina]] i l'[[Iraq]] a través del mecanisme del mandat de la [[Lliga de Nacions]], després de la caiguda de l'[[Imperi otomà]] al [[Pròxim Orient]], així com les antigues colònies alemanyes de Tanganyika, l'Àfrica Sudoccidental (actual [[Namíbia]]) i [[Nova Guinea]] (les dues últimes van quedar sota control de Sud-àfrica i Austràlia, respectivament). 

Encara que el Regne Unit va emergir com un dels vencedors de la guerra i el seu domini es va estendre a noves àrees, els elevats costos de la guerra van minar la seva capacitat financera per a mantenir aquell vast imperi. Els britànics havien sofert milions de baixes i liquidat els seus recursos financers a un ritme alarmant, que va conduir a l'augment del deute i falta d'efectius en les parts llunyanes de l'Imperi a Àfrica i Àsia. El sentiment nacionalista va créixer tant en les colònies noves com en les antigues, alimentat per l'orgull derivat de la participació en el conflicte de molts d'aquells súbdits, al servei de les tropes imperials. 

Durant els anys vint, l'estatus de domini es va transformar notablement. Encara que els dominis no van tenir veu en la declaració formal de guerra en [[1914]], tots ells van ser inclosos per separat entre els signants del tractat de pau de Versalles de [[1919]], que havia estat negociat per una delegació de l'Imperi encapçalada pel Regne Unit. El [[1922]] les objeccions per part dels dominis per a donar suport l'acció militar britànica contra [[Turquia]] van influir en la decisió de buscar un compromís. La independència dels dominis es va formalitzar el [[1926]] mitjançant la [[Declaració Balfour de 1926|Declaració de Balfour]] i l'[[Estatut de Westminster]] de [[1931]]: a partir d'aquell moment, cada domini era igual en estatus a la mateixa metròpoli, lliure d'interferències legislatives provinents del Regne Unit i autònom en les seves relacions internacionals. 

Canadà va ser pionera, convertint-se en el primer domini que va concloure de manera totalment independent un tractat internacional el [[1923]]. La primera representació diplomàtica permanent del Canadà en un país estranger es va obrir a [[Washington DC]] el [[1927]], seguida d'[[Austràlia]] el [[1940]]. 

L'[[Estat Lliure d'Irlanda]] va acordar l'estatus de domini el [[1921]] després d'una amarga guerra contra la metròpoli, encara que va anul·lar la seva relació constitucional amb la corona el [[1937]], canviant el seu nom pel d'[[Éire]] i convertint-se en la [[República d'Irlanda]] fora de la Commonwealth des de [[1949]]. Egipte, formalment independent des de [[1922]] però vinculat al Regne Unit per tractat fins al [[1936]], i sota ocupació parcial fins al [[1956]], va tallar la seva vinculació constitucional amb la metròpoli de manera similar. L'Iraq, que es va convertir en Protectorat Britànic el [[1922]], arribant a la independència el [[1932]]. 

== Descolonització ==
[[Fitxer:Gandhi 1929.jpg|thumb|[[Mohandas Gandhi]], capdavanter del [[moviment d'independència de l'Índia]]]] 

El creixement dels moviments [[nacionalisme|nacionalistes]] anticolonialistes en els territoris súbdits durant la primera meitat del [[segle XX]] va desafiar a una potència imperial, que cada vegada havia de preocupar-se més per assumptes més propers, especialment després de la [[Segona Guerra Mundial]]. Aprofitant aquesta oportunitat, primer l'[[Índia]], i després d'ella altres territoris d'[[Àsia]] i d'[[Àfrica]] van reclamar convertir-se en estats independents. Després d'alguns intents desastrosos d'evitar-lo, el Regne Unit va haver d'acceptar la nova situació que va conduir a l'antic imperi a convertir-se en el que avui dia és la [[Commonwealth]]. 

El final de l'imperi es va unir als problemes econòmics que la metròpoli va haver d'afrontar després de la fi de la Segona Guerra Mundial. La crisi econòmica de [[1947]] va obligar al govern laborista de [[Clement Attlee]] a abandonar el lloc de primera potència mundial i a acceptar la preponderància estratègica dels [[Estats Units]]. 

La segona Guerra Mundial va afeblir el ja feble lideratge financer i comercial de l'Imperi, accentuant la importància dels dominis i dels Estats Units com a font d'assistència militar. El primer ministre australià [[John Curtin]] va prendre la decisió sense precedents l'any [[1942]] de retirar les tropes australianes que defensaven [[Myanmar|Birmània]] demostrant que no es podia esperar que els governs dels dominis actuessin en defensa de la metròpoli i no dels seus propis interessos nacionals. Després de la guerra, [[Austràlia]] i [[Nova Zelanda]] es van unir als Estats Units a través del tractat regional de seguretat (ANZUS), el [[1951]]. Alhora el Regne Unit buscava des de [[1961]] el que va aconseguir el ([[1973]]), unir-se a la [[Comunitat Europea]], el que va afeblir els vincles comercials amb els dominis referent al seu accés privilegiat al mercat britànic. 

Al Carib, Àfrica, Àsia i el Pacífic, la descolonització durant la postguerra es va efectuar amb pressa, donat el creixement dels cada vegada més poderosos moviments nacionalistes. Rares vegades es va lluitar per a retenir algun territori, amb clares limitacions com durant la [[Crisi de Suez]] de [[1956]] en la qual els Estats Units es van oposar a la intervenció anglo-francesa a Egipte; ja que aquella aventura podia posar en risc els interessos nord-americans al [[Pròxim Orient]]. 

La independència de l'[[Índia]] el [[1947]] va acabar amb la lluita mantinguda pel [[Congrés Nacional Indi]] durant 40 anys; primer per l'autogovern i després per la sobirania. La divisió territorial entre l'Índia i [[Pakistan]] va deslligar la violència i va suposar la pèrdua de centenars de milers de vides. L'acceptació per part del Regne Unit i dels altres dominis el [[1949]] del nou estatus de república de l'Índia es considera en l'actualitat com l'inici de la moderna Commonwealth. 

[[Myanmar|Birmània]] i [[Ceilan]] van obtenir la independència el [[1948]] fora de la Commonwealth. El mandat britànic a [[Palestina]] va concloure el [[1948]] amb la retirada de les tropes i una guerra oberta entre la població àrab i la població jueva del territori. Al Mediterrani, l'escamot xipriota promoguda per partidaris de la unió amb [[Grècia]] va concloure el [[1960]] amb un [[Xipre]] independent. 

El final de l'Imperi Britànic a l'Àfrica va arribar amb una rapidesa excepcional, sovint deixant als nous estats en una dolenta situació per a abordar els reptes que plantejava la sobirania: La independència de [[Ghana]] el [[1957]], després de deu anys de lluita política; [[Nigèria]] el [[1960]]; [[Sierra Leone]] i [[Tanzània]] el [[1961]]; [[Uganda]] el [[1962]]; [[Kenya]] i [[Zanzíbar]] el [[1963]]; [[Gàmbia]] el [[1965]]; [[Botswana]] i [[Lesotho]] el [[1966]], i [[Swazilàndia]] el [[1968]]. 

A la retirada britànica del sud i de l'est d'Àfrica la complicava la situació dels pobladors blancs de les regions: l'aixecament [[Mau Mau]] a Kenya ja havia mostrat les possibilitats de conflicte, en un context en el qual els blancs eren terratinents opositors a les reformes democràtiques. El govern minoritari dels blancs de [[Sud-àfrica]] va continuar sent un problema enorme per la Commonwealth fins al final de l'[[apartheid]] el [[1994]]. 

Encara que la Federació de Rhodèsia i Nyasaland, dominada pels blancs, va concloure amb la independència de [[Malawi]] (antiga Nyasaland) i [[Zàmbia]] (antiga Rhodèsia del Nord) el [[1964]], la minoria blanca de Rhodèsia del Sud, (una colònia autogovernada des de [[1923]]) va declarar la seva independència. El suport del govern de Sud-àfrica va mantenir el règim fins al [[1979]], any en el qual es va arribar un acord, basat en la voluntat de la majoria, del que va sorgir un independent [[Zimbabwe]]. 

La major part dels territoris britànics del [[Carib]] van optar per una independència per separat, després del fracàs de la [[Federació de les Índies Occidentals]] ([[1958]]-[[1962]]): a [[Jamaica]] i [[Trinitat i Tobago]] el [[1962]], les va seguir [[Barbados]] el [[1966]] i les illes més petites del Carib oriental van arribar la independència en els anys setanta i vuitanta. 

Finalment, la cessió per 99 anys dels Nous Territoris asiàtics finalitzà el [[1997]] amb el retorna a sobirania xinesa de [[Hong Kong]] aquell any.

== Extensió ==
El [[1910]] l'Imperi Britànic constava dels següents territoris: 

[[Fitxer:British Empire 1921.png|550px|thumb|Imperi Britànic el [[1921]]]] 

=== Àfrica ===
* [[Betxuanalàndia]] (actual [[Botswana]]) 
* Togolàndia Britànica (actual [[Togo]])
* [[Camerun]] 
* [[Costa d'Or (colònia britànica)|Costa d'Or]] (avui dia [[Ghana]]) 
* [[Història de l'Egipte modern#Ocupació britànica|Egipte]] 
* [[Kenya]] 
* [[Maurici]] 
* [[Nigèria]] 
* [[Rhodèsia del Nord]] (actual [[Zàmbia]]) 
* [[Nyasalàndia]] (actual [[Malawi]]) 
* [[Sierra Leone]] 
* [[Somalilàndia]] 
* [[Rhodèsia del Sud]] (actual [[Zimbabwe]]) 
* Àfrica Sudoccidental (actual [[Namíbia]]) 
* [[Swazilàndia]] 
* [[Sudan]] 
* [[Territori de Tanganyika|Tanganika]] (actual [[Tanzània]]) 
* [[Uganda]]

=== Amèrica i l'Atlàntic ===
* [[Illa Ascensió]] 
* Guyana Britànica (actual [[Guyana]]) 
* Hondures Britànica (actual [[Belize]]) 
* [[Canadà]] 
* [[Illes Malvines]] 
* [[Terranova i Labrador]] 
* [[Índies Occidentals Britàniques|Índies Occidentals]] 
** [[Anguilla]] 
** [[Antigua i Barbuda]] 
** [[Bahames]] 
** [[Barbados]] 
** [[Bermudes]] 
** [[Illes Verges Britàniques]] 
** [[Illes Caiman]] 
** [[Dominica]] 
** [[Grenada]] 
** [[Jamaica]] 
** [[Montserrat]] 
** [[Saint Kitts i Nevis]] 
** [[Saint Lucia]] 
** [[Saint Vincent i les Grenadines]] 
** [[Trinitat i Tobago]] 
** [[Illes Turks i Caicos]] 
* [[Santa Helena]] 
* [[Tristan da Cunha]] 
* [[Geòrgia del Sud]]

=== Antàrtida ===
* [[Territori Antàrtic Britànic]] 

=== Àsia ===
* [[Adén]] (actualment part del [[Iemen]]) 
* [[Bhutan]] 
* [[Nova Guinea Britànica]] (part meridional de [[Papua Nova Guinea]]) 
* [[Brunei]] 
* [[Birmània]] (actual [[Myanmar]]) 
* [[Ceilan]] (actual [[Sri Lanka]]) 
* [[Hong Kong]] 
* [[Raj Britànic]] (actuals [[Índia]], [[Pakistan]] i [[Bangla Desh]]) 
* [[Iraq]] 
* [[Kuwait]] 
* [[Malaya]] (part de l'actual [[Malàisia]]) 
* [[Maldives]] 
* [[Mandat Britànic de Palestina|Palestina]] (actuals [[Israel]] i [[Territoris Ocupats Palestins]]) 
* [[Nepal]] 
* Borneo Septentrional (avui dia part de [[Malàisia]]) 
* [[Oman]] 
* [[Qatar]] 
* [[Sarawak]] (avui dia part de [[Malàisia]]) 
* [[Singapur]] 
* [[Transjordània]] (actual [[Jordània]]) 
* Oman de la Treva o Estats de la Treva ([[Unió dels Emirats Àrabs]]) 
* Weihawei (actual ciutat de [[Weihai]])

=== Europa ===
* [[Xipre]] 
* [[Gibraltar]] 
* [[República de Malta|Malta]] 
* [[Regne Unit de la Gran Bretanya i Irlanda]] 

=== Pacífic ===
* [[Austràlia]] 
* Ellice Islands (actual [[Tuvalu]]) 
* [[Fiji]] 
* [[Illes Gilbert]] (actualment part de [[Kiribati]]) 
* [[Nauru]] 
* [[Nova Zelanda]] 
* [[Illes Pitcairn]] 
* [[Illes Salomó (arxipèlag)|Illes Salomó]] 
* [[Tonga]] 
* [[Maraco]]

== Territoris perduts per l'Imperi Britànic abans de 1921 ==
* Les [[Tretze Colònies]], amb posterioritat [[Estats Units d'Amèrica]] 
** [[Delaware]] 
** [[Maryland]] 
** [[Nova Jersey]] 
** [[Virgínia]]
** [[Massachusetts]], després [[Massachusetts]] i [[Maine (EUA)|Maine]] 
** [[Estat de Nova York]], després [[Nova York]] i [[Vermont]] 
** [[Nou Hampshire]] 
** [[Rhode Island]] 
** [[Geòrgia]] 
** [[Carolina del Nord]] 
*** [[Roanoke]], després part de [[Carolina del Nord]] 
** [[Carolina del Sud]] 
** [[Connecticut]] 
** [[Pennsilvània]] 
** Territori entre les 13 Colònies i el riu [[Mississipí]], amb reivindicacions entre les Colònies i el que avui dia és [[Alabama]], [[Mississipí]], [[Tennessee]], [[Kentucky]], [[Ohio]], [[Illinois]], [[Indiana]], i [[Michigan]], part de [[Wisconsin]], i part de [[Louisiana]]. 
* Territoris medievals a [[França]]. 
* [[Heligoland]], cedit a [[Alemanya]] el [[1890]]. 
* [[Hannover]] 
* [[Florida]], cedida a [[Espanya]] i després als Estats Units. 
* Part d'[[Oregon]]
* [[Hawaii]] (les Illes Sandwich) cedides al Regne Unit el [[25 de febrer]] de [[1843]]; van obtenir la independència el [[28 de novembre]] de [[1843]] i van ser annexionades pels Estats Units el [[7 de juliol]] de [[1898]]. 
* Les [[Illes Jòniques]], preses pels anglesos el [[1809]] i cedides a [[Grècia]] el [[1864]]. 
* [[Menorca]], presa per la Gran Bretanya el [[1708]] i cedida formalment a Espanya el [[1802]]. 
* La [[Costa dels Mosquits]], protectorat britànic entre [[1655]] i [[1850]]. 
* [[Sud-àfrica]], que va obtenir la seva independència el 1910. 

== territoris d'ultramar actuals ==
En l'actualitat, solament uns pocs territoris romanen sota administració britànica, principalment a causa del fet que no serien viables com Estats sobirans. Els últims Territoris d'Ultramar són: 

=== Territoris d'ultramar que posseïxen un autogovern important ===
* [[Anguilla]] 
* [[Bermudes]] 
* [[Illes Verges Britàniques]] 
* [[Illes Caiman]] 
* [[Gibraltar]] 
* [[Montserrat]] 
* [[Illes Turks i Caicos]] 

=== Altres territoris d'ultramar ===
* [[Territori Antàrtic Britànic]] 
* [[Territori Britànic de l'Oceà Índic]] 
* [[Illes Malvines]] 
* [[Pitcairn]] 
* [[Santa Helena]] (incloent les dependències d'[[Illa Ascensión]] i [[Tristán da Cunha]]) 
* [[Illes Geòrgia del Sud i Sandwich del Sud]] 
* [[Akrotiri i Dhekelia]] 

=== Dependències de la Corona a les illes britàniques (fora del Regne Unit i la Unió Europea) ===
* [[Guernsey]] 
* [[Jersey]] 
* [[Illa de Man]]

== Vegeu també ==
* [[Subcontinent indi]]
* [[Guerra anglozanzibaresa]]
* [[Guerres Bòer]]
* [[Guerres de l'Opi]]
* [[Amèrica britànica]]

== Enllaços externs ==
{{Commonscat}}
* [http://www.ualberta.ca/~janes/EMPIRE.html The British Empire. An Internet Gateway]
* [http://www.britishempire.co.uk/ The British Empire]
* [http://www.engelsklenker.com/british_empire_history_resource.php The British Empire audio resources at TheEnglishCollection.com]

{{1000 Història i geografia}}

{{Enllaç AB|da}}
{{Enllaç AB|zh}}
{{Enllaç AD|de}}
{{Enllaç AD|en}}
{{Enllaç AD|hu}}
{{Enllaç AD|krc}}

{{ORDENA:Imperi Britanic}}

[[Categoria:Imperi Britànic| ]]</text>
      <sha1>mmru4oeobjt79o4pu4obtg1ci5z9p5d</sha1>
      <model>wikitext</model>
      <format>text/x-wiki</format>
    </revision>
  </page>