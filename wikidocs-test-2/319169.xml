<page>
    <title>Kaiserslautern</title>
    <ns>0</ns>
    <id>319169</id>
    <revision>
      <id>14021662</id>
      <parentid>13811542</parentid>
      <timestamp>2014-09-07T21:00:54Z</timestamp>
      <contributor>
        <username>Bestiasonica</username>
        <id>3164</id>
      </contributor>
      <minor></minor>
      <comment>/* Història */</comment>
      <text>{{vegeu3|la ciutat|el districte|Kaiserslautern (districte)}}
{{Infotaula de municipi d'Alemanya|de |Kaiserslautern|
|name= Kaiserslautern
|image_coa=Kaiserslautern-Stadtwappen.svg
|image_flag= 
|image_map= Lage der Kreisfreien Stadt Kaiserslautern in Deutschland.png
|photo= Pfalztheater panorama.jpg
|photo_descrip= Vista de la plaça Willy-Brandt
|lema=
|state= [[Renània-Palatinat]]
|regbzk= 
|district= [[Districte de Kaiserslautern]]
|population= 98044
|population_as_of= 2006
|population_ref= 
|area= 139,72
|elevation= 245
|coordenades= {{coord|49|26|N|7|46|E|display=inline,title}}
|postal_code= 67601–67663
|area_code= 0631 / 06301
|licence= KL
|mayor= Klaus Weichel ([[SPD]])
|website= [http://www.kaiserslautern.eu kaiserslautern.eu]
}}
'''{{Audio|de-Kaiserslautern.ogg|Kaiserslautern}}''' ({{IPA2|kaɪzɐsˈlaʊtɐn}}) (abreviatura oficial: KL) és una [[ciutat]] al sud-est d'[[Alemanya]], a la regió del [[Palatinat (regió)|Palatinat]] localitzada a l'estat de [[Renània-Palatinat]] (''Rheinland-Pfalz'') a un marge del [[Bosc del Palatinat]] (''Pfälzer Wald''). Està a una alçada de 251 metres sobre el nivell del mar i ocupa una àrea de 139,72 km². El centre històric data del segle IX i hi ha una bona accessibilitat des de ciutats importants com ara [[París]] (459 kilòmetres) i [[Luxemburg]] (159 kilòmetres).

A Kaiserslautern hi habiten 99.469 persones, en una densitat de 702 per km². A la ciutat i al seu districte ([[Kaiserslautern (districte)|''Landkreis Kaiserslautern'']]) hi viuen uns 50.000 membres del personal militar de l'[[OTAN]] (majoritàriament [[Forces Armades dels Estats Units d'Amèrica|americans]]), els quals solen anomenar la ciutat ''K-Town'', i contribueixen aproximadament amb 1 bilió de [[dòlar dels Estats Units|dòlars]] anual a l'economia de Kaiserslautern.ref{{ref-web |url=http://www.imcom-europe.army.mil/sites/about/facts.asp?usag=Kaiserslautern|títol=IMCOM Region Europe|arxiuurl=http://web.archive.org/web/20080328221012/http://www.imcom-europe.army.mil/sites/about/facts.asp?usag=Kaiserslautern|arxiudata=28 de març de 2008}}/ref

El codi postal de la ciutat és 67601–67663 i el seu prefix telefònic és 0631/06301. La ciutat se subdivideix en 18 districtes i 22 barris. El partit governant és el [[SPD]] amb Klaus Weichel com a alcalde (Oberbürgermeister).


== Història ==
[[Fitxer:Kaiserslautern merian.gif|thumb|right|Vista de Kaiserslautern el 1645]]
[[Fitxer:Kaiserslautern Verhas-Frommel-Winkles.jpg|thumb|right|Vista històrica de la ciutat]]
Un assentament [[prehistòric]] del 800 aC a l'àrea de l'actual Kaiserslautern va ser descobert. Algunes tombes [[celtes]] de 2,500 anys d'antiguitat van ser trobades a [[Miesau]], un poble a 29 kilòmetres a l'oest de Kaiserslautern. Les antiguitats descobertes es troben al Museu d'Història del Palantinat, a [[Espira (Alemanya)|Espira]] (Speyer).

Els primers fets destacables de la història de Kaiserslautern es troben l'any 622, any en què es va fundar el regne de Lutra. Uns 350 anys més tard, el 985, [[Otó III del Sacre Imperi]] va concedir a Kaiserslautern els drets de mercat, duana i jurisdicció.

Kaiserslautern era el lloc de caça preferit de l'emperador [[Frederic I del Sacre Imperi Romanogermànic]] (Frederic Barbarossa), el qual va governar el [[Sacre Imperi Romanogermànic]] des de 1155 fins a 1190. El petit riu [[Lauter]] feia de l'antiga part de Kaiserslautern una illa, en temps [[medieval]]s. Les ruïnes del castell imperial de ''Kaiserpfalz'' de Frederic I Barbarossa, construït entre els anys 1152 i 1160, poden encara ser vistes davant la ''Rathaus'' (ajuntament). Un segon castell, el [[Castell de Nanstein]], va ser edificat a [[Landstuhl]] per protegir la ciutat de les aproximacions per l'oest. A causa de la influència de l'emperador Frederic Barbarossa sobre el poble, aquest és inclòs en les cinc [[ciutats Barbarossa]]: [[Sinzig]], [[Gelnhausen]], [[Altenburg]], [[Bad Frankenhausen]] i finalment Kaiserslautern.

La ''Stiftkirche'', l'[[església (arquitectura)|església]] més antiga de Kaiserslautern, va ser aixecada entre els anys 1250 i 1350. L'església de [[Sant Martí de Tours]] (St. Martinskirche) va ser construïda des del 1300 al 1350 per un orde religiós. Avui, una secció de la muralla original de la ciutat, encara s'aixeca al claustre de l'església.

[[Rodolf I d'Habsburg]] va donar a Kaiserslautern [[drets de ciutat]], i el 1375 va ser inclosa al [[Kurpfalz]] (antic [[Palatinat (regió)|Palatinat]]) i conseqüentment es va tornar part de l'herència de la [[dinastia Wittelsbach]]. El 1519, [[Franz von Sickingen]] va fer-se amb la propietat del Castell de Nanstein. Es va convertir al [[Protestantisme]], i el 1522 Nanstein va tornar-seuna fortalesa pels nobles locals que afavorien la [[Reforma Protestant]]. Sickingen i els nobles locals van començar la seva batalla contra de l'[[Arquebisbe de Trèveris]]; però l'atac va ser un fracàs, i es van retirar a Nanstein. Aquesta fortalesa va ser assetjada per Prínceps [[Catòlics]] Germànics. Sickingen va morir després que el castell es rendís, i els nobles protestants del Kurpfalz fossin sotmesos als Prínceps Catòlics.

El [[comte]] del Kurpflaz [[Joan Casimir]], anà a Kaiserslautern durant la [[Guerra dels Trenta Anys]] (1618–1648). Una dura ocupació [[Espanya|espanyola]] de l'any 1621 al 1632 va finalitzar quan les tropes protestants [[Suècia|sueques]] van alliberar l'àrea. El 1635, tot i això, el cruel exèrcit [[Croàcia|croat]] sota les ordres de l'emperador [[Àustria|austríac]] va entrar a Kaiserslautern i va matar 3,000 dels 3,200 habitants en tres dies de saqueig. Aquell mateix any havia sigut construït a Kaiserslautern el palau renaixentista de Joan Casimir. Landstuhl va ser salvada de un destí semblant rendint-se sense lluitar. Kaiserslautern va tardar 160 anys a repoblar-se.

El conflicte no va acabar amb la [[Pau de Westfàlia]] el 1648. El Príncep Elector del Palatinat va tindre dificultats en molts àmbits i va manar que tots els castells, Nanstein inclòs, fossin destruïts. Els [[França|francesos]] envaïen i ocupaven repetidament l'àrea, residint a Kaiserslautern entre els anys 1686 i 1697. Tanmateix, després del [[Tractat d'Utrecht]] va ser restaurat com a part del Palatinat. Durant els turbulents episodis del segle XVIII, el Palatinat era el camp de batalla entre les tropes franceses i alemanyes de diferents estats. El 1713, els francesos van destruir el castell de Barbarossa i les torres de les muralles de la ciutat. Des de 1793 (a la [[Batalla de Morlautern]]) fins que [[Napoleó]] va ser derrotat a la [[Batalla de Waterloo]], el 1815, l'àrea va estar sota administració francesa, sent la ciutat de Kaiserslautern la seu de la sotsprefectura.

Mentre el poder francès es reduïa el 1815, Kaiserslautern i el Palatinat es van incorporar com una província a [[Baviera]] i van romandre així fins al 1918. Després la [[Primera Guerra Mundial]], els francesos van ocupar de nou el Palatinat.

A la [[Segona Guerra Mundial]], més del 60% de Kaiserslautern va ser destruït per bombes dels avions [[Aliats de la Segona Guerra Mundial|Aliats]]. El ferrocarril i moltes carreteres principals eren objectius prioritaris. El atacs més durs, van succeir el [[7 de gener]], l’[[11 d'agost]], i el [[28 de setembre]] del [[1944]]. De les 20,000 llars, 11,000 van ser destruïdes parcialment o completament. A la paret del cementiri oposada a la Kleber Kaserne encara hi ha peces i marques d'aquells assalts.

El [[20 de març]] del [[1945]], mentre el [[Primer Exèrcit dels Estats Units]] de [[Omar Bradley]] creuava el [[Rin]] a [[Remagen]], la [[80 Divisió dels Estats Units]], la 319 d'Infanteria i part de la 3r Exèrcit de [[George Patton]], van assetjar Kaiserslautern sense resistència. La guerra es va acabar en aquesta àrea, i hi van haver petites reconstruccions el 1948. El ritme de l'economia va ser lent fins al 1952, quan es van construir noves guarnicions de les tropes americanes, cosa que va fer que l'economia creixés a l'àrea.

==Etimologia ==
La ciutat originalment era anomenada ''Lutra'', en elució al riu [[Lauter]] que hi passa, avui soterrat per sota de la ciutat. El nom de Kaiserslautern és testificat per primera vegada en un document l'any 1322, l'afegiment del nom ''Kaisers'' prové probablement de l'emperador [[Frederic I del Sacre Imperi Romanogermànic|Frederic Barbarossa]], el qual va construir el castell de ''Barbarossaburg'' a la ciutat en una de les seves nombroses visites.

==Blasó ==
L'emblema de la ciutat és un escut amb dues barres vermelles als laterals i una blanca al centre, amb un [[Lluç]] Europeu dins d'aquesta. Aquest, suposadament, era el plat preferit de Frederic Barbarossa.

== Llocs i edificis ==

[[Fitxer:Rathaus_Kaiserslautern_(2).jpg|thumb|right|Vista de l'ajuntament de Kaiserslautern (Rathaus)]]

Avui, Kaiserslautern és un modern centre de tecnologies d'informació i comunicació, així com l'hogar d'una universitat molt coneguda: el col·legi tècnic i molts instituts de recerca internacionals localitzats per tota la ciutat.

L’''' [[ajuntament de Kaiserslautern]] ''' és un dels edificis més alts i s'aixeca al centre de la ciutat. Fa 84metres d'alçada i és un dels símbols més destacables. El bar i el cafè de l'última planta ofereixen una vista panoràmica de la ciutat i els voltants.

La '''torre de televisió''', l'estructura més alta de Kaiserslautern, no és a la ciutat, sinó localitzada a Dansenberg, un barri al sud-oest de la ciutat. 

Una altra construcció inusual és la '''Waschmühle''', una [[piscina]] pública enorme de 160metres, que és la més gran d'Europa. Se situa a l'entrada del poble de [[Morlautern]], a pocs kilòmetres al nord de Kaiserslautern.

La zona de vianants, anomenada '''Altstadt''', és el lloc on se situa la major part de comerços i restaurants de la ciutat. A la Altstadt es pot trobar la '''Kaiserbrunnen''', una font creada per Gernot Rumpf el 1987. Està feta de bronze i pedra, i explica la història de Kaiserslautern de forma còmica. La font té un diàmetre de 10metres. Al centre hi ha la representació del emperador Barbarossa i de Rodolf d'Habsburg espatlla amb espatlla. A l'aigua i als marges s'hi observen figures com el peix imperial, símbol de la ciutat, una òliba com a símbol de la universitat i el barret de Napoleó. La indústria regional està representada amb una màquina de cosir (de l'empresa local [[Pfaff]]) i un motor de l'empresa [[Opel]].

El '''Fruchthalle''' va ser edificat per August von Voit entre el 1843 i el 1846. És d'estil renaixentista i imita el Palau Medici de [[Florència]]. Va servir com a mercat fins al 1849, quan es va convertir en seu del govern revolucionari palatí. Actualment, a la sala de festes hi tenen lloc concerts i actes socials.

== Universitat de Kaiserslautern ==

La [http://www.uni-kl.de Universitat de Kaiserslautern] (Technische Universität Kaiserslautern) va ser fundada el 1970 i està distribuïda en 10 facultats: 
# Arquitectura i enginyeria civil
# Biologia
# Química
# Enginyeria elèctrica i informàtica
# Ciències informàtiques
# Enginyeria mecànica
# Matemàtiques
# Física 
# Ciències socials 
# Economia i estudis d'empresa

== Cultura i esport ==

[[Fitxer:Pfalz_theater_kl1.jpg|thumb|right|El Pflaztheater i una de les mascares de marbre]]

[[Fitxer:Pfalz theter kl2.jpg|thumb|right|Entrada principal del Pflaztheater]]

'''Pfalztheater Kaiserslautern'''
El Nou Teatre Palatí, o [http://www.pfalztheater.de Pfalztheater] es troba a tocar de l'ajuntament. S'hi representen operes, ballets, concerts i musicals. Com que les arts a Alemanya estan significativament subvencionades pel govern, els preus de les entrades són baixos. El teatre ha guanyat el premi Else-Lasker-Schüler-Preis de la literatura alemanya. Està flanquejat per dues mascares de marbre que representen el rei africà i l'àngel caigut. Durant la seva construcció es van trobar restes de un poblat neolític de fa 6000 anys i parts de l'antiga muralla, finalment va ser inaugurat el 1995.

'''La Kammgarn'''
La [http://www.kammgarn.de/aboutkammgarn.php Kammgarn] és un lloc històric que s'utilitzava com una fàbrica de cosir abans de ser transformada en el cor cultural de Kaiserslautern. Aquesta renovació ha preservat el seu caràcter històric tot incorporant les últimes tecnologies de so i llum. La Kammgarn està a la llista dels punts de trobada més importants d'Alemanya i serveix com a escenari de grups de música debutants i agrupacions consolidades de jazz, rock, blues i pop de tota Europa. Les actuacions han inclòs personalitats internacionals com [[B.B. King]], [[Manfred Mann's Earth Band]], [[Pat Metheny]], [[Uriah Heep]] i [[Jan Garbarek]].

'''Gartenschau'''
Més conegut com el Dino Park per les maquetes de mida real de dinosaures, el [http://www.kaiserslautern.de/leben_in_kl/freizeit_und_sport/gartenschau/index.html?lang=en Gartenschau] obre d'abril a octubre i és recomanable per a les famílies. Ha tingut una sèrie de exposicions botàniques, com la primera Exhibició Estatal de Jardins de Renània-Palatinat l'any 2000, aquest parc ha sigut tranformat en un del centres culturals i d'oci més importants d'Alemanya. Aquest gran espai acull també el [[jardí]] botànic més gran de Kaiserslautern, el [http://www.kaiserslautern.de/leben_in_kl/freizeit_und_sport/japanischer_garten/index.html?lang=en Japanischer Garten] que representa un jardí d'estil japonès. Inaugurat el 2000, és un dels més grans de seu estil a Europa. 

'''Fritz-Walter Stadion'''
El renovat ''[[Fritz-Walter-Stadion]]'' té una capacitat de 48,500 espectadors. Al juny del 2006, Kaiserslautern va ser una de les 12 ciutats alemanyes que van acollir la [[Copa del Món de Futbol 2006]] de la FIFA. Durant els cinc partits jugats es va marcar el primer gol de la història de la [[Selecció de Futbol d'Austràlia]] en un Mundial.

Kaiserslautern té un equip local de futbol, el [[1. Fußball-Club Kaiserslautern|1. FC Kaiserslautern]], que ha guanyat el títol de Deutscher Meister (campió d'Alemaya) quatre cops. 

=== Museus i biblioteques ===

[[Fitxer:Pfalzgaleie_KL.jpg|thumb|right|La Pfalzgalerie vista desde Museumsplatz]]

* [http://www.kaiserslautern.de/tourismus/sehenswertes/sehenswuerdigkeiten/01000/index.html?lang=en Pfalzgalerie] La Galeria Palatina (Pfalzgalerie) situada a la plaça Museumplatz és d'estil neorenaixentista. Aquesta porta des del 1875 presentant exhibicions de pintura, escultura i artesania del segle XIX fins a l'actualitat.

* [http://www.kaiserslautern.de/tourismus/sehenswertes/sehenswuerdigkeiten/00999/index.html?lang=en Wadgasserhof]/ [http://www.kaiserslautern.de/tourismus/sehenswertes/sehenswuerdigkeiten/00998/index.html?lang=en Theodor-Zink-Museum] Al carrer Steinstraße s'hi troba el '''museu Theodor Zink''', que ofereix una col·lecció sobre la història de la ciutat i les seves tradicions. L'edifici té un pintoresc pati que s'uneix a l'edifici Wadgasserhof.

* [http://www.kaiserslautern.de/leben_in_kl/bildung_und_beruf/stadtbibliothek/index.html?lang=en Stadtbibliothek] (biblioteca municipal)
* [http://www.ub.uni-kl.de/engl/ub.htm Universitätsbibliothek] (universitat-biblioteca de Kaiserslautern)

* [http://wowiwe.rz-kl.fh-kl.de/zentrales/bibl/ Hochschulbibliothek] (biblioteca de la Fachhochschule)

* Pfalzbibliothek (biblioteca científica centrada en temes del [[Kurpfalz]])

== Religió ==
[[Fitxer:Marienkirche-Kaiserslautern-3.JPG|thumb|right|Marienkirche sobre les teulades de la ciutat]]
=== Esglésies ===
 
L'edifici més alt al centre de Kaiserslautern és la '''Marienkirche''', una església catòlica.

La '''Stiftkirche''' és una església protestant de tres naus. És la més important del sud-oest alemany en l'estil de gòtic tardà. Es va eregir entre la segona mitat del segle XIII i el segle XIV.

L'església de Sant Martí ''' (St. Martinskirche) ''' és una església catòlica que va pertanyer a l'ordre dels mendicants durant l'Edat Mitjana. Data del segle XIV, tot i que el sostre barroc és del XVIII. Aquesta construcció està delimitada pels murs de la muralla medieval.

=== Mesquites ===
La ciutat té dues mesquites. La primera va ser construïda per la comunitat turca de la ciutat. Està localitzada a Richard-Wagner-Str. Una altra, construïda més recentment, és el Centre Islàmic de Kaiserslautern, i està a Humboldstraße.

== Natura ==

[[Fitxer:Humbergturm-Aussenansicht.jpg|thumb|right|Humbergturm vista des del Pfälzerwald]]

Kaiserslautern és a l'àrea més boscosa d'Alemanya (Pfälzerwald o [[bosc del Palatinat]]) i ofereix moltes rutes d'excursionisme i paratges com llacs (Gelterswoog), prats i boscos.

Altres llocs d'interès a Kaiserslautern són:
* [http://www.kaiserslautern.eu/tourismus/sehenswertes/sehenswuerdigkeiten/01001/index.html?lang=en Humbergturm], edificada entre el 1899 i el 1900, és una torre d'aspecte de conte de fades, que ofereix una vista de la ciutat des del sud magnífica.
* [http://www.kaiserslautern.eu/leben_in_kl/freizeit_und_sport/zoo/index.html?lang=en Kaiserslautern Zoo] a Siegelbach, té uns 250 animals de 55 espècies en una àrea de 7 hectàrees.
* Karlstal (un riu d'aigües braves) 
* [http://www.kaiserslautern.eu/tourismus/sehenswertes/sehenswuerdigkeiten/00991/index.html?lang=en Kaiserpfalz], el castell de l'emperador [[Frederic I del Sacre Imperi Romanogermànic|Barbarossa]]
* Burg Nanstein, a [[Landstuhl]], un dels castells de Barbarossa.
* Burg Hohenecken, anomenta per primera vegada el 1195, va ser destruït pels francesos el 1689 i restaurat el 1940.
* Gartenschau i Japanische Garten

== Clima ==
Temperatures mitjanes:
{| border=1 style=border-collapse:collapse;border-color:#aaaaaa
 |Mes
|Gen
|Feb
|Mar
|Abr
|Mai
|Jun
|Jul
|Ago
|Set
|Oct
|Nov
|Dec
|-
 |max.
|04nbsp;°C
|05nbsp;°C
|10nbsp;°C
|13nbsp;°C
|19nbsp;°C
|22nbsp;°C
|25nbsp;°C
|25nbsp;°C
|20nbsp;°C
|15nbsp;°C
|09nbsp;°C
|05nbsp;°C
|-
 |min.
| -1nbsp;°C
| -2nbsp;°C
|02nbsp;°C
|03nbsp;°C
|08nbsp;°C
|12nbsp;°C
|14nbsp;°C
|13nbsp;°C
|09nbsp;°C
|06nbsp;°C
|03nbsp;°C
|01nbsp;°C
|-
|}

== Llengua ==

A Kaiserslautern es parla l'[[alemany]], tot i que també s'hi utilitza un dialecte d'aquest anomenat ''[[Pfälzisch]]''. El Pfälzisch o Pälzisch es parla a zones dels estats de [[Renània-Palatinat]], [[Hessen]], [[Baden-Wurtemberg]] i [[Saarland]].

== [[Agermanament|Pobles agermanats]] ==
{|
| valign=top |
* [[Rotherham]], [[Regne Unit]]
* [[Davenport, Iowa|Davenport]], [[Iowa]], [[EUA]]ref{{ref-web|url=http://www.cityofdavenportiowa.com/department/board.asp?fDD=5-33|títol=City of Davenport, Iowa, Sister Cities|arxiuurl=http://web.archive.org/web/20080408121441/http://www.cityofdavenportiowa.com/department/board.asp?fDD=5-33|arxiudata=8 d'abril de 2008}}/ref
* [[Douzy]], [[França]]
* [[Saint-Quentin, Aisne|Saint-Quentin]], [[Aisne]], [[França]]
* [[London Borough of Newham]], [[Regne Unit]]
| valign=top |
* [[Bunkyo-ku]], districte de [[Tòquio]], [[Japó]] 
* [[Brandenburg (town)|Brandenburg an der Havel]], [[Brandenburg]], [[Alemanya]]
* [[Pleven]], [[Bulgària]]
* [[Columbia]], [[EUA]]
* [[Silkeborg]], [[Dinamarca]]
| valign=top |
* [[Guimarães]], [[Portugal]]
* [[Banja Luka]], [[Bòsnia i Hercegovina]]
* [[Bitola]], [[República de Macedònia]]
* [[Igualada]], [[Catalunya]]
|}

== Empreses ==
=== Companyies a Kaiserslautern ===
* ACO Guss GmbH (was Guss und Armaturwerk Kaiserslautern; acer)
* [[Adam Opel GmbH]] (fàbrica automobilística]
* F.K. Horn GmbH  Co. KG (construcció)
* Bahntechnik Kaiserslautern (Bundesbahn-Ausbesserungswerk; trens and vagons)
* Corning GmbH (convertidors catalítics)
* CP Schmidt Verpackungswerk GmbH  Co. KG (cartolines i papers) 
* Euromaster GmbH (pneumàtics, seu de la companyia)
* FACT Future Advanced Composites  Technology GmbH (plàstics)
* Freudenberg Vliesstoffe KG (manufactures de teles fibroses)
* [[Fruit of the Loom]] GmbH (centre europeu de logística)
* Gebr. Pfeiffer AG (materials de construcció)
* GENERAL DYNAMICS Santa Bárbara Sistemas GmbH (des de 2002 Eisenwerke Kaiserslautern; vehicles amfibis, i ponts mòbils d'ús militar) 
* Hochwald Nahrungsmittel-Werke GmbH (llet)
* Human Solutions GmbH (hardware/software per processos ergonòmics)
* Keiper GmbH  Co. KG (seients de cotxe)
* Linux Networx GmbH (seu europea, especialistes de [[superordinadors]])
* LMS Deutschland GmbH (desenvolupament del software per a maquinària, densitat estructural i components)
* Lumera Laser GmbH (sistemes de laser)
* [[Market Maker]] Software AG (software pel control de existències)
* maxess Systemhaus GmbH (solucions IT per a companyies d'alimentació)
* Mobotix AG (network cameras and surveillance systems)
* [[Pfaff]] Industrie Maschinen AG (màquines de cosir)
* Rohr Druck GmbH (imprenta)
* Saar-Pfalz Erfrischungsgetränke GmbH  Co. KG (concessionari de [[Coca-Cola]])
* SIEDA Systemhaus für intelligente EDV-Anwendungen GmbH (software per a hospitals, programació, i logística)
* Spinnerei Lampertsmühle GmbH (tèxtils)
* Talia (antigament Gondrom; llibreries)
* Torpedo-Garage GmbH  Co. KG (sucursal de Daimler-Chrysler AG)
* Wipotec Wägetechnik GmbH (balances)
* Albert Ziegler GmbH  Co. KG (equipament de bomber)
* ALPLA

== Militars dels EUA ==

[[Fitxer:Ramstein AB tower and hangers.jpg|thumb|right|La base aèria americana a Ramstein]]

Entre 1950 i 1955, Kaiserslautern es va desenvolupar com la comunitat militar americana més gran del món, fora dels Estats Units. Per aquesta raó Kaiserslautern, tot i la indignació d'alguns residents natius, és anomenada K-town; un terme creat pels primers habitants americans que tenien dificultat per pronunciar el nom. La Kaiserslautern Military Community (KMC) és una comunitat que barreja personal de l'exèrcit de terra (Army Force) i el de l'aire (Air Force). El KMC té instal·lacions a Kleber, Panzer, Daener Kaserne, [[Landstuhl Regional Medical Center|Landstuhl]], Miesau, Einsiedlerhof, Pirmasens, l'artilleria del Rin i la caserna Pulaski juntament amb les instal·lacions de la Air Force localitzades a [[Ramstein Air Base|Ramstein]], Sembach, Vogelweh, i a l'estació aèria de Kapaun.

== Referències ==
{{referències}}

== Enllaços externs ==
{{Commonscat|Kaiserslautern}}

* [http://www.kaiserslautern.de/index.html?lang=en Pàgina web oficial] {{en}} {{de}}
* [http://ows.public.sembach.af.mil/index.cfm?section=Newcomer Historia de Kaiserslautern] {{en}}
* [http://www.kammgarn.de/aboutkammgarn.php Kammgarn] {{de}}

{{Lands alemanys Renània-Palatinat}}
{{Districtes urbans d'Alemanya Kaiserslautern}}
{{Autoritat}}
[[Categoria:Ciutats de Renània-Palatinat]]
[[Categoria:Renània-Palatinat]]</text>
      <sha1>73g054upyg5urt8anlkwmw4scxg9khv</sha1>
      <model>wikitext</model>
      <format>text/x-wiki</format>
    </revision>
  </page>