<page>
    <title>Sabó</title>
    <ns>0</ns>
    <id>199359</id>
    <revision>
      <id>13837785</id>
      <parentid>13767821</parentid>
      <timestamp>2014-07-15T22:20:21Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: 3000 a.C.) ja  3000 aC) ja</comment>
      <text>[[Fitxer:Savon de Marseille.jpg|thumb|200px|Sabó de Marsella]]
[[Fitxer:Tualetsapo.jpg|thumb|200px|Sabó de tocador o sabonet]]
El '''sabó''' és un producte o substància que s'utilitza per a la [[higiene]] personal i per a netejar o rentar determinats objectes. Actualment, a més, també és emprat per a decorar la cambra de bany. Es pot trobar en pastilla, com a pols o com crema. En sentit estricte, tècnicament existeix una gran diferència entre el que és un sabó, un [[detergent]] i un [[xampú]].

A la capa de glòbuls d'aire (o [[espuma]]) que fa el sabó quan es barreja amb aigua s'anomena ''sabonera''.

== Història ==
El naixement del primer sabó es perd a l'antiguitat. Aquest article de neteja existeix des de fa molt de temps. Els [[sumeris]], (3000 aC) ja fabricaven el sabó; bullien diverses [[base (química)|bases]] juntes i utilitzaven el seu residu per a rentar-se.
Els [[Antic Egipte|antics egipcis]] ja utilitzaven un producte sabonós que consistia d'una mescla d'[[aigua]], [[oli]] i [[cera|ceres]] d'origen [[vegetal]] o [[animal]], fórmula que fou utilitzada també pels [[Antiga Grècia|grecs]] i pels [[Antiga Roma|romans]]. Aquests últims conegueren una altra forma de sabó particularment per transmissió dels [[Gàl·lia|gals]]. [[Plini el Vell]], historiador romà, menciona un ungüent de cendra de [[faig]] i [[greix]] de cabra que els gals utilitzaven com a untura per als cabells.
 
A les excavacions de la ciutat de [[Pompeia]] s'ha descobert una fàbrica de sabó que data de més de 1900 anys. [[Galè]] menciona el sabó usat específicament per a la neteja al [[segle II]].

Al [[segle VII]] ja es coneixia a quasi tot el sud d'[[Europa]]. En aquesta època n'existia una potent indústria a [[Espanya]] i a [[Itàlia]]. Fou precisament a la ciutat italiana de [[Savona]] on es va començar a elaborar un sabó d'[[oli d'oliva]] que també feien els musulmans. A l'[[Edat mitjana]] el sabó ja era un article d'ús general. 

Al [[segle XV]] apareix el sabó de Marsella, el precursor dels sabons actuals, preparat amb una mescla d'ossos (rics en [[potassi]]) i greixos vegetals. La indústria sabonera florí a les ciutats costaneres del [[Mediterrani]], afavorides per l'abundant presència d'oli d'oliva i de [[sosa càustica]] natural. 

Durant la [[Segona Guerra Mundial]], els americans desenvoluparen un tipus de sabó que podia utilitzar-se amb aigua de mar, pensant en els [[marine]]s destinats al [[Pacífic]]: així nasqué el '''sabó dermatològic''', el menys agressiu de tots els sabons per la [[pell]].

== Composició ==

El sabó generalment és el resultat de la reacció química entre un [[àlcali]] (generalment [[hidròxid de sodi]] o [[hidròxid de potassi|de potassi]]) i algun [[àcid gras]]; aquesta reacció es denomina [[saponificació]]. L'àcid gras pot provenir, per exemple, de la mantega de [[porc]] o l'[[oli de coco]]. El sabó és soluble en aigua i, per les seues propietats detergents, serveix comunament per a rentar o netejar.

A l'hora de l'elaboració domèstica és prou més còmode i segur, si ens limitem a refondre un sabó a base de [[glicerina]] de coco, i el decorem i adornem al nostre gust. 
En sentit estricte no estem elaborant un sabó, solament s'està modelant mitjançant un fos i modelat a un sabó prèviament elaborat.

Tradicionalment és un material sòlid, cosa que fa un contrast entre ells encara que també és habitual veure'l en forma líquida o en pols. En realitat la forma sòlida és el compost sec. La forma líquida és el sabó [[solució|dissolt]] en aigua, en aquest cas la seua consistència pot ser molt viscosa o molt fluida.

== Mètodes d'obtenció del sabó ==
Encara en essència el procés, ja siga industrial o artesà, consta de tres fases: 
# ''saponificació''
# ''sagnat''
# ''modelat''

=== Saponificació ===
Es bull el greix en grans calderes, s'hi afegix lentament [[sosa càustica]] (NaOH) i s'agita contínuament la mescla fins que comença a posar-se pastosa.

La reacció que ha tingut lloc rep el nom de saponificació i els productes són el sabó i el [[lleixiu]] residual que conté glicerina:
''greix + sosa → sabó + glicerina + lleixiu (aigua i sosa)''

=== Sagnat ===
El sabó obtingut es diposita a la superfície en forma de grànuls. Perquè qualli completament se li afegeix [[sal comuna|sal]] (NaCl). Aquesta operació rep el nom de '''sagnat''' o '''salat''' i s'aconsegueix la separació total del sabó que flotara sobre la dissolució de [[glicerina]], de sosa que no ha reaccionat i d'aigua.

Després de fet el sagnat, el sabó calent es traspassa a un altre recipient per a afegir-hi perfums, colorants, productes medicinals o altres additius. Encara calent, es transfereix a motllos, on es refreda i d'on s'extreu per a tallar-lo en peces.

El sabó líquid està constituït principalment por [[oleat de potassi]], preparat per la [[saponificació]] de l'[[àcid oleic]] amb [[hidròxid de potassi]].

== Mètodes de fabricació ==

Actualment hi ha dos mètodes d'obtenció del sabó, ambdós basats en la [[saponificació]].

=== Primer mètode ===
En el primer mètode es produeix la saponificació directament sobre el greix. Es fa reaccionar l'àlcali amb el greix i se n'obté sabó i [[glicerina]]. Té l'inconvenient que és més difícil la separació de la glicerina i el sabó.

=== Segon mètode ===
En aquest mètode primer es produeix la ruptura química del greix, i s'obté la glicerina i els àcids grassos; aquests se separen fàcilment. Després es produeix la sal de l'àcid gras i la base. Tradicionalment, abans de la producció industrial del sabó, els particulars aconseguien la reacció de saponificació barrejant [[oli]] i [[hidròxid sòdic]].

=== Variants ===
També se té el costum d'agregar-li [[colorants]] i [[perfum]] (a pesar de les queixes d'alguns usuaris), càrregues (per abaratir el preu), [[glicerina]], etc.

=== Farmacèutica ===
En farmàcia es pot usar [[amoníac]] o altres bases, o un [[òxid]] metàl·lic, sobre olis, greixos o [[resina|resines]], i es mescla a vegades amb altres [[substància|substàncies]] que no produeixen [[saponificació]].

=== Fabricació industrial ===
Les matèries primeres es mesclen amb aigua fins que formen una pasta. Després es fa l'atomització, que consisteix en transformar la pasta en pols: la pasta passa per un tub a pressió i entra en una gran torre, on es ruixa amb aire calent a contracorrent. El flux d'aire ajuda a evaporar l'aigua de la pasta i es forma la pols, de major o menor gruix segons la pressió amb la que ha sortit del tub i el [[diàmetre]] dels orificis del ruixador. Alguns dels ingredients, que no poden resistir la temperatura de l'aire calent o la humitat, s'afegeixen a la pols obtinguda després de l'atomització. A continuació, la pols es mescla en un tambor giratori. Finalment, passa per un [[sedàs]] que separa les partícules massa fines o gruixudes, això produeix un contrast en els diferents tipus de sabons que podem trobar al mercat.

Les fàbriques han d'estar ben equipades amb aspiradors, perquè la pols pot provocar problemes [[al·lèrgia|al·lèrgics]] o [[asma]] als treballadors. S'ha de ser curós sobretot en les parts del procés de fabricació on es manipulen els [[enzims]], ja que aquests són especialment perillosos per al [[sistema respiratori]].

== Acció detergent del sabó ==
Els sabons apliquen la seua acció netejadora damunt de les grasses mitjançant l'aigua degut a l'estructura de les seues molècules. Aquestes porten una part [[liposoluble]] i una altra [[hidrosoluble]]. El component liposoluble fa que el sabó ''mulle'' la grassa dissolvent-la i el component hidrosoluble fa que el sabó es disolvisca al seu torn a l'aigua. Las taques de greix no es poden eliminar només amb aigua perquè no s'hi dissolen. El sabó, no obstant, que és soluble a totes dues, permet que el greix passe a la dissolució desapareixent la taca.

== Enllaços externs ==
{{Projectes germans|commons=Soap}}
* [http://www.ccnphawaii.com/glossary.es.htm Glossari per al fabricant modern de sabó] {{es}}

{{Autoritat}}
{{ORDENA:Sabo}}
[[Categoria:Substàncies químiques per funció]]
[[Categoria:Higiene]]</text>
      <sha1>t1l2wuzcojtaxn25yjs5d6d4yps5l3f</sha1>
      <model>wikitext</model>
      <format>text/x-wiki</format>
    </revision>
  </page>