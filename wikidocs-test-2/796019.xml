<page>
    <title>Guerra civil a Catalunya</title>
    <ns>0</ns>
    <id>796019</id>
    <revision>
      <id>13930939</id>
      <parentid>13892514</parentid>
      <timestamp>2014-08-10T17:46:56Z</timestamp>
      <contributor>
        <username>CommonsDelinker</username>
        <id>3845</id>
      </contributor>
      <minor></minor>
      <comment>Es retira la imatge Ascasodurrutijover.png perquè l'administrador [[commons:User:Jameslwoodward|Jameslwoodward]] l'ha esborrada de Commons pel següent motiu: Per [[commons:Commons:Deletion requests/File:Ascasodurrutijover.png]].</comment>
      <text>{{Caixa Història de Catalunya|The destruction wrought on Granollers after raid.jpg}}
La '''Guerra civil a Catalunya''' s'esdevingué, com a la resta de l'Estat espanyol, amb l'alçament de l'exèrcit colonial del [[Marroc]] (juntament amb altres guarnicions a la península), el 18 de juliol de [[1936]] en contra de la [[Segona República Espanyola|República]] legal i institucionalment establerta.ref name=ebook6203{{ref-llibre|cognom= |nom= |títol=Gran Enciclopèdia Catalana, volum XII |pàgines=p. 81| editorial=Enciclopèdia Catalana S.A. |lloc=Barcelona |data=Juliol de 1990 |isbn=84-85194-95-0 }}/ref

Catalunya fou l'única zona de tota Espanya que aconseguí una llei de col·lectivització, fruit de la unió de totes les forces republicanes dins el Consell d'Economia de Catalunya.refEl Consell d'Economia de Catalunya, (1936-1939). ''[[Publicacions de l'Abadia de Montserrat]],'' ISBN 978-84-8415-775-5/ref Es produí el 24 d'octubre de 1936 a través d'un decret anomenat, ''Col·lectivització i Control Obrer d'Indústries i Comerços.''ref{{GEC|0091829|Col·lectivització}}/ref 
A la resta de l'Espanya republicana no es pogué generalitzar la legislació col·lectivitzadora vigent a Catalunya.ref name=ebook6203/

Després de la victòria electoral de les esquerres el febrer de [[1936]] (a Catalunya sota la bandera del [[Front d'Esquerres de Catalunya]]) i la substitució del president conservador [[Niceto Alcalá-Zamora]] per l'esquerrà [[Manuel Azaña]] la tensió política es va continuar incrementant. Els actes violents dels dos bàndols van culminar amb l'assassinat del líder de la dreta radical, [[José Calvo Sotelo]]. Pocs dies després va tenir lloc el fallit cop d'estat contra la II República, que va desembocar en la [[Guerra Civil Espanyola | Guerra Civil]]. A Barcelona, ​​el cop va ser liderat pel general [[Manuel Goded]], però l'oposició armada dels militants de sindicats i partits d'esquerra i la decisiva intervenció de la [[Guàrdia Civil]] va propiciar el fracàs de la rebel·lió. A partir d'aquest moment, Catalunya quedaria dins el sector no controlat pels revoltats i sota la teòrica autoritat del govern republicà.

El desenvolupament de la guerra a Catalunya es va caracteritzar en una primera fase per una situació de doble poder: el de les institucions oficials (la Generalitat i el Govern republicà) d'una banda, i el de les milícies populars armades coordinades per un [[Comitè Central de Milícies Antifeixistes de Catalunya]] per un altre. Es va desencadenar una onada de repressió contra els sectors als quals es considerava afins als revoltats, principalment [[Persecució religiosa durant la Guerra Civil Espanyola | religiosos catòlics]] i simpatitzants de la [[Lliga Regionalista | Lliga Catalana]]. La poc coordinada acció militar es va encaminar en dues direccions: una ofensiva contra l'Aragó controlat pels revoltats, que només va permetre estabilitzar el front durant un temps, i un fracassat intent de conquerir [[Mallorca]].

Amb l'avanç de la guerra es van produir també greus enfrontaments entre les organitzacions que volien donar prioritat a la revolució social, principalment la [[Confederació Nacional del Treball|CNT]] i el [[Partit Obrer d'Unificació Marxista]], i els qui consideraven prioritari dirigir els esforços al front bèl·lic i mantenir el suport dels sectors moderats. Aquest segon sector l'integrava al govern republicà, el [[PSUC]], [[Esquerra Republicana de Catalunya]] i altres partits. L'enfrontament va culminar en les [[Jornades de Maig de 1937 | jornades de maig de 1937]], durant les quals ambdós bàndols es van enfrontar amb les armes. La victòria del bàndol governamental va suposar una major integració dels anarcosindicalistes en la disciplina de l'[[Exèrcit Popular de la República]] i l'eliminació (fins i tot física) del POUM, incòmode rival comunista per al PCE i el PSUC (i dominat pels prosoviètics). Tampoc va ser bona la col·laboració entre la Generalitat dirigida per Companys i el govern republicà a causa del desig d'aquest de centralitzar el comandament bèl·lic i a la tendència d'aquella a excedir les seves competències estatutàries.

Finalment l'exèrcit rebel va trencar en dos el front republicà en ocupar [[Vinaròs]], el que va aïllar a Catalunya de la resta del territori republicà (constituït ja només per [[València]] i la zona central). La derrota dels exèrcits republicans a la [[batalla de l'Ebre]] va permetre l'ocupació de [[Catalunya]] per les tropes encapçalades pel general [[Francisco Franco|Franco]] entre [[1938]] i [[1939]]. La victòria total del Generalísimo va suposar la fi de l'autonomia catalana i l'inici d'una llarga dictadura.

== La frustada Olimpíada Popular ==
[[Fitxer:Olimppop36.jpg|thumb|left|250px|Cartell anunciador de l'[[Olimpíada Popular]].]]
L'[[Olimpíada Popular]] del [[1936]] ha esdevingut, en la memòria històrica, un d'aquells referents molt citats, però poques vegades explicats i contextualitzats correctament. S'ha dit que es tractava d'una mena de reunió de comunistes d'arreu del món que només utilitzaven l'esport com una excusa. Fins i tot hi ha qui els ha confós amb els primers membres de les [[Brigades Internacionals]].
Res de tot això és cert. S'ha de tenir en compte la tradició esportiva catalana, que des de la dècada del [[1920]] estava posant l'accent en la democratització de la pràctica esportiva. Aquest procés va conduir a la creació del [[Història de l'esport a Catalunya|Comite Català pro Esport Popular]] ([[Història de l'esport a Catalunya|CCEP)]], del que en formaven part entitats com en [[Centre Gimnàstic Barcelonès]], el [[Història del basquetbol femení a Catalunya|Club Femení d'Esports]], l'[[Ateneu Enciclopèdic Popular]] o el [[Centre Autonomista de Dependents del Comerç i de la Indústria]]. Tot plegat va esdevenir una organització alternativa al [[Comitè Olímpic Internacional]].

[[Barcelona]] era una de les ciutats que aspiraven a organitzar els JJOO de [[1936]]. Els aristocràtics i conservadors membres del [[Comitè Olímpic Internacional|COI]], en una reunió celebrada precisament a Barcelona, van decantar-se per [[Berlín]].

La data del 19 de juliol fou la triada per a l'inici de l'Olimpíada alternativa. Fins i tot es va fer un assaig de la cerimònia inaugural alhora que alguns organitzadors havien fet nit a [[Estadi Olímpic Lluís Companys|l'Estadi de Montjuïc.]] La guerra posà fi a la iniciativa. Per això, des d'aleshores, l'Olimpíada Popular va esdevenir un mite al nostres país i a fora. Al [[Comitè Olímpic Internacional|COI]], que va reconèixer el [[Franquisme|govern franquista]] en plena [[Guerra Civil Espanyola|Guerra Civil]], encara se'n recorden.ref{{ref-llibre|cognom=Santacana |nom=Carles |títol=La Guerra Civil a Catalunya. Volum I |pàgines=p. 68-69| editorial=[[Edicions 62]]. |lloc=Barcelona |data=Maig de 2004 |isbn=84-297-5407-5 (ISBN del volum)}}/ref
El poeta [[Josep Maria de Segarra]] escrigué l'himne de l'Olimpíada, amb música del compositor alemany Hanns Eysler, que començava i acabava amb aquestes estrofes:

:No és per odi, no és per guerra
:que venim a lluitar de cada terra; 
:sota el cel blau 
:l'únic mot que ens escau
:és un crit d'alegria: la pau.

:(...)

:Contra els baixos crits innobles
:aixequem cap al cel les nostres mans!
:Vibrin els cants
:perquè es tornin més grans
:i més lliures els pobles!

== Els primers antifeixistes estrangers ==
S'ha parlat molt de l'epopeia de les [[Brigades Internacionals]] oblidant, sovint, que els primers voluntaris antifeixistes estrangers van ser els atletes internacionals que s'havien donat cita a [[Barcelona]] per celebrar l'[[Olimpíada Popular]]. 
[[Fitxer:President Companys.jpg|thumb|[[Lluís Companys i Jover]]]]
Com han explicat [[Andreu Castells i Peig|Andreu Castells]] i més recenment Carles Santacana, amb Xavier Pujadas i Arno Lustiger, diversos esportistes obrers, i entre ells els emigrants polítics alemanys i italians, no dubtaren a allistar-se a una de les 22 milicies que els partits i sindicats prepararen a corre-cuita en resposta als insurrectes. A més, entre aquests voluntaris formaren la primera agrupació de combat, la Thaelmann (nom del secretari del [[Partit Comunista Alemany]], presoner dels [[nazis]] des del 1933 al camp de concentració de [[Buchenwald]]). Aquests voluntaris, organitzats per Max Friedemann i Chain Besser, estigueren presents en tots els combats barcelonins i incrementaren les seves fileres gràcies als exiliats [[jueus]] alemanys i també polonesos i hongaresos. El 23 de juliol, junt amb les columnes cenetistes i del [[Partit Obrer d'Unificació Marxista|POUM]], marxaren cap el front aragonès.

El mateix dia, la majoria dels esportistes s'acomiadaren del president de la [[Generalitat de Catalunya|Generalitat]], [[Lluís Companys]]. La presència d'aquests atletes i, sobretot, la dels periodistes que els acompanyaren, esdevingué de summa importància atès que van trametre la realitat a la premsa internacional i democràtica dels seus països.ref{{ref-llibre|cognom=C. Cattini |nom=Giovanni |títol=La Guerra Civil a Catalunya. Volum I |pàgines=p. 132-133| editorial=[[Edicions 62]]. |lloc=Barcelona |data=Maig de 2004 |isbn=84-297-5407-5 (ISBN del volum)}}/ref

== La batalla de Barcelona (19 de juliol): El triomf republicà i la violència faista a Catalunya ==
Els conspiradors confiaven en el triomf de la revolta a tot Catalunya gràcies a l'adhesió a la seva causa de l'oficialitat mitjana de diversos regiments establerts a la ciutat de [[Barcelona]]. Comptaven amb la complicitat dels oficials de la [[Unión Militar Española]] (UME), fortament espanyolistes i enemics dels sentiments catalanistes i d'esquerres del govern de la [[Generalitat republicana|Generalitat]] d'[[Esquerra Republicana de Catalunya|ERC]]. Però no estaven amb ells els màxims caps militars destacats a Catalunya: el general [[Francisco Llano de la Encomienda]], capità general de la IV regió militar, i el general [[José Aranguren Roldán]], cap de la [[Guàrdia Civil]].

El pla dels sediciosos era fer convergir els diferents regiments de la plana de Barcelona a la [[plaça de Catalunya]] i anar a controlar a continuació la [[Comissaria General d'Ordre Públic]], el [[Palau de la Generalitat de Catalunya|palau de la Generalitat]] i la [[Capitania General]]. Com que sabien que Llano no secundava el cop d'estat tenien previst que el general [[Manuel Goded Llopis|Goded]] vindria volant de [[Mallorca]] amb un [[hidroavió]], el qual destituiria el general Llano per fer-se amo de la Capitania General i, així, de tot Catalunya.

Durant els dies previs no era cap secret que s'estava gestant un cop militar contra la república: se'n parlava obertament als periòdics, a la ràdio i al carrer.ref name=EscofetFrederic ESCOFET: ''Al servei de Catalunya i de la República''; Edicions Catalanes de París; París; 1973; volum 2/ref Els conspiradors, les forces del govern de la Generalitat i la FAI preparaven els seus plans, i els tres ho feien pensant en els precedents dels [[Fets del sis d'octubre|Fets d'octubre de 1934]]: els primers confiats a repetir-los fàcilment, i els segons i tercers a evitar-los. Pocs dies abans la Generalitat havia nomenat [[Comissari General d'Ordre Públic]] a [[Frederic Escofet]] qui es va ocupar de recopilar tota la informació dels sediciosos i a preveure totes les seves estratègies que podien optar per prendre Barcelona. Preparava una estratègia que evidenciés als sediciosos que es trobaven en minoria i s'estaven aixecant contra la legalitat vigent.ref name=Escofet / Pel seu compte, la CNT-FAI tenia vigilades totes les casernes per donar el senyal d'alerta quan els soldats en sortissin. La seva estratègia era deixar sortir els sediciosos de les casernes per tal d'atacar-les amb la guàrdia baixa i apoderar-se de les armes que hi hagués a l'interior.refFrancesc Xavier HERNÀNDEZ: La història militar de Catalunya Vol. IV: Temps de revolta; Rafael Dalmau; Barcelona 2004; pàg. 191/ref La tarda del [[18 de juliol]], dissabte, es van conèixer les notícies que el cop havia començat: moviments no autoritzats de l'exèrcit colonial al [[Marroc]] van alertar els mitjans de comunicació, el govern espanyol i el govern català.

Ni de bon tros tota l'oficialitat de l'exèrcit destacat a Barcelona estava amb els colpistes. A moltes casernes els oficials lleials a la República foren detinguts pels sediciosos o es mantingueren al marge del cop. A més a més, com que era el mes de juliol bona part de la tropa es trobava amb permís d'estiu o ja llicenciada, així que en bona mesura les casernes estaven buides.refFrancesc Xavier HERNÀNDEZ: La història militar de Catalunya Vol. IV: Temps de revolta; Rafael Dalmau; Barcelona 2004; pàg. 192/ref

A les 4:30 de la matinada del dia 19 de juliol de 1936 sortien les primeres tropes colpistes de les casernes de [[Pedralbes]]. Immediatament començaren a sonar les sirenes de totes les fàbriques de Barcelona i dels vaixells del port alertant la població. Començaren a sorgir barricades a molts carrers de la ciutat construïdes per militants de la CNT, ERC i altres organitzacions polítiques. Seguint el pla establert, el comissari general d'ordre públic, Frederic Escofet, va disposar ràpidament les companyies de [[Guàrdia d'Assalt|Guàrdies d'Assalt]] i de [[Mossos d'Esquadra]] en diversos punts neuràlgics de la ciutat per on havien de passar les columnes revoltades: al Paral·lel a l'altura de Drassanes per tallar-los el pas cap a la Capitania, a Plaça Catalunya per tallar el pas cap al centre de Barcelona i per protegir l'edifici de la Telefònica, al Pla de Palau per protegir la seu de la Conselleria de Governació i a la cruïlla Cinc d'Oros (Passeig de Gràcia amb Diagonal) per ser punt de pas de les casernes tant de Pedralbes com de Gràcia. Finalment va disposar les reserves guardant el [[Palau de la Generalitat de Catalunya|Palau de la Generalitat]] i la seu de la Comissaria General d'Ordre Públic a la Via Laietana, on es va traslladar en persona el president [[Lluís Companys]]. L'estratègia es veié encertada ja que foren els principals escenaris de l'enfrontament amb els sediciosos, els quals hi van quedar encallats durant les hores següents.refFrancesc Xavier HERNÀNDEZ: La història militar de Catalunya Vol. IV: Temps de revolta; Rafael Dalmau; Barcelona 2004; pàg. 193 i 194/ref La Plaça Espanya fou un altre dels escenaris de lluita, que va anar a càrrec bàsicament dels treballadors d'Hostafrancs. El temps anava a favor dels lleials a la república perquè a mesura que passava centenars de barcelonins armats sortien al carrer i es dirigien allí on se sentien els trets per sumar-se a les forces republicanes o obreres. Mentrestant l'estat major anarcosindicalista es va instal·lar a les 7:00 a l'Arc del Teatre de [[la Rambla]] perquè creien, erròniament, que els rebels es dirigirien a Capitania pel carrer Sant Pau. Com que no aparegueren pujaren ells mateixos el carrer fins a arribar al Paral·lel, on ajudaren a derrotar-los. A les 11:30 del matí els militars colpistes ja havien estat vençuts al Paral·lel, l'Estació de França i a la cruïlla de Pau Claris amb Diputació, mentre que continuaven a la Plaça de Catalunya i la plaça Universitat. A partir del migdia centenars d'espontanis esperaven a les portes de les casernes gairebé desertes per poder assaltar-les i prendre les armes del seu interior.refFrancesc Xavier HERNÀNDEZ: La història militar de Catalunya Vol. IV: Temps de revolta; Rafael Dalmau; Barcelona 2004; pàg. 198/ref

Pel que fa al colpista general Goded, el seu hidroavió havia aterrat al moll i a les 13:00 havia aconseguit arribar a Capitania on el general lleial Llano de la Encomienda, rodejat de sediciosos que no s'atrevien a detenir-lo, feia trucades a tort i a dret ordenant a les tropes de mantenir-se quietes. Goded va destituir-lo, però a aquelles altures el cop ja havia fracassat a Barcelona. Fou llavors quan va trucar al general Aranguren, cap de la guàrdia civil, perquè se sumés al cop, però aquesta s'hi negà: a les 14:30 centenars de guàrdies civils van desfilar per la Via Laietana saludant el president Companys i posant-se a les ordres del comissari general Frederic Escofet. A partir de les 15:00 entraren en combat a la plaça Universitat i la plaça Catalunya, decantant definitivament la batalla a favor de la legalitat republicana. Durant la tarda les forces combinades de la Guàrdia d'Assalt, de la Guàrdia Civil i una considerable massa obrera armada, amb l'ajuda dels canons capturats al matí, van mantenir una dura lluita contra els revoltats reclosos a la Capitania des de les 16:30 fins més enllà de les 18:00 hores, quan finalment foren vençuts i el general Goded detingut i salvat del linxament de la massa congregada. Fou traslladat immediatament en presència del president Companys i obligat a reconèixer la derrota a través de la ràdio. Després ell i la resta de presoners foren tancats al [[vaixell-presó Uruguay]].

Un cop derrotats els militars revoltats, la ciutat restà en un estat manifest d'eufòria revolucionària. Els soldats havien abandonat les casernes: uns per sabotejar o no participar del cop d'estat dels sediciosos, altres emparats pel decret del Govern de la República del dia abans en què dissolia les unitats revoltades (decret lògicament inútil ja que les unitats revoltades no es van dissoldre i sí que ho van fer moltes de les que haurien pogut realinear-se amb la República un cop els seus oficials facciosos havien estat detinguts), i d'altres simplement marxaren davant del buit de poder i l'agitació social. El dia 20 de juliol Frederic Escofet va enviar una companyia de la Guàrdia Civil a la caserna de Sant Andreu per protegir l'armeria de 30.000 fusells que contenia, però quan hi arribaren ja havia estat ocupada i les armes repartides entre els confederals de la CNT-FAI i el lumpen de Barcelona.refFrancesc Xavier HERNÀNDEZ: La història militar de Catalunya Vol. IV: Temps de revolta; Rafael Dalmau; Barcelona 2004; pàg. 199/ref Entre els dies 20 i 21 s'acabaren de vèncer els militars atrinxerats a les Drassanes, les dependències militars de Colom i el convent dels carmelites, alguns dels quals foren linxats.

A la resta de Catalunya l'exèrcit es va revoltar a [[Mataró]], [[Girona]], [[Figueres (Alt Empordà)|Figueres]] i [[Lleida]], però renunciaren de seguida a la insurrecció quan el cop va fracassar a Barcelona. A [[Tarragona]], [[la Seu d'Urgell]] i [[Manresa]] es va mantenir lleial a la legalitat.

== Transformacions revolucionàries a la rereguarda republicana. La revolució anarquista del 19 de juliol a Barcelona ==
A més a més de suposar el fracàs de la revolta militar, la jornada del [[19 de juliol]] va tenir una gran transcendència per a la història posterior, ja que el poder polític va anar a raure al carrer, a les mans del moviment popular, especialment dels anarquistes, que havien contribuït decisivament a la derrota de l'exèrcit. A Barcelona, l'assalt a les casernes de les Drassanes i de Sant Andreu els hi va proporcionar un important arsenal bèl·lic que els va donar l'hegemonia, en detriment de les altres forces polítiques i de la [[Generalitat]].
Les organitzacions obreres de signe anarquista assaltaren la caserna de [[Sant Andreu de Palomar]] el matí del dia [[20 de juliol]] on aconseguiren gran quantitat d'armes i material de guerra. Les armes i la determinació a l'hora d'enfrontar-se als militars insurrectes feren de la [[CNT-FAI]] l'autèntica força del poder en la [[Barcelona]] de l'endemà del cop d'Estat. El mateix 20 de juliol a la tarda, [[Joan García Oliver]] i [[Buenaventura Durruti]], entre altres dirigents anarquistes, es presentaren armats al despatx del [[Lluís Companys i Jover|president Companys]], el qual, en un intent controvertit de mantenir la legalitat democràtica, acceptà la creació del [[Comitè Central de Milícies Antifeixistes de Catalunya]], que havia de ser l'autèntic òrgan de poder a Catalunya fins a la seva dissolució el mes de setembre.

Paral·lelament a l'eclosió de personalitats dins l'[[anarcosindicalisme]] que eren partidaris de col·laborar amb les autoritats republicanes en la victòria sobre els militars revoltats i la necessitat del manteniment de l'ordre i la legalitat ([[Joan Peiró]], [[Joan García Oliver]], [[Diego Abad de Santillán]]), van aparèixer altres dirigents -majoritàriament de la FAI- que proclamaren la revolució i promogueren les [[Patrulles de Control]] del [[Comitè Central de Milícies Antifeixistes de Catalunya]] o d'incontrolats, que sembraren el terror per tot el país ([[Manuel Escorza del Val]] o [[Dionís Eroles i Batlló]]).

El procés revolucionari que va esclatar a la zona republicana va fragmentar el poder polític. A cada regió es van constituir juntes que administraven el poder sense tenir en compte la resta de l'Estat. La revolució també va tenir conseqüències de caràcter militar car no va existir un comandament unificat amb capacitat de planificar una acció bèl·lica, mentre que les unitats regulars van patir un procés de descomposició que les va convertir en inservibles. Les milícies populars, que van voler substituir les unitats militars, van resultar ineficients i indisciplinades.ref name =Tusell660Tusell, Javier. obra citada. Pàgina 660./ref Un darrer aspecte del procés revolucionari -que va despertar passions entre les observadors forans- va ser la qüestió social i econòmica: els anarquistes, però també els comunistes i els socialistes, van posar en marxa una col·lectivització de la propietat, intensa al camp d'Andalusia i d'Aragó i a la indústria catalana. A Barcelona es van expropiar tres quartes parts de les indústries, però en canvi només una de cada tres a Madrid.ref name=Tusell660/

== El Comitè Central de Milícies Antifeixistes de Catalunya ==
{{Article principal|Comitè Central de Milícies Antifeixistes de Catalunya}}

Companys proposà als dirigents anarcosindicalistes la creació d'un nou organisme, integrat per representants de totes les forces polítiques esquerranes i sindicals, que s'encarregués de fer front a l'amenaça feixista. Aquest organisme s'havia d'anomenar Comitè Central de Milícies Antifeixistes. El primer objectiu que es plantejava Companys era reorganitzar les forces armades a través d'aquest nou organisme, i donava aquesta finalitat al Comitè de Milícies, que proposava a totes les forces polítiques i sindicals tot esperant que els anarquistes, essencialment homes combatius, s'hi integrarien i es desentendrien de les qüestions polítiques.ref name=RBBrusco, Ramon (2003). ''Les milícies antifeixistes i l'exèrcit popular a Catalunya'' (vol. I, pàg. 28). Edicions el Jonc. ISBN 84-932034-2-4/ref

[[Fitxer:Bundesarchiv Bild 146-1968-048-15, Spanischer Bürgerkrieg.jpg|thumb|left|250px|[[Milícies confederals|Milicianes]] al principi de la guerra. Al bàndol del [[Front Popular (Espanya)|Front Popular]] el poder va passar del govern a les milícies antifeixistes.]]
Els dirigents van acceptar a condició que l'esmentat Comitè fos l'òrgan superior de Catalunya en els àmbits de política, economia i exèrcit. A partir de la seva creació, el dia 21 de juliol, el Comitè va donar resposta a la nova correlació de forces sorgida després de l'esclafament de l'alçament militar a Catalunya. El Comitè va aplegar representants de les organitzacions sindicals i els partits del [[Front Popular (Espanya)|Front Popular]], encara que el predomini era netament anarcosindicalista sota les figures de [[Joan García Oliver]], [[Buenaventura Durruti]] i [[Diego Abad de Santillán]], que també imposaren un Consell Suprem de l'Economia a Catalunya per a dirigir el [[decret de col·lectivitzacions]] a fàbriques i empreses. [[Joan García Oliver]] va esdevenir, a la pràctica, el cap del Comitè.

Figuraren en el primer comitè central tres dirigents de la [[CNT]] (Buenaventura Durruti, [[José Asens]] i Joan García Oliver), dos de la [[FAI]] (Diego Abad de Santillán i [[Aurelio Fernández]]), tres de la [[UGT]] ([[José del Barrio]], [[Salvador González Albadalejo|Salvador González]] i Antonio López), un del [[PSUC]] ([[Josep Miret i Musté]]), dos del [[Partit Obrer d'Unificació Marxista]] (POUM)([[Josep Rovira i Canals]] i [[Julián Gorkin]]), tres d'[[ERC]] ([[Artemi Aiguader i Miró]], [[Jaume Miravitlles i Navarra]] i [[Joan Pons (polític)|Joan Pons]]), un de la [[Unió de Rabassaires]] ([[Josep Torrents i Rossell]]), un d'[[Acció Catalana Republicana]] ([[Tomàs Fàbregas]]), [[Lluís Prunés]] i dos militars ([[Vicenç Guarner]] i [[Josep Guarner]]), com a assessors de la Generalitat.ref[http://www.veuobrera.org/00finest/936comit.htm La composició del Comitè]/ref

== L'entrada de la CNT-FAI al govern de la Generalitat de Catalunya ==

El conseller primer del Govern de la Generalitat [[Joan Casanovas]] dimitia el 25 de setembre en haver fracassat en l'intent de recuperar les competències que el [[Comitè Central de Milícies Antifeixistes de Catalunya|Comitè Central de Milícies Antifeixistes]] havia arrabassat al Govern i poder restablir a continuació l'ordre enmig de la situació caòtica que el país vivia. El nou conseller primer [[Josep Tarradellas]] nomenava el 26 de setembre el nou govern, en el qual s'hi integraven quatre consellers procedents de partits o sindicats revolucionaris: [[Andreu Nin]] (POUM) de Justícia, [[Joan Porqueres i Fàbregas]] ([[CNT]]) d'Economia, [[Josep Juan i Domènech]] (CNT) de Proveïments i [[Antonio García Birlán]] ([[FAI]]) de Sanitat i Assistència Social. El nou organisme ni tan sols se'n va poder dir ''Govern de la Generalitat'', sinó Consejo de la Generalidad, per imperatiu de la FAI.ref name=Benet /

La primera decisió del nou organisme fou la supressió del [[Comitè Central de Milícies Antifeixistes de Catalunya|Comitè Central de Milícies Antifeixistes]], que ja no els feia falta a les organitzacions anarquistes, car els seus representants ja constituïen l'òrgan de govern en una proporció molt semblant a la del Comitè. No se suprimiren, però, les sinistres [[Patrulles de Control]] i al conseller de Seguretat Interior, [[Artemi Aiguader]] ([[ERC]]), li fou imposat com a cap de Serveis de la Comissaria General d'Ordre Públic, [[Dionís Eroles i Batlló]], membre de la FAI i antic pistoler d'aquesta organització. Un grup dels seus agents, anomenats els nanos de l'Eroles, desenvoluparen, de manera autònoma, sagnants activitats de repressió.ref name=Benet /

== Violència i repressió a la rereguarda republicana ==
{{AP|Repressió en la zona republicana durant la Guerra Civil Espanyola}}
Des de l'endemà mateix de la victòria popular sobre els militars revoltats aconseguida als carrers de Barcelona, a la majoria de pobles de Catalunyaref{{ref-llibre 
| cognom = Massot i Muntaner
| nom = Josep 
| títol = La persecució religiosa de 1936 a Catalunya: testimoniatges
| editorial = L'Abadia de Montserrat
| lloc = 
| any = 1987
| url = http://books.google.cat/books?id=B-cSl9bc_EoC
| isbn = 9788472028487
}}/ref van començar a produir-se assassinats d'[[eclesiàstic (persona)|eclesiàstics]] i de persones que tenien alguna mena de vinculació -sovint remota- amb l'Església, amb partits de dreta o simplement fossin acabalades, a càrrec de les [[Patrulles de Control]] o de simples incontrolats. La situació es va allargar durant nous mesos i mig i no es va aturar del tot fins que els [[Fets de Maig]] van tornar la societat catalana a la legalitat republicana.ref name=BenetBenet, Josep. ''Memòries I. De l'esperança a la desfeta 1920-1939'' (Primera edició). Barcelona, Edicions 62 (2008)./ref

Malgrat la instrumentació per part del règim franquista de les víctimes de la repressió revolucionària a la rereguarda republicana i de les exagerades valoracions que hi va projectar, els darrers estudis han estimat en 8.148 persones el nombre d'assassinats produïts a Catalunya durant aquest període. D'aquests, més de 2.000 foren eclesiàstics, dels quals uns 1.190 eren capellans, uns 795 religiosos regulars i 50 monges.refSolé i Sabaté, Josep Maria i Villarroya, Joan. ''La repressió a la rereguarda de Catalunya (1936-1939)'' (2 volums). Edicions de l'Abadia de Montserrat (1989)./ref

Segons fonts de la Generalitat de Catalunya,ref[http://www.iec.cat/recull/ficheros/2007/10_oct/z0980.pdf Notícia a ''La Vanguardia'' al voltant de la publicació del llibre ''Diario d'un pistolero'', sobre els assassinats comesos per les Patrulles de Control]/ref la xifra total de víctimes entre juliol del 1936 i febrer del 1939 van ser de 8.352, mentre que només entre juliol i setembre, el període més dur de la repressió el nombre de persones assassinades va ser de 4.682. Segons aquesta mateixa font, la pertinença d'aquestes persones era:

* Religiosos: 2.441
* [[Lliga Regionalista]]: 281
* [[Carlisme|Carlistes]]: 1.199
* [[CEDA]]: 213
* [[Falange Española Tradicionalista y de las JONS|Falange]]: 108
* [[Renovación Española]]: 70
* [[Acción Ciudadana]]: 117
* [[Unión Patriótica]]: 36
* [[Sindicat Lliure]]: 110
* [[Federació de Joves Cristians]]:ref[http://www.federaciocristians.org/martirologi.htm Martirologi de la FJCC]/ref 73
* Altres: 34

El clima de [[terror]] que durant aquests mesos es va apoderar de bona part de la població es va complementar amb la destrucció d'un gran nombre d'esglésies i d'altres estructures religioses, així com de moltes obres d'art i d'imatgeria religiosa que van ser cremades o destruïdes gairebé impunement pels escamots, els quals adoptaven sovint la tàctica d'anar a assassinar o destruir les esglésies de pobles veïns, però no del propi.

Diversos historiadors consideren que aquesta sagnant repressió a la rereguarda republicana durant els primers mesos de guerra fou un element que contribuí especialment a espantar les democràcies occidentals i a que no decidissin ajudar obertament el règim republicà legítim.

== 1938. Ofensives i contraofensives fins a la batalla de l'Ebre ==
{{AP|Batalla de Terol}}

En el context de la caiguda d'Astúries i quan s'anunciava una ofensiva franquista generalitzada sobre [[Guadalajara (Castella-La Manxa)|Guadalajara]] i [[Madrid]], la República, per primer cop, es va avançar duent a terme la seva pròpia ofensiva contra [[Terol]]. La [[batalla de Terol]] va ser iniciada el dia [[15 de desembre]] de [[1937]] i va agafar per sorpresa els defensors. El dia 21 eren derrotades les defenses exteriors, i l'endemà era presa pels republicans, a desgrat que el coronel [[Rey d'Harcourt]], que comandava la «plaça», no es va rendir fins al dia [[8 de gener]] de [[1938]]. Immediatament, el [[general Franco]] decideix iniciar una contraofensiva de desgast amb una superioritat de material manifesta, que només es va aturar a causa de les fortes nevades caigudes sobre Terol la nit de cap d'any i de les temperatures extremes, que van arribar als 18nbsp;°C sota zero. Represa la contraofensiva a mitjan gener de 1938, i sotmeses les tropes republicanes a intensos bombardejos aeris i d'artilleria, els ''nacionals'' recuperaven la ciutat definitivament el [[22 de febrer]].refPagès, Pelai. Obra citada. Pàgines 72 i 73./ref 

La [[batalla de Terol]] va deixar exhaust l'exèrcit republicà, mentre que Franco planteja una ofensiva al llarg de tot el [[front (militar)|front]] d'Aragó per poder arribar al mar Mediterrani i dividir en dos les zones controlades pel govern republicà. Amb aquesta fita va concentrar bona part de les seves tropes -uns 100.000 homes, prop d'un miler d'avions, 200 tancs i 150 peces d'artilleria- i el dia 9 de març iniciava l'atac generalitzat en tota la línia de [[front (militar)|front]].refPagès, Pelai. Obra citada. Pàgina 74./ref L'efecte va ser fulminat: el 3 d'abril les tropes ''nacionals'' van ocupar la ciutat de [[Lleida]] i [[Gandesa]]. Al cop de pocs dies conquerien [[Balaguer]], [[Tremp]] i [[Camarasa]], ocupaven les centrals hidràuliques del [[Pirineu]], i pel sud arribaven a la Mediterrània on ocupaven 60 quilòmetres de costa. L'ofensiva havia situat el front de guerra en els rius Segre i Ebre, havia deixat Catalunya aïllada de les zones sota control republicà i va permetre que Franco, el [[5 d'abril]] de [[1938]], adoptés la seva primera acció simbòlica: publicar el decret pel qual es derogava l'[[Estatut d'Autonomia de 1932 (Estatut de Núria)|Estatut d'Autonomia]]. A mitjan abril, [[Amposta]] va ser conquerida, mentre que el bloqueig marítim dels italians i els bombardejos sovintejaven.ref{{es}} El Mundo: ''La República partida en dos'' {{ref-web|url=http://www.elmundo.es/ladh/numero114/todo1.html|títol=LA AVENTURA DE LA HISTORIA!--Títol generat per bot--}}/ref

== Bombardejos de les ciutats catalanes ==
{{AP|Bombardejos de Barcelona|Bombardejos de Granollers}}
[[File:Barcelona bombing (1938).jpg|thumb|upright=2.0||[[Bombardeig de Barcelona (1938)|Bombardeig de Barcelona]] el 17 de març de 1938, fotografiat des d'un bombarder italià.]]
La rereguarda catalana va conèixer freqüents bombardejos de l'aviació italiana, com per exemple el [[Bombardeig de Barcelona (març de 1938)]], entre els dies 16 i 18 de març, que va causar un miler de morts, o el de [[Bombardeig de Granollers (1938)|Granollers]], del dia [[31 de maig]] que va ocasionar més de dos-cents morts. Durant la guerra, Barcelona va ser bombardejada en 194 ocasions per l'exèrcit colpista que fou ajudat per l'Alemanya de Hitler i la Itàlia de Mussolini i que convertiren Espanya en un banc de proves per a la Segona Guerra Mundial, essent la primera gran capital bombardejada per l'aviació moderna, sobretot per l'Aviazione Legionaria italiana.refVillaroya, Joan, Els bombardeigs de Barcelona durant la Guerra Civil, 1936-1939 (1999)/ref El primer bombardeig va ser del [[Creuer (vaixell de guerra)|creuer]] italià ''Eugenio di Savoia'' el 13 de febrer de 1937, que va deixar 18 morts. El primer bombardeig aeri va tenir lloc el 29 de maig (60 morts), al qual es van succeir nombroses rèpliques a tot el llarg de la contesa (amb especial virulència de l'1 al 30 de gener de 1938 i del 16 al 18 de març de 1938 en què es calcula que van morir la meitat de les víctimes dels dos anys de bombardeigs). El balanç final va ser d'unes 2.500 víctimes, la majoria civils. Arran dels bombardeigs, els ciutadans construïren més de 1400 refugis arreu de la ciutat per poder-se protegir.refPujadó, Judit, Oblits de rereguarda: els refugis antiaeris de Barcelona 1936-1939 (1998)/ref

La ciutat va ser [[Ocupació franquista de Catalunya|ocupada per l'exèrcit facciós]] el 26 de gener de 1939,ref name=citar{{ref-web|url=http://hemeroteca.lavanguardia.com/preview/1939/01/27/pagina-1/33120531/pdf.html |títol=Barcelona para la España invicta de Franco |consulta=22/10/2011 |obra= |editor=La Vanguardia |data=27/1/1939 |llengua=castellà }}/ref que va abolir l'autonomia catalana i les seves institucions polítiques, com la Generalitat, i va prohibir l'ús de la llengua catalana i les seves manifestacions culturals. Barcelona es va veure sumida, durant els gairebé quaranta anys de la [[dictadura franquista]], en una gran decadència social i cultural.

centerdiv style=float:center; margin: 3mm; padding: 1mm; width: 600px; border: 0px solid;
{| align=center
! colspan=2 style=background:Lavender; color:Black |Els bombardejos a la rereguarda republicana. Granollers, un cas paradigmàtic. 
|- 
| [[Fitxer:SM79 193.jpg|300px|Savoia-Marchetti SM.79]]
| [[Fitxer:The destruction wrought on Granollers after raid.jpg|300px|La destrucció de Granollers]]
|-style=background:Lavender; color:Black
| center{{mida|1= Un grup de Savoia-Marchetti SM.79 volant en formació. Els cinc Savoia S-79 que van atacar [[Granollers]] havien sortit a les vuit del matí de l'aeroport de Son Sant Joan, a [[Mallorca]]. A l'illa, l'aviació feixista italiana hi havia concentrat entre trenta-vuit i quaranta-cinc avions, bàsicament bombarders Savoia S-79 i S-81, a més de caces Fiat CR-32.refSolé i Sabater, Josep M. i Villarroya, Joan. ''España en llamas. La Guerra Civil desde el aire''. Madrid, Temas de Hoy (2003)/ref
.}}
| center {{mida|1= Aquesta fotografia de Winifred Bates mostra la destrucció de la ciutat de [[Granollers]] després de l'atac per l'aviació italiana (inicialment es va atribuir l'atac a la [[Legió Còndor]], les forces aèries alemanyes, per la brutalitat del bombardeig), el [[31 de maig]] de [[1938]]. Les bombes van caure damunt dels carrers i places del centre de Granollers. Seixanta bombes que van matar un mínim de 224 persones, la majoria de les quals eren dones, 124, i nens, 33. Centenars de granollerins van caure ferits. La capital vallesana no tenia defenses antiaèries i l'alarma de bombardeig no havia sonat. Aquestes dues circumstàncies, afegides al fet que Granollers no havia patit mai cap bombardeig expliquen el fet que les bombes italianes agafessin tothom desprevingut.refGarriga, Joan. ''Granollers, el bombardeig del 1938''. Editat pel Museu de Granollers i l'Ajuntament de Granollers (2006)./ref
.
}}
|}
/center 
/div/center

== Batalla de l'Ebre ==
{{AP|Batalla de l'Ebre}}
[[Fitxer:GCE-Frente en nov 1938.svg|thumb|290px|Mapa d'Espanya el juliol de 1938 després de l'[[ofensiva d'Aragó]] i quan va començar la [[batalla de l'Ebre]].br
'''Llegenda'''
{{Llegenda|#BDB76B|Zona sota control franquista}}
{{Llegenda|#FBCCE7|Zona sota control republicà}}
[[Fitxer:Solid_blue.png|10px|Blau]] Principals centres franquistes br
[[Fitxer:Red-square.gif|10px|Vermell]] Principals centres republicans]]
[[Fitxer:Batalla Ebro.png|thumb|300px|Mapa de la zona on es va desenvolupar la Batalla de l'Ebre.]]
La primavera de 1938 la situació al bàndol republicà és de desmoralització per causa dels desastres militars, pels problemes de subsistència i per la reproducció dels conflictes polítics interns. En aquest context el doctor [[Negrín]] dóna a conèixer els seus «tretze punts» per la victòria, i els comunistes insisteixen en la consigna de resistir. Mentre el president [[Manuel Azaña Díaz|Azaña]] parla de «pau, pietat, perdó».refPagès, Pelai. Obra citada. Pàgina 76/ref

En aquest clima de tensions, el govern republicà va decidir llançar una [[Batalla de l'Ebre|ofensiva a l'Ebre]] per aturar l'avanç franquista cap a [[València]], guanyar temps per reorganitzar l'exèrcit i reconnectar el seu territori. El general [[Vicente Rojo Lluch|Rojo]] havia de ser l'estrateg de l'exèrcit republicà i, el dia 25 de juliol, sis divisions de l'exèrcit de l'Ebre creuen el riu per dotze punts diferents en el sector comprès entre [[Xerta]] i [[Faió]], i agafaven per sorpresa l'enemic. Durant quatre mesosrefLa [[batalla de l'Ebre]] es va allargar des del [[24 de juliol]] fins al [[26 de novembre]]./ref la [[batalla de l'Ebre]] es va plantejar com una batalla de desgast, amb combats front a front i bombardejos constants. La superioritat artillera i aèria franquista va obligar l'exèrcit republicà a replegar-se i a creuar de bell nou el riu, el [[16 de novembre]] de [[1938]]. Acabava la batalla que sentenciaria la guerra civil, amb almenys 90.000 baixes, 60.000 en el bàndol republicà i 30.000 en el franquista.ref[[Esteve Molero i Olivella|Molero i Olivella, Esteve]]. ''Les quintes del biberó''. El Prat de Llobregat: Rubrica Editorial. 2000 (segona edició). Pàgina 46./ref

A nivell internacional, l'apaivagament francobritànic davant [[Adolf Hitler|Hitler]], amb l'[[acord de Munic]] que concedia [[Txecoslovàquia]] als [[nazi]]s, de retruc destruïa els darrers vestigis d'esperança d'una aliança antifeixista amb les grans potències. La retirada de l'Ebre va determinar el resultat final de la guerra ja que, vuit dies abans de l'any nou, el [[general Franco]] va llançar forces massives per [[Batalla per Barcelona|conquerir Catalunya]].

== 1939. Ocupació franquista de Catalunya ==
{{AP|ocupació franquista de Catalunya}}
La derrota en la [[batalla de l'Ebre]] va deixar exhausta la rereguarda catalana. Catalunya havia perdut la capacitat de resistència car els avanços dels exèrcits franquistes van incrementar el nombre de refugiats (superaven gairebé el milió, la quarta part de la població catalana), i aquesta [[superpoblació]] agreujava encara més el problemes de subsistència, que van esdevenir irresolubles. La gana es va convertir en la preocupació cabdal dels catalans. A més, la producció industrial, des de l'ocupació franquista de les centrals hidràuliques del Pirineu, havia caigut en picat i, des de 1938, els bombardejos franquistes sobre la població civil, l'arribada del front de guerra al país i la mobilització general (les famoses [[Lleva del Biberó|quintes del biberó]]) havien militaritzat la societat fins a l'extenuació.refPagès, Pelai. ''La guerra civil (1936-1939)''. Barcelona:Barcanova. 1993. Pàgines 79 i 80./ref 


En aquest context, les tropes franquistes tenien el camí gairebé lliure per iniciar l'[[batalla per Barcelona|ocupació militar de Catalunya]]. El 23 de desembre va cedir el front del Segre, el 15 de gener queia [[Tarragona]], el [[26 de gener]] [[Barcelona]] va ser ocupadaref name=citar/ sense resistència per les tropes del general Yagüe, i [[Girona]] ho va fer el [[4 de febrer]]. El dia 10 les tropes franquistes arribaven a la frontera francesa. Mig milió de persones havien creuat la frontera francesa vers l'exili, concentrats en els camps d'on una bona part ja no tornaria mai més en sentit invers.

La República només disposava ja de la zona central i veia com els problemes polítics s'agreujaven. El [[28 de febrer]] el president de la República, [[Manuel Azaña Díaz|Azaña]], dimiteix. El dia abans, el [[27 de febrer]], els governs del [[Regne Unit]] i [[França]] havien reconegut el règim de Franco. La guerra civil va concloure amb un aixecament militar paral·lel a Madrid i a Cartagena, una nova guerra civil interna en el bàndol del Front Popular que va enfrontar als comunistes amb la resta dels que combatien per la causa republicana. El mes de març el [[Segismundo Casado|coronel Casado]], amb la col·laboració de sectors socialistes i anarquistes, destituïa el govern, creava un ''Consejo Nacional de Defensa'' i s'enfrontava militarment contra tropes comunistes. Durant la segona quinzena del mes de març el coronel Casado i el socialista [[Julián Besteiro]] van iniciar converses per negociar la fi de la guerra amb el [[general Franco]]. Aquest va exigir la rendició sense condicions.

El [[28 de març]] [[Madrid]] es rendeix sense disparar ni un sol tret. Dies després ho fan [[València]], [[Alacant]], [[Múrcia]] i [[Almeria]] sense resistència. L'acabament de la guerra es proclamava el dia [[1 d'abril]], quan tot el territori espanyol ha estat ocupat per les tropes franquistes.

== Epíleg: vencedors, vençuts i la tercera via a Catalunya ==
{{principal|Franquisme a Catalunya|Repressió franquista|República espanyola en l'exili}}
[[Fitxer:Francoist Speak in Spanish Singn.jpg|thumb|right|250px|Si ets espanyol parla espanyol, Catalunya, 1940. Retrat del dictador [[Francisco Franco]].]]
La guerra va precipitar la desintegració de l'[[estat de dret]] per culpa de l'aixecament militar, la radicalitat incontrolada dels [[CNT|cenetistes]] -ben sovint absurda-, les venjances per motius religiosos i polítics, la pèrdua del patrimoni religiós a causa de la crema i destruccions diverses i la gana de la població per l'esforç de mantenir una guerra i els estralls dels bombardejos, agreujada per la presència de milers de refugiats espanyols procedents de la resta de l'Estat.

La postguerra va generar una nova brutalitat un cop ocupat el país: odi a l'autonomia catalana, la repressió contra la llengua i la cultura pròpies. A Espanya va ser derrotada l'esquerra, a Catalunya, a més, el catalanisme. La guerra a Catalunya va deixar «una societat trasbalsada, dividida, esporuguida».refTormo, David. A Solé i Sabaté, Josep M. i Villarroya, Joan (directors). ''Breu història de la guerra civil a Catalunya''. Barcelona, edicions 62 (2005). Pàgines 853./ref Els ideals d'una Catalunya autogovernada van ser malmesos per la guerra durant decennis, i difícilment es podia retornar a l'esperit exaltat del [[14 d'abril]] de [[1931]] o de l'[[Estatut d'Autonomia de 1932 (Estatut de Núria)|Estatut de Núria]] de 1932. La Guerra Civil espanyola havia deixat massa odis, morts i assassinats.

{{cita|La guerra posà també en relleu no ja l'existència de dues Catalunyes, la dels ''[[Rojos (societat)|rojos]]'' i la dels franquistes, sinó la de tres: la tercera era la d'una majoria que, havent estat de la República i de l'Estatut, ja no era ni de l'una ni de l'altre, com aquell català que respongué, a la pregunta de quin havia estat el dia més feliç de la seva vida, «''el 25 de gener de 193''9 (recordant que els franquistes ocuparen Barcelona el dia 26 d'aquest mes) ''quan uns se n'havien anat i els altres encara no havien entrat''»refTormo, David. Obra citada. Pàgines 856 i 857./ref}}

[[Fitxer:FrancoenReus.jpg|thumb|250px|Foto de Joan Barceló. Al peu de foto: visita del general Franco a la ciutat de Reus. 1940. Francisco Franco va rebre de la corporació municipal la medalla d'or de la ciutat l'any 1944. El 2006 l'Ajuntament de [[Reus]] va retirar la distinció honorífica de la ciutat al dictador. En el marc d'una votació secreta i individual -tal com estipulava el reglament orgànic municipal-, l'acord plenari de retirada de la medalla va rebre 20 vots favorables i 4 vots negatius, tants com regidors del PP hi havia al consistori i que s'havien mostrat contraris a aquesta iniciativa anteriorment. La sessió plenària de l'Ajuntament retirava així aquesta distinció honorífica al [[general Franco]] enmig dels aplaudiments de membres de la comissió d'Honors i Distincions del consistori.]]

=== La significació de la derrota republicana a Catalunya ===
S'ha calculat que mig milió de catalans van creuar la frontera, i si bé molts van tornar, altres s'hi van quedar o es van exiliar a [[Mèxic]], van trobar la mort en [[camp de concentració|camps de concentració]] o en la nova [[segona guerra mundial|guerra mundial]] que estava a punt d'esclatar. Mentre els gendarmes francesos conduïen els soldats i civils cap als [[camp de refugiats|camps improvisats]] a les [[Camp de refugiats de Sant Cebrià|platges de Sant Cebrià]] i [[Camp de refugiats d'Argelers|Argelers]], i més tard a i [[Camp de refugiats de Barcarès|Barcarès]]refEnciclopèdia.cat, ''camp de Sant Cebrià de Rosselló''/ref i [[Camp de refugiats de Gurs|Gurs]], el govern francès no estava preparat per a rebre una allau de gent, i tampoc no volia complicar les seves bones relacions amb els vencedors. Els refugiats van haver d'enfrontar-se a la fredor; l'hostilitat, el desconcert, la pietat o el rebuig gairebé col·lectiu d'un poble que el [[1936]] havia estriat un Front Popular.refRoig, Montserrat. ''Els catalans als camps nazis''. Barcelona, edicions 62 (2001). Pàgina 56./ref Sota la pluja, el vent, el fred, la neu, per la manca de queviures i de medecines, amb l'escampall d'epidèmies morien els refugiats. Sobretot el més febles, les criatures.refRoig, Montserrat. ''Els catalans als camps nazis''. Barcelona, edicions 62 (2001). Pàgina 62/ref

A l'interior, les autoritats franquistes van cercar suports, complicitats i col·laboracions. Molts patiren el regust de la repressió: afusellaments, vexacions personals i familiars, espoliació econòmica, ciutadans de segona categoria, amb deures però sense drets. Es va incitar a la delació i a la denúncia, responent a la voluntat política d'implicar, directament o indirectament, el màxim de persones en la repressió: els uns perquè es beneficiarien de les depuracions, altres per satisfer les ànsies de revenja i altres per fer mèrits.

Així, els sospitosos de suport a la República que van restar al país, se'ls va enviar a les presons, com ara la Model de Barcelona o el Castell de Montjuïc, d'on molts sortiren amb la salut malmesa per sempre. Una vegada eren posats en llibertat, s'havien de presentar periòdicament a la [[Guàrdia Civil]] i no podien exercir cap càrrec públic. L'onada repressiva no va ser puntual, sinó que va tenir una dramàtica persistència, puix l'estat de guerra decretat el juliol de [[1936]] no fou derogat fins al 7 d'abril de [[1948]].refRecasens, Josep. ''La repressió franquista a la Conca de Barberà (1939-1945)''. Montblanc, CECB (2000). Pàgina 36./ref

[[Josep Maria Solé i Sabaté]] xifra en uns 4.000 els catalans executats a Catalunya. No foren més perquè molts es van exiliar.refSolé i Sabaté, Josep M. ''La repressió a la rereguarda de Catalunya (1936-1939)''. Abadia de Montserrat. 1989/ref Els afusellaments dictats pel franquisme es van caracteritzar per la seva planificació sistemàtica: «calia executar arbitràriament per demostrar el poder i la força, per instaurar el terror fins al moll de l'os de la societat civil. Franco convertí Espanya en una caserna regida per la jerarquia, la disciplina i el tuf d'encens».refMayayo i Artal, Andreu. ''La Conca de Barberà 1890-1939: de la crisi agrària a la guerra civil''. Montblanc, Centre d'Estudis de la Conca de Barberà (1986). Pàgina 482./ref
[[Fitxer:Bundesarchiv Bild 183-L15327, Spanien, Heinrich Himmler bei Franco.jpg|thumb|left|250px|Trobada a Espanya del [[general Franco]] i [[Heinrich Himmler]] (cap de les [[Schutzstaffel|SS]]), amb [[Ramón Serrano Suñer]], 1940. Fotografia dels arxius federals alemanys. [[Hitler]] va decidir intervindre en la guerra civil espanyola des del [[25 de juliol]] de [[1936]]. Per a la historiografia franquista tardana aquesta intervenció va ser a la vegada molesta i còmoda. Després de 1945, Hitler ja no és un aliat presentable. Però s'hi poden descarregar sobre ell determinats pecats.refVilar, Pierre. Obra citada. Pàgina 160./ref]]
La llei de Responsabilitats Polítiques del 9 de febrer de 1939 i la de «Confiscación de Bienes Marxistas» del 23 de setembre del mateix any, van concretar que les propietats immobles, mobles i els recursos econòmics dels partits, sindicats, associacions, entitats, publicacions, emissores de ràdio serien espoliades, passant una part al patrimoni de diferents organismes del nou Estat i la resta seria subhastada. Els diaris d'esquerra van ser espoliats i van passar a formar part de la premsa del règim. Les persones exiliades, en alguns casos, van ser desposseïdes d'una part del seu patrimoni (cases, mobles, terres....). A les administracions públiques van ser depurades totes aquelles persones no addictes al règim i en el sector privat, l'exercici de certes professions liberals va ser també objecte de depuracions obligatòries en tots els col·legis professionals (advocats, metges...). A les empreses privades (bancs, fàbriques...) també es van dur a terme, però van dependre fonamentalment de la decisió de la direcció de l'empresa.

Tots els partits polítics i sindicats van ser proscrits i perseguits, la llengua i la cultura catalanes van ser prohibides públicament, arreu es va imposar una dura reacció social, i al carrer va irrompre una nova simbologia plena de banderes imperials i salutacions a la romana. [[Josep Benet i Morell]] va afirmar que el franquisme cercava «la desaparició de Catalunya com a minoria nacional dins l'Estat espanyol, amb la destrucció de la seva personalitat lingüística i cultural»ref{{ref-llibre|cognom=Benet i Morell |nom=Josep |enllaçautor=Josep Benet i Morell |títol=Catalunya sota el règim franquista: Informe sobre la persecució de la llengua i la cultura de Catalunya pel règim del general Franco |url=http://books.google.es/books?id=TPFWAAAAYAAJq=la+desaparici%C3%B3+de+Catalunya+com+a+minoria+nacional+dins+l'Estat+espanyol,+amb+la+destrucci%C3%B3+de+la+seva+personalitat+ling%C3%BC%C3%ADstica+i+culturaldq=la+desaparici%C3%B3+de+Catalunya+com+a+minoria+nacional+dins+l'Estat+espanyol,+amb+la+destrucci%C3%B3+de+la+seva+personalitat+ling%C3%BC%C3%ADstica+i+culturalhl=casa=Xei=YtSeT9HAFMKJhQeP37HsDgved=0CC8Q6AEwAA |editorial=Blume |data=1978 |pàgines=p.10 |isbn=847031064X }}/ref

Altrament Franco va aplicar una política econòmica [[Autarquia|autàrquica]] que va mantenir l'Estat en una situació d'aïllament internacional i de subsistència estricta durant més d'una dècada.refPagès, Pelai. ''La guerra civil (1936-1939)''. Barcelona:Barcanova. 1993. Pàgines 84 i 85./ref

=== Les dades de morts i exiliats de la guerra civil a Catalunya ===
A l'hora de fer recompte general de morts a la guerra civil a Catalunya cal comptar un mínim de 38.500 soldats republicans i 2.900 franquistes. Al costat d'aquest hi ha les víctimes de la repressió del 1936 a 1939 que serien unes 8.500, mentre que la repressió franquista va causar entre 1938 i 1953 unes 4.000 víctimes. Finalment, les dels bombardejos serien unes 5.500. Aquestes dades s'han de completar amb el creixent nombre de defuncions degudes a insuficiències mèdiques i alimentàries com a resultat de les contingències bèl·liques i els que s'exiliaren entre finals de gener i febrer del 1939. 

El conjunt de pèrdues, entre morts i exiliats, donarien una xifra que oscil·la entre 130.000 i 150.000 persones que desaparegueren de Catalunya, —sobre un total de gairebé tres milions d'habitants segons el cens de 1936— la qual cosa va determinar unes profundes conseqüències negatives des del punt de vista demogràfic, social i econòmic.refCattini, Giovanni C. «Derrota, ocupació militar i exili». A Solé i Sabaté, Josep M. i Villarroya, Joan (directors). ''Breu història de la guerra civil a Catalunya''. Barcelona, edicions 62 (2005). Pàgines 839 i 840/ref

=== Posició internacional ===
A l'inici de la [[guerra civil]], els països democràtics [[Europa|europeus]] van fer costat formalment a la República, però van posar en pràctica la no interferència en un ''afer intern''.ref group=n.Com ja s'ha dit, van fer la vista grossa als ajuts dels governs [[feixisme|feixistes]] [[Itàlia|italià]] i [[Alemanya|alemany]] al cop militar, mentre el [[1938]] el [[Comitè de No-intervenció]] va ordenar la retirada de les [[Brigades Internacionals]], fet que es va produir el [[23 de setembre]]./ref El conflicte va ser denunciat pel President de la República, el Doctor [[Negrín]] el [[21 de setembre]] de [[1938]] a la [[Societat de Nacions]]. Aquesta va condemnar el cop militar, però no va atendre les peticions d'ajut. A la primera Conferència Internacional de les [[Nacions Unides]] ([[San Francisco]], [[1945]]) la [[Generalitat de Catalunya]] a l'exili va tornar a exposar la situació del [[Catalunya|país]]. 

Acabada la [[Segona Guerra Mundial]], el règim de Franco va viure una situació d'aïllament internacional,ref group=n.El [[12 de desembre]] de [[1946]], en la 50a sessió plenària de les [[Nacions Unides]] es va recomanar que el Govern [[feixisme|feixista]] del [[general Franco]] fos exclòs com a membre de les [[Nacions Unides]] i, alhora, es va demanar la retirada immediata dels ambaixadors fins que no es constituís un Govern acceptable,/ref
ref{{ref-web|url=http://www.derechos.org/nizkor/espana/doc/spa12dec46.html|títol=Equipo Nizkor - UN General Assembly Resolution on the Spanish Question.!--Títol generat per bot--}}/ref sent exclòs com a membre de l'ONU, que no va acceptar-lo fins a l'any 1955.ref{{format ref}} http://www.un.org/spanish/aboutun/unmember.htm/ref

== Vegeu també ==
* [[Llista de persones relacionades amb la Guerra Civil a Catalunya]]
* [[Aviació durant la Guerra Civil Espanyola]]

==Referències==
{{referències|2}}

== Notes ==
references group=n./

== Bibliografia ==
{{refbegin|2}}
* {{ref-llibre| autor = © 1973-1987, Enciclopèdia Catalana S.A. 
| títol = Gran Enciclopèdia Catalana
| any = 1990
| editorial =
| lloc= Barcelona
| isbn = 84-85194-81-0 
| ref= Enciclopèdia
| llengua = català
}}
* {{ref-llibre| autor = CENDRA i BERTRAN, Ignasi 
| títol = El Consell d'Economia de Catalunya, (1936-1939)
| any = 2006
| editorial = [[Publicacions de l'Abadia de Montserrat]]
| lloc= Barcelona
| isbn = 978-84-8415-775-5 
| ref= Cendra
| llengua = català
}}
* {{ref-llibre| autor = Diversos autors 
| títol = La Guerra Civil a Catalunya, (1936-1939). Volum 1
| any = 2004
| editorial = [[Edicions 62]]
| lloc= Barcelona
| isbn = 84-297-5407-5 (ISBN del volum 1) 
| ref= Enciclopèdia
| llengua = català
}}
{{refend}}

{{ORDENA:Guerra Civil A Catalunya}}
[[Categoria:Guerra Civil Espanyola a Catalunya| ]]</text>
      <sha1>4ul28t3prsgh4qz4aldo920zs74fifw</sha1>
      <model>wikitext</model>
      <format>text/x-wiki</format>
    </revision>
  </page>