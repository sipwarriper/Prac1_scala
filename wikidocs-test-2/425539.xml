<page>
    <title>Nobutake Kondō</title>
    <ns>0</ns>
    <id>425539</id>
    <revision>
      <id>13719684</id>
      <parentid>13555472</parentid>
      <timestamp>2014-06-30T23:04:50Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}} que enllaça amb [[commons:category:Nobutake Kondo]]</comment>
      <text>{{VPHISMILCAT Infotaula biografia militar 
|name= ''' Nobutake Kondō ''' br 近藤 信竹
|lived= [[25 de setembre]] de [[1886]] – [[19 de febrer]] de [[1953]]
|placeofbirth= {{flagicon| Japan}} [[Osaka]], [[Imperi Japonès]]
|placeofdeath= Lloc desconegut
|image= [[Fitxer:Vizeadmiral Nobutake Kondo.jpg|225px|center|Nobutake Kondō]]
|caption= 
|nickname= 
|allegiance= [[Fitxer:Flag of Japan.svg|25px|Japó]] [[Imperi Japonès]] (fins a 1945) br [[Fitxer:Flag of Japan.svg|25px|Japó]] [[Japó]]
|branch=[[Fitxer:Naval Ensign of Japan.svg|23px|Marina japonesa]] [[Marina Imperial Japonesa]]
|serviceyears=[[1907]] – [[1945]]
|rank=[[Almirall]]
|commands= [[Creuer Kako|''Kako'']] br [[Cuirassat Kongō|Kongō]] br 5a Flota de la Marina Imperial br 2a Flota de la Marina Imperial
|battles=[[Segona Guerra Sinojaponesa]]:
* [[Operació de l'Illa Hainan]]
* [[Operació Swatow]] 
[[Segona Guerra Mundial]]:
* [[Batalla de Midway]]
* [[Atac a l'oceà Índic]]
* [[Campanya de Nova Guinea]]
* [[Campanya de Guadalcanal]]
* [[Campanya de les Illes Salomó]]
|awards= [[Orde del Milà d'Or]] (1a i 3a classes)
|laterwork= [[Consell Suprem de la Guerra (Japó)|Consell Suprem de la Guerra]]
|portrayedby=
}}

''' Nobutake Kondō ''' (近藤 信竹 – ''Kondō Nobutake'') ([[25 de setembre]] de [[1886]] – [[19 de febrer]] de [[1953]]) va ser un almirall de la [[Marina Imperial Japonesa]] durant la [[Segona Guerra Mundial]]. Com a comandant de la 2a Flota, principal destacament de la Marina per operacions independents, Kondō era vist com el segon home en importància de la Marina, només per darrere de l'almirall [[Isoroku Yamamoto|Yamamoto]].

== Biografia ==
Kondō era nadiu d'[[Osaka]]. Es graduà com a número 1 de la seva promoció (formada per 172 cadets) de la 35a promoció de l'[[Acadèmia de la Marina Imperial Japonesa]]. Com a [[Guardiamarina]] serví al [[creuer (vaixell de guerra)|creuer]] [[creuer Itsukushima|''Itsukushima'']] i al [[cuirassat]] [[cuirassat Mikasa|''Mikasa'']]. Després de rebre el despatx com a sots-tinent, va ser destinat al creuer [[creuer Aso|''Aso'']], al destructor [[destructor Kisaragi|''Kisaragi'']] i al [[cuirassat Kongō|Kongō]]. Entre 1912 i 1913 serví com a agregat naval al [[Regne Unit]]. Quan tornà al Japó, serví breument al cuirassat [[cuirassat Fusō|''Fusō'']], i en diversos càrrecs d'estat major durant la [[I Guerra Mundial]]. Entre 1916-17 va ser Oficial d'Artilleria al creuer [[creuer Akitsushima|''Akitsushima'']].

Després de la guerra, Kondō assistí a l'[[Acadèmia Militar Naval (Japó)|Acadèmia Militar Naval]], sent promogut a [[tinent comandant]] l'[[1 de desembre]] de [[1919]]. Entre 1920-23 va ser destinat a [[Alemanya]], com a part de la delegació japonesa per confirmar l'adhesió alemanya a les provisions del [[Tractat de Versalles]]. Al seu retorn al Japó, va ser destinat durant 6 mesos al cuirassat [[cuirassat Mutsu|''Mutsu'']], i promogut a comandant l'[[1 de desembre]] de [[1923]]. Entre 1924-25 va ser [[aide-de-camp]] del Príncep Hereu [[Hirohito]]. En completar la seva missió, esdevingué instructor a l'Acadèmia Naval de la Marina Imperial, sent promogut a capità, servint en diversos càrrecs de l'estat major. Entre 1929-30 va capitanejar el creuer [[creuer Kako|''Kako'']] i el cuirassat ''Kongō'' entre 1932-33.

Kondō va ser promogut a [[Contraalmirall]] el [[15 de novembre]] de [[1933]], sent cap d'Estat Major de la Flota Combinada el 1935, i [[Vicealmirall]] el [[15 de novembre]] de [[1937]].

=== Segona Guerra Mundial ===
Després de l'esclat de la [[Segona Guerra Sinojaponesa]], Kondō comandà la [[5a Flota (Marina Imperial Japonesa)|5a Flota]] a les operacions de l'[[Operació de l'Illa Hainan|illa Hainan]] i [[Operació Swatow|Swatow]], al sud de Xina.

En el moment de l'[[atac a Pearl Harbor]], Kondō comandava la [[2a Flota (Marina Imperial Japonesa)|2a Flota]], participant en les invasions de [[Malaia britànica|Malaia]] i de les [[Índies Orientals Holandeses]]. Durant la [[Batalla de Midway]], comandà la Força d'Ocupació de Midway i el Grup de Cobertura. Posteriorment, les seves forces van tenir un paper destacat en l'[[atac de l'oceà Índic]], la [[Batalla de Guadalcanal]] (participant en les batalles de les [[Batalla de les Salomó Orientals|Salomó Orientals]] (23-25 d'agost de 1942) i de les [[Batalla de les illes Santa Cruz|illes Santa Cruz]] (26-27 d'octubre). Kondō també comandà les forces japoneses a la [[batalla de l'illa Savo]] (12-13 de novembre de 1942).

Després de la primera [[Batalla naval de Guadalcanal]] (15 de novembre de 1942), Kondō comandà personalment el cuirassat [[cuirassat Kirishima|''Kirishima'']], juntament amb els creuers [[creuer Atago|''Atago'']], [[creuer Nagara|''Nagara'']], [[creuer Sendai|''Sendai'']] i [[creuer Takao|''Takao'']]i en el que havia de ser l'atac decisiu per eliminar l'amenaça de [[Henderson Field]] a través d'un bombardeig nocturn de gran escala. Però Kondō va ser derrotat pels americans, perdent el ''Kirishima''. Aquesta derrota marcà un punt d'inflexió en la campanya de Guadalcanal. Kondō va ser culpat dels errors de Guadalcanal, sent poc després retirat dels comandaments al mar i de qualsevol posició d'autoritat real.

La destitució de Kondō per Yamamoto no va ser menys dura que la del seu predecessor, [[Hiroaki Abe]], degut a la cultura i les polítiques de la Marina Imperial. Kondō, que havia estat segon al comandament de la Flota Combinada, era un membre de l'alt estat major i era oficial de cuirassats de la Marina Imperial, mentre que Abe era un especialista en destructors. L'Almirall Kondō no va ser reassignat, sinó que va ser deixat al comandament d'una gran flota amb seu a Truk.

Kondō va ser nomenat Adjunt al Comandant de la Flota Combinada a l'octubre de 1942, sent promogut a almirall el [[29 d'abril]] de [[1943]]. Va exercir com a comandant en cap de la [[Flota de l'Àrea de Xina]], Entre desembre de 1943 i maig de 1945, sent nomenat pel [[Consell Suprem de la Guerra (Japó)|Consell Suprem de la Guerra]].

== Condecoracions ==
* [[Orde del Sol Naixent|Gran Cordó de l'Orde del Sol Naixent]]
* [[Orde del Milà d'Or|Orde del Milà d'Or de 1a Classe]] 
* [[Orde del Tresor Sagrat|Orde del Tresor Sagrat amb Raigs d'Or]]
* [[Orde del Núbol Auspiciós|Gran Creu de Comandant de l'Orde del Núbol Auspiciós]]
* [[Orde de l'Àliga Alemanya]]
* [[Medalla de la Guerra 1914-1920]]
* [[Medalla Commemorativa de la Victòria a la I Guerra Mundial|Medalla de la Victoria de 1919]]
* [[Medalla de l'Incident Xinès de 1931-1934 ]]
* [[Medalla de la Guerra del Gran Est Asiàtic]]
* [[Medalla Commemorativa de l'Entronització Taisho]]
* [[Medalla Commemorativa de l'Entronització Showa ]]
* [[Medalla commemorativa de la Visita del Emperador]] (Manxukuo) 
* [[Medalla de la Fundació de l'Imperi de Manxukuo 1928]]

{{Commonscat}}
{{ORDENA:Kondo, Nobutake}}

[[Categoria:Almiralls de la Marina Imperial Japonesa]]
[[Categoria:Militars japonesos de la Segona Guerra Mundial]]</text>
      <sha1>5tlxnv7gayj1qcipkw4hvxtseevzrer</sha1>
      <model>wikitext</model>
      <format>text/x-wiki</format>
    </revision>
  </page>