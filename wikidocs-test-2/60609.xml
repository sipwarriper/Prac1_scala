<page>
    <title>Gerald Durrell</title>
    <ns>0</ns>
    <id>60609</id>
    <revision>
      <id>14059313</id>
      <parentid>14058308</parentid>
      <timestamp>2014-09-20T20:31:16Z</timestamp>
      <contributor>
        <username>CarlesMartin</username>
        <id>43323</id>
      </contributor>
      <text>[[Fitxer:Gerald Durrell statue.jpg|thumb|right|Estàtua de Gerald Durrell al zoo de Jersey]]
'''Gerald ('Gerry') Malcolm Durrell''' ([[7 de gener]] de [[1925]] - [[30 de gener]] de [[1995]]), fou un naturalista, zoologista, conservacionista, escriptor i presentador de televisió [[Anglaterra|anglès]]. La seva obra més coneguda és ''La meva família i d'altres animals''. I molt conegut és també el seu parc zoològic a l'illa de [[Jersey]].

== Biografia ==
Gerald Durrell va néixer a [[Jamshedpur]], [[Índia]], el 1926. La seva família, que havia tornat a Anglaterra 3 anys més tard, va viure a l'illa grega de [[Illa de Corfú|Corfú]] entre 1934 i 1939. Gerald va estudiar zoologia i ha esdevingut un naturalista d'anomenada universal. És autor de més de trenta llibres, el més famós dels quals és ''La meva família i altres animals''. 

=== Anys a l'Índia ===
Durrell va néixer a [[Jamshedpur]] (antiga província de Bihar), a l'[[Índia]], el [[7 de gener]] de [[1925]], fill de Lawrence Samuel Durrell (enginyer britànic) i de Louisa Florence Durrell. També els seus pares van néixer a l'Índia, però tots ells tenien ascendència anglesa i irlandesa. Després de morir el seu pare el [[1928]], es traslladen a [[Anglaterra]].

=== Anys a Corfú ===
El 1935 es traslladen a l'illa grega de [[Illa de Corfú|Corfú]], i hi romanen fins al [[1939]]. Aquesta estància fou la base de la seva famosa trilogia ''My Family and Other Animals'' (o ''La meva família i d'altres animals'').
La seva educació és encarrilada per diferents tutors, sovint amics del seu germà [[Lawrence Durrell]] (famòs escriptor). Un d'ells, Theodore Stephanides, arribaria a ser un veritable amic de l'infant Gerry, ja que ambdós compartien veritable devoció per la [[història natural]]. Una altra influència que va tenir en aquesta etapa fou la del naturalista francès [[Jean Henri Fabre]].

=== Anys a Londres ===
Amb l'esclat de la [[Segona Guerra Mundial]], el [[1939]] la família Durrell es trasllada a [[Anglaterra]]. El jove Durrell comença a treballar a una petita botiga d'animals de companyia. La seva formació formal no acabaria de tenir lloc. El [[1943]] és cridat a files, però va quedar exempte per motius mèdics. El [[1945]], passada la guerra, entra a formar part del Zoo de [[Whipsnade]], un dels seus somnis.

=== Expedicions Naturalistes ===
No fou fins [[1947]] que el deixaren prendre part en una expedició de les que s'organitzaven llavors per capturar animals per als zoològics anglesos. El destí fou els ''British Cameroons'' (actualment [[Camerun]]), el mateix que la següent expedició del [[1949]]. La següent expedició del [[1950]] fou a la ''British Guiana'' (actualment [[Guyana]]).

El [[1951]] contrau matrimoni amb Jacqueline ('Jacquie') Sonia Wolfenden.

La seva negativa a capturar els animals de forma indiscriminada i sense resultats fructífers, féu que tingués vetat el seu lloc de treball a molts dels zoològics anglesos. Per tal de fer front a les despeses, i encoratjat pel seu germà escriptor Lawrence, i per la seva dona Jacqueline, començà a escriure una obra autobiogràfica. El seu primer llibre ''The Overloaded Ark'' (o ''L'arca sobrecarregada''), va tenir un èxit enorme. Amb la nova font d'ingressos va poder finançar una altra expedició, aquest cop a [[Amèrica del Sud]], tot i que el cop d'estat de [[Paraguai]] li féu fracasar.

=== Zoo de Jersey i Fundacions ===
[[Fitxer:Dodo, Jersey Zoo.jpg|thumb|right|Estàtua d'un dodo, a l'entrada del zoo de Jersey]]
El [[1956]] es publica la seva obra més coneguda, ''My Family and Other Animals'' (o ''La meva família i d'altres animals''). Amb els diners d'aquest ''bestseller'' al [[Regne Unit]], organitza la següent expedició, cap a [[Bafut]], al Camerun. Aquesta fou la darrera expedició amb l'única finalitat de recol·lectar animals per a zoos. El seu rebuig al funcionament dels zoològics, i la creença que aquests haurien de servir com a bancs reservori d'espècies en [[perill d'extinció|perill]], li portà a la idea de crear el seu propi zoo. L'expedició de Bafut, per cert, la primera filmada (''To Bafut with Beagles'', o ''Cap a Bafut amb Beagles''), i alhora comentada a un show radiofònic de la [[British BroadCasting Company|BBC]], fou una peça clau per a la creació i publicitat de la seva idea.

Mentre la idea no prenia forma definitiva, mantenia els animals capturats a Bafut a la llar de la seva germana Margaret, a [[Bournemouth]], municipi que rebutjà la idea de tenir un zoo.

Finalment, el [[1958]] es funda el Jersey Zoological Park (o zoo de Jersey) amb seu a una finca del segle XVI (''Les Augres Manor''). Una nova expedició a [[Sud-amèrica]] el [[1958]] proveiria de més animals la col·lecció. Finalment, el [[1959]], el zoo és obert al públic.

A mesura que el parc creixia, també creixia el nombre de projectes de conservació de fauna amenaçada arreu del món. Per tal de maniobrar amb les dificultats que allò suposava, el [[1963]] crea la Jersey Wildlife Preservation Trust (o Fundació per a la Preservació de la Fauna Salvatge de Jersey).

Per tal de gestionar millor els esforços de la conservació de caràcter internacional, el [[1971]] es crea la branca internacional de la fundació, la Wildlife Preservation Trust International. Aquell mateix any, és adquirida la finca on residia el zoo, possibilitant el que fou un allotjament permanent.

En [[1972]] arrenca a Jersey la prestigiosa conferència de la ''Fauna and Flora Preservation Society'', la ''World Conference on Breeding Endangered Species in Captivity as an Aid to their Survival'' (o ''Conferència Mundial sobre el Creuament de le Espècies en Captivitat per tal d'Ajudar-les en la Seva Supervivència''). Aquell mateix any, la princesa Anna esdevé la patrona de la Fundació.

Els anys 70 van veure com la Fundació es convertia en capdavantera mundial en la preservació en captivitat d'espècies tals com el [[goril·la d'estepa]] i la fauna de les [[Maurici|illes Maurici]].

Sobre aquest darrer indret, en Gerald Durrell fou un gran emprenedor d'iniciatives per a la preservació dels seus ocells i rèptils, per a la recuperació ecològica de [[Round Island]], per a l'entrenament de personal local en les tasques de preservació mediambientals i de gestió de la Fundació per a la Fauna Salvatge de Maurici (o ''Mauritian Wildlife Foundation'') de [[1984]].
Fou el [[dodo]], una [[au]] no voladora mauriciana extinta el [[segle XVII]], la imatge escollida com emblema de la Fundació i del Zoo de Jersey. El ''Dodo Club'' és la secció infantil de l'esmentada fundació.

El [[1979]] es divorcia de Jacqueline, per culpa de la pressió laboral i problemes amb l'alcohol. Aquell mateix any es casa amb la seva segona esposa, Lee McGeorge Durrell, a qui va conèixer dos anys abans en una estada a la [[Universitat Duke]]. Lee col·laboraria molt activament en les tasques del seu marit, inclosa la redacció d'obres com ''The Amateur Naturalist'' (o ''El Naturalista Amateur'').

El 1978 es comencen a donar cursets pseudo-universitaris d'entrenament de personal conservacionista. Fins al [[2005]], van ser milers de [[biologia|biòlegs]], naturalistes, [[veterinari]]s de zoològic, i [[arquitecte]]s de zoològics, de més de 100 països, els que passaren per l'''International Training Centre'' (o Centre Internacional d'Entrenament).

El [[1982]], Durrell crea el Grup d'Especialistes de Creuaments en Captivitat de la [[World Conservation Union]] (o Unió Mundial de Conservació).

El [[1985]] funda la ''Wildlife Preservation Trust Canada'' (actualment la ''Wildlife Preservation Canada'').

El [[1990]] s'engega un programa a [[Madagascar]] semblant al de les illes Maurici, amb especial interès per les [[espècie endèmica|espècies endèmiques]] com l'[[aie-aie]].

El lema oficial Salvant els animals de l'extinció (o ''Saving Animals From Extinction'') neix el [[1991]], any de decadència per els zoos britànics, en especial el zoo de Londres.

El [[1995]], Gerald Durrell mor per complicacions post-quirúrgiques després d'un transplantament de fetge, i després de molts anys amb problemes hepàtics causats pel consum excessiu d'alcohol.

El [[1999]], la Jersey Wildlife Preservation Trust canvia el nom a '''Durrell Wildlife Conservation Trust''', i el [[2000]] la Wildlife Preservation Trust International canvia el nom a '''Wildlife Trust'''.

== La política sobre els zoològics ==
Per a Gerald Durrell, un parc zoològic hauria de tenir com a prioritat la conservació i reproducció d'espècies en perill, per tal de permetre la seva supervivència. De forma secundària pot tenir uns altres papers, com l'educació de la població sobre història natural, l'educació d'especialistes en conservació de fauna, l'educació de biòlegs en hàbits de fauna amenaçada...

Un zoo mai hauria de ser un simple lloc d'oci. Defensa la reintroducció de les espècies que no estan en [[perill d'extinció]] als seus hàbitats originals. I tot i tractar-se de fauna en perill, només hauria d'estar molt justificada la seva reclusió a centres com els zoològics.

El zoo de Jersey es va crear sota els següents principis:
* L'engarjolament dels animals tindrà en compte de forma prioritària el comfort de l'animal, incloent-hi una estància privada allunyada de la vista dels visitants. I secundàriament tindrà en compte la conveniència del cuidador, i finalment la dels visitants.
* La mida de la gàbia tindrà en compte la mida del territori de l'animal en estat lliure.
* Els acompanyants de l'animal no només reflectiran el seu [[nínxol ecològic]] i paràmetres [[biogeografia|biogeogràfics]] sinó també les necessitats socials (amb membres de la seva espècie i d'unes altres espècies).
* Els animals mereixen aliment variat i de la seva elecció, i un entorn agradable i interessant.

El zoo de Jersey ha estat un pioner en la reproducció en captivitat d'espècies en perill, així com en l'entrenament en aquesta matèria. Només quan es va veure l'èxit d'aquesta iniciativa, la resta de zoològics van començar a comportar-se de forma similar, tot i la forta crítica que dugueren a terme en els inicis de la idea.

== Espècies amb el seu nom ==
* ''Nactus serpeninsula durrelli'' o [[gecko]] nocturn de Durrell, originari de Round Islan ([[Maurici|illes Maurici]]).
* ''Ceylonthelphusa durrelli'' o [[cranc]] d'aigua dolça de Durrell, originari de [[Sri Lanka]].
* ''Benthophilus durrelli'' o [[gobi]] de Durrell, peix descobert l'any [[2004]].
* ''Kotchevnik durrelli'', una [[arna (insecte)|arna]] de la superfamília [[Cossoidea]] originària de [[Rússia]].
* ''Salanoia durrelli'', [[Salanoia durrelli|mangosta de Durrell]], una mangosta que viu al [[llac Alaotra]] ([[Madagascar]]). Descoberta el 2004 i reconeguda com a espècie el 2010

== Bibliografia ==
Gerald Durrell va escriure nombroses obres de ficció i de no ficció, sovint amb un estil humorístic pel fet de centrar-se en anècdotes divertides o fets curiosos. A diferència del seu germà escriptor Lawrence, Gerald reconegué sovint que no li agradava escriure i que si ho feia era per a recaptar fons pels seus projectes i expedicions.

Alguna de les seves obres són les següents (per a una major informació, consulteu els [[Gerald Durrell#Enllaços Externs|enllaços externs]]):
* D'estil autobiogràfic, com la trilogia de Corfú: ''My Family and Other Animals'' (o ''La meva família i uns altres animals''), ''Birds, Beasts and Relatives'' (o ''Ocells, Bèsties i Familiars''), i ''The Garden of the Gods'' (o ''El jardí dels déus'').
* Històries breus, com el recull ''Picnic and Suchlike Pandemonium'' (o ''Pícnic i pandemonis similars'').
* Novel·la, com ''Rosy is My Relative'' (o ''Rosy és parent meu''), i ''The Mockery Bird'' (o ''L'ocell de la burla'').
* Assajos tècnics, com ''The Stationary Ark'' (o ''L'arca estacionària'') que tracta temes de conservació als zoològics.
* Guies, com ''The Amateur Naturalist'' (o ''El Naturalista Amateur''), una obra introductòria de la història natural com a afició.
* Històries per adolescents, com ''The Donkey Rustlers'' (o ''Els lladres d'ases'') o com la novel·la fantàstica ''The Talking Parcel'' (o ''El Paquet parlant'').
* Llibres d'història natural per a infants, com ''The New Noah'' (o ''El nou Noè'').
* Històries il·lustrades per a infants, com ''Keeper'', ''Toby the Tortoise'' (o ''La tortuga Toby''), ''The Fantastic Dinosaur Adventure'' (o ''La fantàstica aventura amb dinosaures''), ''The Fantastic Flying Adventure'' (o ''La fantàstica aventura voladora''), ''Puppy Stories'' (o ''Històries de cadells''), ''Island Zoo'' (o ''El zoo-illa''), etc...

Durrell també ha col·laborat a revistes i diaris d'arreu del món.

Les seves obres han estat traduïdes a més de 30 llengües, i s'han fet versions per a la televisió i per al cinema. Tot i el seu abast internacional, la seva major popularitat, a banda del Regne Unit, es troba a Rússia, l'Europa de l'Est, Israel i països de la [[Commonwealth]] com l'[[Índia]].

== Enllaços externs ==
{{Commonscat|Gerald Durrell}}
* [http://www.durrellwildlife.org/ Durrell Wildlife Conservation Trust]
* [http://www.wildlifetrust.org/ The Wildlife Trust, USA]
* [http://www.wptc.org/ Wildlife Preservation Canada]
* [http://www.mauritian-wildlife.org/ Mauritian Wildlife Federation]
* [http://www.durrell-school-corfu.org/ The Durrell School]
* [http://www.bl.uk/collections/britirish/modbridurrell.html The Lawrence Durrell Collection] a la [[British Library]]
* [http://www.colmog.co.uk/jerseyzoo.html Plana dels arquitectes del Jersey Zoo]
* [http://www.thewildones.org Secció infantil] de la [[Wildlife Trust (US)]].
* [http://www.shoarns.com/Humans.html Una plana de tribut per Durrell]
* [http://www.cherepashka.com/durrell/ Una altra plana de tribut per Durrell]


{{ORDENA:Durrell, Gerald}}

{{Autoritat}}
{{Enllaç AD|he}}


[[Categoria:Escriptors anglesos en anglès]]
[[Categoria:Zoòlegs anglesos]]</text>
      <sha1>jhy3e8vu117r8zddu9f99t68hgdkmld</sha1>
      <model>wikitext</model>
      <format>text/x-wiki</format>
    </revision>
  </page>