<page>
    <title>Josep Maria Corredor i Pomés</title>
    <ns>0</ns>
    <id>946579</id>
    <revision>
      <id>13308957</id>
      <parentid>11811350</parentid>
      <timestamp>2014-04-30T10:10:15Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Cuito,entre d  Cuito, entre d</comment>
      <text>{{Infotaula escriptor
| nom = Josep Maria Corredor i Pomés
| imatge = Josep Maria Corredor - 2.jpg
| grandària = 230px
| descripció = Josep Maria Corredor
| pseudònim = Corradi
| nascut = {{Data naixement|1912|06|3}}
| lloc_de_naixement = [[Girona]]
| mort = {{Data defunció i edat|1981|09|29|1912|06|3}}
| lloc_de_mort = [[Perpinyà]]
| ocupació = Escriptor, traductor, mestre 
| país = {{CAT}}
| període =
| gènere = 
| temàtica =
| moviment = 
| primeres_obres =
| obres_magnes = ''Conversations avec Pablo Casals'' (1954)br /''Homes i situacions'' (1976)
| influències =
| influenciat = 
| premis = 
| lloc web =
| signatura = Signatura de Josep Maria Corredor.jpg
| notes a peu =
}}

'''Josep Maria Corredor i Pomés''' ([[Girona]], 3 de juny de [[1912]] – [[Perpinyà]], 29 de setembre de [[1981]]) fou un [[escriptor]], [[traductor]] i mestre català. Va ser secretari particular de [[Pau Casals]] –de fet, es tracta de la persona que més sabia del violoncelistaref name=elpais /– i traductor a la seu de l'[[ONU]] a [[Ginebra]].ref name=revistadegirona2012 / La seva obra més important és ''Conversations avec Pablo Casals'' (''Converses amb Pau Casals''), escrita originalment en francès l'any 1954.

== Biografia ==
=== Infància i joventut (1912-1939) ===
[[Fitxer:Josep Maria Corredor - 1.jpg|thumb|Josep Maria Corredor a l'època universitària]]
Josep Maria Corredor i Pomés neix el 3 de juny de 1912 al carrer Pascual i Prats de [[Girona]]. És el fill petit del matrimoni format per Manuel Corredor i Serafina Pomés. La seva germana gran, Rosa, es farà monja Adoratriu a la seva ciutat natal; mentre que el segon fill de la parella, Josep ha mort amb només 13 anys uns mesos abans de néixer el periodista. Amb l'adveniment de la República, Josep M. Corredor forma part dels cercles intel·lectuals progressistes de la ciutat i inicia les col·laboracions a la premsa de les comarques gironines. Després de diplomar-se a l'Escola Normal de Mestres, es trasllada a Madrid i a Barcelona per cursar estudis de Filosofia. Alumne de [[José Ortega y Gasset]] i Joaquim Xirau, l'[[alçament militar de 1936]] l'obliga a interrompre els estudis i ingressar al front de guerra.ref name=revistadegirona1991 /

=== El primer exili: Montpeller (1939-1945) ===
Derrotat l'exèrcit republicà, el 1939 Corredor s'exilia a [[Montpeller]] i troba allotjament a la Residència d'Intel·lectuals Catalans, on coincideix amb [[Antoni Rovira i Virgili]], [[Pompeu Fabra]], [[Carles Riba]] i diversos joves republicans. Es matricula a la Universitat de Montpeller i finalitza els estudis universitaris. El 1948, obté el títol de doctor amb la tesi ''Joan Maragall: un Esprit méditerranéen'', dirigida per Joan Amade.Tres anys més tard, la publicació de la tesi en francès –amb pròleg de Jean Sarrailh, rector de la Sorbona de París– desperta l'interès del món intel·lectual català i espanyol, des de [[Josep Carner]], passant per Pau Casals fins a [[Azorín]] o [[Gregorio Marañón]], entre d'altres. Anys més tard, la traducció en català del seu estudi guanya el premi de biografia Aedos, i és publicat amb un pròleg de [[Gaziel]].ref name=revistadegirona1991 /

=== Establiment definitiu a Perpinyà (1945) ===
Després de la Segona Guerra Mundial, [[Perpinyà]] és la residència estable de Corredor. El 1946 es casa amb Rosa Planella –Pompeu Fabra és el padrí de noces- i un any més tard neix la seva única filla, Maria Rosa. A la capital rossellonesa, treballa com a professor d'espanyol al Liceu Aragó i, anys més tard, com a docent de català a la [[Universitat de Perpinyà Via Domícia]]. Durant aquells anys, participa assíduament a la tertúlia de Claudi Ametlla, de la qual també són habituals Amadeu Hurtado i Ferran Cuito, entre d'altres, que constitueixen el nucli promotor de la revista Quaderns d'Estudis Polítics, Econòmics i Socials de Perpinyà. Freqüenta Antoni Rovira i Virgili, Pau Casals i Pompeu Fabra, i duu a terme una prolífica activitat intel·lectual: publicació de llibres en català, traduccions, correcció de textos, participació en iniciatives culturals i desenes de col·laboracions a la premsa periòdica de l'exili i de l'interior. Amb la recuperació de la democràcia a Espanya, durant la primera transició, tot i mantenir la residència a França exerceix d'inspector d'Ensenyament a les comarques gironines.ref name=revistadegirona1991 /

=== La relació amb Pau Casals ===
A finals dels anys quaranta, Corredor comença a freqüentar Pau Casals a [[Prada de Conflent]]. Col·laboren en diverses iniciatives culturals i l'autor gironí es converteix en el secretari personal del músic. Gaudeix de la seva plena confiança i, fruit de l'estreta relació, el 1955 apareixen les mundialment famoses ''Conversations avec Pablo Casals: souvenirs et opinions d'un musicien''.ref name=revistadegirona1991 /

=== Corredor i Antonio Machado ===
Des del febrer del 1939, les despulles del poeta [[Antonio Machado]] reposaven en un nínxol prestat al cementiri de [[Cotlliure]], a l'espera d'una solució definitiva. El 1957, Josep M. Corredor pren la iniciativa i publica l'article «Un grand poète attend son tombeau», a ''Le Figaro Littéraire de París''. El text es converteix en el motor d'una campanya internacional de recollida de fons arreu del món que permet la construcció de la tomba per al poeta.ref name=revistadegirona1991 /

=== Traductor a les Nacions Unides ===
El 1954, Josep M. Corredor accepta un encàrrec de traductor i intèrpret en una conferència de l'[[Organització de les Nacions Unides]] a Ginebra. La feina, que havia de ser temporal, s'enllaça amb nous contractes els estius dels vint-i-cinc anys següents, durant els quals la família Corredor es trasllada a un pis de Ginebra propietat de l'esposa de Josep Pijoan. Corredor viatja a Àustria, Dinamarca, l'Iran o Egipte, i aquesta activitat li permet coincidir amb alguns prestigiosos intel·lectuals espanyols del moment que desenvolupaven tasques similars, com Julio Cortázar, María Zambrano, Manuel Azcárate, Pablo de Azcárate, Eduardo Mendoza o Aquilino Duque, entre d'altres.ref name=revistadegirona1991 /

=== La transició i el no-retorn ===
[[Fitxer:Josep Maria Corredor - 3.jpg|thumb|Josep Maria Corredor]]
A partir dels anys seixanta, amb la voluntat d'incidir en la realitat social i cultural de l'interior, l'autor comença a col·laborar en la premsa de l'interior i centra els seus esforços en dos eixos: acabar amb deformacions del retrat històric dels anys previs a la Guerra Civil i contribuir a la preservació de la llengua catalana.ref name=revistadegirona1991 /

Malgrat això, a la fi del franquisme, arribat el moment de la recuperació de les llibertats, la situació del país el va desanimar i frustrar. A nivell polític, la seva veu va quedar relegada a un segon terme, ofegada sota les declaracions dels representants polítics oficials. L'escriptor gironí es va sentir estafat i desencisat, i no va aconseguir alliberar-se del sentiment de recança i desencís davant la percepció que s'estaven desaprofitant oportunitats per promoure l'ús social de la llengua catalana i la possibilitat de fer front comú entre els partits catalans per recuperar les llibertats. Potser per aquest motiu, el 29 de setembre de 1981, amb la sensació que no tenia lloc en el nou escenari de la transició, va decidir treure's la vida a Perpinyà, en l'últim acte d'autoafirmació de la pròpia existència, i pocs dies més tard va ser enterrat al cementiri de Sant Jaume de la capital rossellonesa.ref name=revistadegirona1991 /

== Obra ==
L'obra principal de Corredor és la següent:ref name=revistadegirona2012 /ref name=gec /
* ''Joan Maragall. Un esprit méditerranéen'' (1951). Tesi doctoral a la [[Universitat de Montpeller]].
* ''Conversations avec Pablo Casals'' (1954), traducció al català ''Converses amb Pau Casals'' (1967).
* ''Joan Maragall'' (1960). Biografia. Premi Aedos 1960.
* ''El món actual i el nostre país'' (1961). Premi Josep Yxart d'assaig.
* ''Casals, biografia il·lustrada'' (1967).
* ''De casa i d'Europa'' (1971).
* ''Assaigs i comentaris'' (1972).
* ''Homes i situacions'' (1976). Recull uns vint texts publicats en català al diari francès ''[[L'Indépendant]]'' sobre cultura i política.

També féu traduccions d'[[André Gide]] i de [[Jean Paul Sartre]].ref name=gec /

== Referències ==
{{referències|refs=

ref name=elpais{{ref-notícia|títol=José María Corredor, biógrafo de Casals, se suicidó en Perpiñán|publicació=[[El País]]|url=http://elpais.com/diario/1981/10/02/cultura/370825209_850215.html|data=2 d'octubre de 1981}}/ref 

ref name=revistadegirona2012{{ref-publicació|cognom=Pagès Jordà|nom=Vicenç|títol=Josep M. Corredor o l'esforç de saber |publicació=Revista de Girona|data=2012|pàgines=70-72 |exemplar=273 |url=http://www.revistadegirona.cat/recursos/2012/0273_070.pdf}}/ref 

ref name=revistadegirona1991{{ref-publicació|cognom=Coquard i Sala|nom=Santiago|títol=Postal íntima de Josep M. Corredor|publicació=Revista de Girona|data=setembre - octubre de 1991|pàgines=65-72|exemplar=148|url=http://www.raco.cat/index.php/revistagirona/article/viewFile/87153/112229}}/ref 

ref name=gec{{GEC|0020035|Josep Maria Corredor i Pomés}}/ref
}}

== Enllaços externs ==
{{commonscat|Josep Maria Corredor}}
* {{ref-notícia|cognom=Nadal i Farreras|nom=Joaquim|títol=Josep M. Corredor i Pomés, Corradi (I)|publicació=[[Diari de Girona]]|url=http://www.diaridegirona.cat/opinio/2013/03/01/josep-m-corredor-pomes-corradi/606439.html|data=1 març 2013|enllaçautor=Joaquim Nadal i Farreras}}
* {{ref-notícia|cognom=Nadal i Farreras|nom=Joaquim|títol=Josep M. Corredor i Pomés, Corradi (i II)|publicació=[[Diari de Girona]]|url=http://www.diaridegirona.cat/opinio/2013/03/02/josep-m-corredor-pomes-corradi-ii/606592.html|data=2 març 2013}}
* [http://diobma.udg.edu/handle/10256.1/2919 Simposi Internacional Josep Maria Corredor]

{{ORDENA:Corredor Pomes, Josep Maria}}

[[Categoria:Escriptors gironins]]
[[Categoria:Historiadors gironins]]
[[Categoria:Perpinyanencs]]</text>
      <sha1>o95dsw6yfov87hfuzza5fth35qqojql</sha1>
      <model>wikitext</model>
      <format>text/x-wiki</format>
    </revision>
  </page>