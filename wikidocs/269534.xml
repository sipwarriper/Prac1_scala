<page>
    <title>Vassili Grossman</title>
    <ns>0</ns>
    <id>269534</id>
    <revision>
      <id>14048063</id>
      <parentid>13848209</parentid>
      <timestamp>2014-09-16T10:25:07Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (-lasnost +làsnost)</comment>
      <text>{{Infotaula escriptor
| nom = Vassili Grossman
| imatge = Donetsk grossman.jpg 
| grandària = 220px
| descripció = Placa commemorativa a [[Donetsk]] on Grossman visqué i treballà durant la dècada dels anys 30
| pseudònim = 
| nascut = {{Data naixement|1905|12|12}}
| lloc_de_naixement = [[fitxer:Flag of Russia.svg|border|23px|Bandera de Rússia]] [[Berdýtxiv]] ([[Imperi Rus]])
| mort = {{Data defunció i edat|1964|9|14|1905|12|12}}
| lloc_de_mort = [[fitxer:Flag of Russian SFSR.svg|border|23px|Bandera de la República Socialista Federada Soviètica de Rússia]] [[Moscou]] ([[RSFS de Rússia]])
| ocupació = Escriptor, periodista
| país ={{URS}} 
| període = 
| gènere = 
| temàtica = 
| moviment = 
| primeres_obres = 
| obres_magnes = [[Vida i destí (novel·la)|''Vida i destí'']]
| influències = 
| influenciat = 
| influenciada = 
| premis =
| lloc web = 
| signatura = 
| notes a peu = 
}}
'''Vassili Semiónovitx Grossman''', (Василий Семёнович Гроссман), [[12 de desembre]] de [[1905]] – [[14 de setembre]] [[1964]], va ser un important escriptor i periodista rus o ucraïnès d'origen jueu de l'època soviètica. 

== Inicis ==

Va néixer a [[Berdýtxiv]], a l'[[imperi Rus]] (avui [[Ucraïna]]), en una família jueva emancipada i no rebé una educació tradicional jueva. El seu nom de naixement era '''Iosif Solomonovitx Grossman''' però una mainadera russa va transformar el seu nom ''Iossia'' al rus ''Vàssia'' (diminutiu de Vassili), que va ser acceptat per tota la família. El seu pare tenia conviccions socialdemòcrates i es va unir als menxevics. El jove Vassili va donar suport a la [[Revolució Russa]] de 1917. 

Grossman va començar a escriure narracions curtes mentre estudiava a la Universitat Estatal de Moscou i, posteriorment, continuà la seva activitat literària mentre treballava d'enginyer a [[Donbass]]. Una de les seves primeres històries, ''Al poble de Berdýtxiv'' (В городе Бердичеве), va provocar que rebés atenció i encoratjament per part de [[Maksim Gorki]] i [[Mikhaïl Bulgàkov]]. La pel·lícula ''[[Komissar]]'' (dirigida per [[Aleksandr Askoldov]]), que va ser suprimida pel [[KGB]] i no s'estrenà fins al [[1990]], està basada en aquesta història de quatre pàgines.

A mitjans dels anys 30, Grossman va deixar el seu treball d'enginyer i es va lliurar totalment a l'escriptura. El 1936 ja havia publicat dos reculls d'històries i el 1937 va ser acceptat en la prestigiosa Unió d'Escriptors de l'URSS. Durant la [[Gran Purga]] alguns dels seus amics i familiars propers van ser arrestats, incloent la seva parella de fet. Durant mesos va estar demanant a les autoritats que l'alliberessin, cosa que va passar el 1938.

== Reporter de guerra ==

Quan va esclatar la [[Segona Guerra Mundial]] (anomenada Gran Guerra Patriòtica a l'URSS) el 1941,la mare de Grossman va ser capturada, i posteriorment assassinada, a Berdýtxiv amb 20000 o 30000 jueus que no s'havien evacuat. Grossman estava exempt de fer el servei militar, però es va presentar voluntari per anar al front, on va passar més de 1000 dies. Es va convertir en corresponsal de guerra del popular diari de l'[[Exèrcit Roig]] ''[[Kràsnaia Zvezdà]]'' (Estrella Vermella). Mentre la guerra s'enduria, en va cobrir els seus principals esdeveniments: la [[Batalla de Moscou]], la [[Batalla de Kursk]], la [[Batalla de Stalingrad]] i la [[Batalla de Berlín]]. De manera paral·lela al seu treball com a periodista, les seves novel·les (com per exemple ''La gent és immortal'' (Народ бессмертен)) s'estaven publicant als diaris i va arribar a ser considerat un heroi de guerra. La novel·la ''Stalingrad'' ([[1950]]), titulada més tard ''Per una causa justa'' (За правое дело), està basada en les seves experiències durant el setge.

Les descripcions de Grossman de les neteges ètniques a [[Ucraïna]] i [[Polònia]] i de l'alliberament dels [[camps d'extermini]] de [[Treblinka]] i [[Madjanek]] van ser un dels primers testimonis escrits del que més tard es va conèixer com l'[[Holocaust]]. El seu article 'L'infern de Treblinka'ref{{ru icon}} [http://lib.ru/PROZA/GROSSMAN/trebl.txt Треблинский ад]/ref ([[1944]]) va ser mostrat als [[judicis de Nurenberg]] com una evidència de la persecució.

== Conflicte amb el règim soviètic ==

Grossman va participar en l'assemblea d{{'}}''[[El llibre negre (llibre)|El llibre negre]]'', un projecte del [[Comitè Antifeixista Jueu]] per documentar els crims de l'Holocaust. La supressió, a la postguerra, del Llibre negre per part de l'Estat Soviètic el va commocionar i va començar a qüestionar el seu suport incondicional al règim. En un primer moment els censors van obligar a fer canvis al text per tal de dissimular el caràcter específicament antisemític de les atrocitats i minimitzar el paper dels ucraïnesos que van treballar per als Nazis fent de policia. Més tard, el 1948, l'edició soviètica del llibre va ser descartada completament. El poeta [[Semion Lipkin]], amic de Grossman, creia que havia estat la campanya [[antisemitisme|antisemítica]] de [[Ióssif Stalin]] durant la postguerra el que havia malmès la confiança de Grossman en el sistema soviètic: 

{{Cita|L'any 1946... em vaig trobar dos amics propers, un [[ingúix]] i un [[balkar]], les famílies dels quals havien estat deportades al [[Kazakhstan]] durant la guerra. Li vaig explicar a Grossman i em contestà: Potser és necessari per raons militars. Li vaig dir: Diries el mateix si ho fessin als jueus? i em contestà que allò mai passaria. Uns anys després es va publicar al diari [[Pravda]] un article molt virulent contra el [[cosmopolitisme sense arrel]] i Grossman em va enviar una nota dient-me que al cap i a la fi tenia raó. Durant molt temps Grossman no se sentí gaire jueu, però la campanya contra el cosmopolitanisme va despertar-ne el sentiment de pertinença.}}

Grossman també va criticar la [[col·lectivització]] i la persecució política dels pagesos que va conduir cap a la tragèdia de [[Holodomor]]. Va escriure: El decret sobre l'obtenció dels cereals requereix que els pagesos d'Ucraïna, del Don i del Kuban siguin executats per inanició, executats amb els seus fills petits.ref name=Harvest [[Robert Conquest]] (1986) [http://www.ditext.com/conquest/harvest.html ''The Harvest of Sorrow: Soviet Collectivization and the Terror-Famine'']. [[Oxford University Press]]. ISBN 0-19-505180-7. /ref 

Com a conseqüència de la persecució de l'estat, només unes quantes obres de postguerra de Grossman foren publicades en vida. Després de presentar la seva gran obra, la novel·la ''[[Vida i destí]]'' (Жизнь и судьба, 1959), per ser publicada, la KGB va registrar el seu apartament. Els manuscrits, les còpies en carbó, les llibretes de notes i fins i tot les cintes tipogràfiques van ser requisades.

Durant el període post-estalinista, Grossman va escriure a [[Nikita Khrusxov]]: Quin sentit té que jo sigui físicament lliure quan el llibre al qual he dedicat tota la meva vida està arrestat? No hi estic renunciant. Només demano llibertat per al meu llibre. El director ideològic del [[Politburó]], [[Mikhaïl Suslov]], digué a Grossman que el seu llibre no es podria publicar durant, com a mínim, els següents tres-cents anys:

{{cita|No he llegit la seva novel·la, però he llegit atentament les ressenyes que s'han fet del manuscrit, que n'inclouen molts extractes. Miri quantes cites n'he apuntat... Per què hauríem d'afegir la seva novel·la a les bombes atòmiques que els nostres enemics estan preparant per llançar-nos? Per què hauríem de publicar la seva novel·la i iniciar una discussió pública sobre qui necessita la Unió Soviètica i qui no?ref name=newyorker[http://www.newyorker.com/archive/2006/03/06/060306crbo_books?currentPage=1 Under Siege], per Keith Gessen. Publicat a ''[[The New Yorker]]'' el 6 de març de 2006./ref}}.

''Vida i destí'' i la seva última novel·la important, ''Tot passa'' (Все течет, 1961), van ser considerades una amenaça per al règim totalitari i l'escriptor dissident va ser convertit en una no-persona de fet. ''Tot passa'' en particular, és única per la seva condemna tranquil·la, natural i, malgrat tot, terrorífica de l'estat totalitari soviètic. En aquesta obra, alliberat de les preocupacions sobre els censors, Grossman parla honestament sobre la història soviètica. Va morir d'un càncer d'estómac el 1964, sense saber si les seves novel·les serien llegides algun dia pel públic.

== Llegat ==
''Vida i destí'' es publicà l'any [[1980]] a [[Suïssa]], gràcies als companys dissidents de Grossman: el físic [[Andrei Sàkharov]] va fotografiar secretament les pàgines de l'esborrany conservat per Semion Lipkin, i l'escriptor [[Vladímir Voinovitx]] va aconseguir treure les pel·lícules fotogràfiques a l'estranger. El llibre finalment es va poder publicar a Rússia l'any [[1988]], després que [[Mikhaïl Gorbatxov]] iniciés la política del [[Glàsnost]]. ''Tot passa'' va ser publicada a la Unió Soviètica el [[1989]]. 

''Vida i destí'' està considerada una obra autobiogràfica. Robert Chandler, traductor de la novel·la a l'anglès, escrigué a la introducció de l'edició de Harvill que el protagonista principal, Víktor Shtrum, és un retrat del mateix autor i que s'hi reflecteix particularment l'angoixa per l'assassinat de la seva mare al gueto de Berdýtxiv. El capítol 18, una carta d'Anna, la mare d'Shtrum, ha estat dramatitzat al teatre i a la pel·lícula ''L'última carta'' (2002), dirigida per [[Frederick Wiseman]] i interpretada per [[Catherine Samie]]. Chandler també suggereix que el personatge de Shtrum està basat en el físic [[Lev Landau]].

Molts crítics han comparat les novel·les de Grossman amb la prosa monumental de [[Tolstoi]].ref''Tolstoy Studies Journal'': Ellis, Frank. Concepts of War in L.N. Tolstoy and V.S. Grossman. Volume II, 1989, pp. 101-108./refref[http://www.stanford.edu/~gfreidin/courses/147/grossman/Grossman.pdf Biografia de Grossman] (PDF) per Gregory Freidin, [[Stanford University]]/ref Grossman és despietat a l'hora de descriure els racons obscurs de l'ànima humana. 

== Cites ==
*...no hi ha felicitat més gran que ser capaç de sortir del camp reptant sobre l'estómac, cec i amb una cama amputada, i morir en llibertat, encara que només sigui a deu iardes del maleït filferro espinós. 

*...Només hi ha una manera en què la justícia actua sobre un [[botxí]]; en el fet que veu la seva víctima com una cosa diferent a un ésser humà i per tant deixa ell mateix de ser un ésser humà, s'executa com a ésser humà. Ell és el seu propi botxí... (''Tot passa'')

* L'home mai entén que les ciutats que ha construït no són una part integral de la natura. Si vol defendre la seva cultura dels llops i les tempestes de neu, si la vol protegir de ser estrangulada per les males herbes, ha de mantenir l'escombra, la pala i el rifle sempre a mà. Si se'n va a dormir, si pensa en una altra cosa durant un any o dos, ho perdrà tot. Els llops hauran sortit del bosc, els cards s'hauran escampat i tot estarà enterrat sota la pols i la neu. (''Vida i destí'') 

== Distincions i honors ==
: [[Fitxer:Order of Red Banner ribbon bar.png|50px|Orde de la Bandera Roja]] [[Orde de la Bandera Roja]] 
: [[Fitxer:Order redstar rib.png|50px|Orde de l'Estrella Roja]] [[Orde de l'Estrella Roja]] 
: [[Fitxer:Orderredbannerlabor rib.png|50px|Orde de la Bandera Roja del Treball]] [[Orde de la Bandera Roja del Treball]] 
: [[Fitxer:Defstalingrad.png|50px|Medalla de la defensa de Stalingrad]] [[Medalla de la defensa de Stalingrad]] 
: [[Fitxer:Orderglory rib.png|50px|Orde de Sant Jordi]] [[Medalla de la victòria sobre Alemanya en la Gran Guerra Patriòtica 1941-1945]] 
: [[Fitxer:Caputureberlin rib.png|50px|Medalla per la Conquesta de Berlín]] [[Medalla per la Conquesta de Berlín]] 
: [[Fitxer:Ribbon Medal For The Liberation Of Warsaw.png|50px|Medalla per l'Alliberament de Varsòvia]] [[Medalla per l'Alliberament de Varsòvia]] 

== Notes ==
{{referències}}
{{Commonscat|Vasily Grossman}}
{{Autoritat}}

{{ORDENA:Grossman, Vassili}}

[[Categoria:Escriptors soviètics]]
[[Categoria:Ucraïnesos]]
[[Categoria:Escriptors en rus]]
[[Categoria:Dissidents soviètics]]</text>
      <sha1>bjjvo1mirnr0067nzxcqljgz63bfmtx</sha1>
      <model>wikitext</model>
      <format>text/x-wiki</format>
    </revision>
  </page>