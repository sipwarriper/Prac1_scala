<page>
    <title>Patró geomètric</title>
    <ns>0</ns>
    <id>1077340</id>
    <revision>
      <id>13732969</id>
      <parentid>12210859</parentid>
      <timestamp>2014-07-03T11:36:29Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: mitjans anys setanta  mitjans dels anys setanta</comment>
      <text>Un '''patró geomètric''' és un [[patró mimètic]] multicolor en què predominen formes geomètriques o poligonals. Els patrons geomètrics, d'origen alemany, constitueixen una família de patrons mimètics que no és merament tipològica (com sí que és, per exemple, la [[Patró clapejat|clapejada]]), sinó que, a més a més, hi és discernible una filiació històrica entre els diversos patrons membres i llurs concrecions en models, essent els patrons i models no alemanys manifestament inspirats en els alemanys clàssics. 

Els patrons geomètrics nasqueren durant la [[Primera Guerra Mundial]] al si de les forces armades alemanyes; llavors foren aplicats a avions (generalment en forma de rombes, hexàgons, etc.), a [[tanc]]s i a [[casc]]os d'acer (en aquests, en forma de requadres inclinats, sovint trencant els angles). D'ací deriva el subconjunt de '''patrons estellats'''.

gallery
File:Fokker D VII.jpg
Fitxer:Brow-armor.jpg
/gallery
Exemples de '''patrons geomètrics''' alemanys de la Primera Guerra Mundial en avió i en casc 


==Patrons estellats==
Els '''patrons estellats''' són un subconjunt de patrons geomètrics en què l'element principal consisteix en clapes de colors en forma d'estella, sobre fons llis, i generalment amb sobreimpressió d'un motiu [[Patrons pluvials|pluvial]]. Els patrons estellats, sorgits als anys trenta, són d'aplicació específica per a [[uniforme militar|uniformes militars]] i peces d'[[equipament militar individual|equipament]]. En alemany es coneixen com a ''Splittertarn'' ('camuflatge estellat'), ''Splittermuster'' ('patró estellat') i ''Splittertarnmuster'' ('patró mimètic estellat'). Emperò, es dóna la paradoxa que el nom fou creat en anglès (''splinter'', ''splintern pattern''), atribuït per fonts militars estatunidenques durant la [[Segona Guerra Mundial]].refDevem aquesta precisió històrico-terminològica a l'article equivalent de la Viquipèdia alemanya./ref

[[File:Buntfarbenmuster 31 (Splittertarn).jpg|thumb|left|'''Patró estellat''' clàssic de la ''Zeltbahn 1931'']]

=== Tercer Reich ===
Els patrons estellats sorgeixen el 1931 en la [[telo mimetico|tenda-ponxo]] de la ''Reichswehr'' (''Zeltbahn 1931''), de distribució massiva; era quadricolor i reversible, i continuà en ús sota la ''Wehrmacht'' nazi. 

Durant la [[Segona Guerra Mundial]] la ''Wehrmacht'' nazi usà diversos patrons estellats amb sobreimpressió pluvial per a produir [[brusa (indumentària)|bruses]] (''Tarnheld'') d'estiu i entretemps, així com altres peces de [[sobreuniforme militar|sobreuniforme]], que podien ser reversibles, bé en versió estellat/nival, bé en versió primavera-estiu/tardor-hivern: sobretot, [[funda mimètica|fundes mimètiques]], [[guerrera|sobreguerreres]] d'hivern (a manera de [[parca (indumentària)|parques]]), [[caputxa|caputxes]], [[guant]]s i sobrepantalons. Extraoficialment també s'usà roba mimètica estellada (fins i tot reutilitzada de la ''Zetlbahn'') per a confeccionar altres peces, com ara gorres de campanya m. 1943. Llistem ací els patrons successius, amb la denominació atribuïda pels veterans i recollida per col·leccionistes i erudits, atès que, fora del cas del ''[[Leibermuster]]'', s'ignoren les denominacions oficials que reberen els diversos patrons mimètics del Tercer Reich:
*''Heeres-Splittermuster'' ('patró estellat de l'Exèrcit'), el mateix patró de la ''Zeltbahn'' en tant que aplicat a peces de roba, a partir de 1942;
*''Luftwaffe-Splittermuster'' ('patró estellat de la Força Aèria'), lleugera modificació del patró de la ''Zeltbahn'', d'ús específic de la ''Luftwaffe'', a partir de 1941, i usat, per exemple, en [[brusa de salt|bruses de salt]] de paracaigudista;
*''Wehrmachts-Sumpfmuster 43'' ('patró d'aiguamoll de la Wehrmacht'), de 1943, un estellat d'extrems i angles difuminats;
*''Wehrmachts-Sumpfmuster 44'', segona versió, de 1944, difuminació de l'anterior fins al punt que hom podria classificar-lo com a clapejat. 

Emperò, el camuflatge estellat no fou pas l'únic d'emprat per la ''Wehrmacht''.refEn efecte. D'una banda,a partir de 1943 tant la ''Wehrmacht'' com les ''Waffen-SS'' aprofitaren el ''[[telo mimetico]]'' italià de 1929, clapejat, per a confeccionar sobreuniformes de campanya. D'altra banda, la ''Wehrmacht'' compartí amb les ''Waffen-SS'' el mític patró ''[[Leibermuster]]'' de 1945, també clapejat, que suposà un trencament estètico-funcional i de què derivarien altres com el ''duby'' txecoslovac i l'[[Alpenflage]] suís, segons força especialistes./ref 

=== Postguerra: RFA ===
[[File:Generalmajor Graf Wolf von Baudissin.jpg|thumb|right|General de la ''Bundeswehr'' amb sobreuniforme en '''patró estellat''' ''BW-Splittermuster'' (v. 1959)]]
Ja en la postguerra, en produir-se el rearmament alemany, la RFA dotà les seves tropes amb patrons estellats sobreimpresos d'elements pluvials:
*els guardafronteres (''Bundesgrenzschutz, BGS'') reberen primer un sobreuniforme mimètic en el patró ''BGS-Splittermuster'', derivat del patró clàssic de la ''Zeltbahn''; però fou efímer (1951-1952). El substituïren, successivament, fins a tres versions (1952, 1959 i 1963) de ''BGS-Sumpfmuster'', derivades dels patrons homònims de la ''Wehrmacht'', i que estarien en vigor fins al 1976, en què hom passà a un uniforme llis en [[verd]]. 
*les nounades forces armades (''[[Bundeswehr]]'') tingueren com a primer uniforme de campanya un sobreuniforme mimètic de dues peces, més [[funda mimètica]], en patró ''Bundeswehr-Splittermuster'', basat en el de la ''Zeltbahn'' però discernible per fragments de vorell blanc resseguint les estelles; es duia per damunt de l'uniforme de feineig [[verd oliva]]. Adoptat el 1956, fou suprimit el 1959 en adoptar-se el nou uniforme de campanya llis en [[verd oliva]], si bé les fundes mimètiques en aquest patró sobreviurien una dècada més. 

=== Altres exèrcits ===
[[File:Fundesmim-Sssa.JPG|thumb|left|Fundes mimètiques suïsses: la superior presenta el '''patró estellat''' de la ''Zelteinheit 1901''; la inferior n'és la substituta clapejada ''[[Alpenflage]]'']]
Fora d'Alemanya, l'exèrcit suís fou el primer a adoptar una altra variant de patró estellat amb la tenda-ponxo m. 1938 (''Zelteinheit 1901''), reversible i en cinc colors. El patró fou aplicat, així mateix, a fundes mimètiques reversibles, fundes de piquetes, etc. Aquest patró fou suprimit, en principi, arran la introducció del patró ''[[Alpenflage]]'' el 1955; però, en la pràctica, i d'acord amb el costum suís, el conservaren els reservistes que l'havien rebut de dotació, de manera que encara a mitjans dels anys setanta es podien veure en ús, per exemple, fundes mimètiques en patró ''Zelteinheit'' durant maniobres militars.refhttp://www.youtube.com/watch?v=qmibfBVMJB8 /ref          

A partir de 1948 les forces armades txecoslovaques desenvoluparen diversos patrons estellats basats en el ''Sumpfmuster'', tot i que reservats, bé per a tendes-ponxo, bé per a uniformes de forces especials. També el revers del [[patrons pluvials|patró pluvial]] ''jehliči'' retirava a l'estil ''Sumpfmuster''.refhttp://www.kamouflage.net/camouflage/00066.php/ref 

Durant la [[guerra freda]] les forces especials de l'exèrcit búlgar usaven uniformes mimètics estellats tricolors, amb  element pluvial, en models de disseny propi (1953, 1963, 1979 i 1991).

Aproximadament entre 1956 i 1960, també les forces especials poloneses usaren un patró estellat de clara inspiració ''Zeltbahn''. 
 
Durant els anys seixanta i setanta la ''Zeltbahn'' austríaca era de camuflatge reversible, amb una de les cares en un patró estellat, ''Steintarnung'' ('camuflatge rocós'), probablement derivat del ''Sumpfmuster'' de 1944.
 
[[File:Sweden M90 pattern.svg|thumb|right|El '''patró estellat''' de l'uniforme suec m. 1990]] 
L'actual uniforme de campanya suec, m. 1990, mimètic, presenta patró estellat quadricolor en versió heterodoxa, i mancada de l'element pluvial. N'hi ha versió desèrtica, adoptada el mateix any.

===Influència i popularitat===

El motiu pluvial present en els patrons estellats clàssics com a element secundari, fou la inspiració manifesta dels [[patrons pluvials]] apareguts a partir dels anys cinquanta.

Els patrons estellats de la ''Wehrmacht'' han esdevingut una icona, i avui dia es compten entre els més reproduïts comercialment per a ús de col·leccionistes i d'afeccionats a la [[reconstrucció històrica]].  

== Notes ==
{{referències}} 

== Bibliografia ==
* Borsarello, J.F. ''Camouflage uniforms of European and NATO armies, 1945 to the present''. Atglen: Schiffer Publishing, cop. 1999. (Schiffer military history) ISBN 0-7643-1018-6  
* Brayley, Martin J. ''Camouflage uniforms: [international combat dress 1940-2010]''. Ramsbury: The Crowood Press, 2009. ISBN 978-1-84797-137-1
* Peterson, Daniel. ''Wehrmacht camouflage uniforms  post-war derivatives''. London: Windrow  Greene, 1995. ISBN 1-85915-005-5
* Palinckx, Werner; Borsarello, J.F. ''Camouflage uniforms of the German Wehrmacht''. Atglen: Schiffer, 2002. (Schiffer military history) ISBN 0-7643-1623-0

== Enllaços externs ==
Patrons geomètrics en avions:
*[http://www.wwiaviation.com/cammo.html WW1Aviation.com: World War One camoflage] {{en}} 

Patrons geomètrics en cascos:
*[http://www.worldwar1.com/sfgstal.htm Trenches on the web: the German Stahlhelm, M1916] {{en}}

Patrons estellats:
*[http://camopedia.org/index.php?title=Splinter Camopedia: Splinter] {{en}}
*[http://www.kamouflage.net/country/00136.php Kamouflage.net: Germany, Greater German Reich] {{en}}
*[http://camopedia.org/index.php?title=Germany Camopedia: Germany, Federal Republic of Germany (1945 to the present)] {{en}}
*[http://camopedia.org/index.php?title=Switzerland Camopedia: Switzerland] {{en}}
*[http://camopedia.org/index.php?title=Czechoslovakia Camopedia: Czechoslovakia] {{en}}
*[http://www.kamouflage.net/country/00239.php Kamouflage.net: Bulgaria, People's Republic of Bulgaria] {{en}}
*[http://www.kamouflage.net/country/00126.php Kamouflage.net: Bulgaria, Republic of Bulgaria] {{en}}
*[http://camopedia.org/index.php?title=Poland Camopedia: Poland] {{en}}
*[http://www.kamouflage.net/camouflage/00067.php Polish splinter pattern camouflage] {{en}}
*[http://camopedia.org/index.php?title=Austria Camopedia: Austria] {{en}}
*[http://www.kamouflage.net/camouflage/00021.php Steintarnung] {{en}}
*[http://www.kamouflage.net/country/00161.php Kamouflage.net: Sweden, Kingdom of Sweden] {{en}} 


{{ORDENA:Patrons Geometrics}}	!--ORDENA generat per bot--
[[Categoria:Camuflatge militar]]</text>
      <sha1>msbwfqbyn8pzl8uzdlnffck4u6pknis</sha1>
      <model>wikitext</model>
      <format>text/x-wiki</format>
    </revision>
  </page>