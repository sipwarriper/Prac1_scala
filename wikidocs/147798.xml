<page>
    <title>Manuscrit Voynich</title>
    <ns>0</ns>
    <id>147798</id>
    <revision>
      <id>13895503</id>
      <parentid>13862647</parentid>
      <timestamp>2014-07-27T11:57:05Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (- ha sigut + ha estat)</comment>
      <text>El '''manuscrit Voynich''' és un [[llibre]] il·lustrat misteriós, de continguts desconeguts, escrit al segle XV per un autor anònim en un [[alfabet]] desconegut i un [[idioma]] incomprensible, l'anomenat ''[[voynichès]]''.

Al llarg de la seva existència constatada, el manuscrit ha estat objecte d'intensos estudis per nombrosos criptògrafs professionals i aficionats, incloent-hi destacats especialistes en desxifratge de la [[Segona Guerra Mundial]], tant dels [[Estats Units]] com del [[Regne Unit]]. Ningú no ha aconseguit desxifrar-ne ni una sola paraula. Aquesta successió de fracassos ha convertit el manuscrit en el [[Sant Greal]] de la [[criptografia]] històrica, però alhora ha alimentat la teoria que el llibre no és més que un engany elaborat, una seqüència de símbols a l'atzar sense cap mena de sentit.

El nom del manuscrit és degut a l'especialista en llibres antics [[Wilfrid M. Voynich]], que el va adquirir el [[1912]]. Actualment està catalogat com l'ítem MS 408 en la [[Biblioteca Beinecke de llibres rars i manuscrits]] de la [[Universitat Yale]]. Se'n va fer una edició facsímil el 2005.

[[Fitxer:Voynich manuscript excerpt.svg|thumb|350px|Fragment del manuscrit de Voynich]]

== Descripció ==

S'estima que el llibre original devia tenir 272 pàgines en 17 quaderns de 16 pàgines cadascun. Actualment queden 240 pàgines de [[pergamí]], i el salts en la numeració de les pàgines (que sembla ser un afegit posterior) indiquen que algunes pàgines ja faltaven quan Voynich va adquirir el llibre. 

Per tal d'evitar pèrdues posteriors, el pare [[Petersen]] el va [[Fotocòpia|fotocopiar]] el [[1931]], tot repartint aquestes còpies entre diversos investigadors interessats en el seu estudi i intent de traducció. 

El text i el contorn de les figures es van fer amb una ploma d'ocell (possiblement d'oca), i posteriorment es va aplicar pintures de colors a les figures.

=== Il·lustracions ===

Les il·lustracions del manuscrit no aclareixen els continguts dels textos però denoten que el llibre consta de sis seccions, cadascuna de matèria i estil diferents. Exceptuant l'última secció, que conté únicament text, quasi la totalitat de les pàgines conté com a mínim una il·lustració. Les seccions i els seus noms convencionals són:

* ''Herbari'': cada pàgina mostra una planta (a vegades dues) i alguns paràgrafs de text, un format típic d'[[herbari]]s [[Europa|europeus]] de l'època. Algunes parts d'aquestes il·lustracions són còpies en escala major i detall d'esboços vists a la secció ''farmacèutica'' (a sota).
* ''Astronòmica'': Conté diagrames circulars, alguns d'ells amb sols, llunes i estrelles, fet que suggereix que tracta d'[[astronomia]] o [[astrologia]]. Una sèrie de 12 diagrames mostra símbols convencionals per a [[constel·lació|constel·lacions]] [[zodíac|zodiacals]] (dos peixos per a [[Piscis]], un brau per a [[Taure (astrologia)|Taure]], un soldat amb un arc per a [[Sagitari (astrologia)|Sagitari]], etc.). Cada símbol està rodejat per exactament 30 figures de dones en miniatura, la majoria d'elles nues, cadascuna sostenint una estrella. Les dues últimes pàgines d'aquesta secció ([[Aquari (constel·lació)|Aquari]] i [[Capricorn]]) es van extraviar, mentre que [[Àries]] i Taure estan separades en quatre diagrames amb 15 estrelles cadascun. Alguns d'aquests diagrames es troben en pàgines desplegables.
* ''Biològica'': Un text dens i continu amb figures de petites dones nues prenent banys en balnearis públics o tines interconnectades per una elaborada xarxa de tuberies, algunes d'elles clarament amb forma d'òrgans del cos. Algunes de les dones porten corones.
* ''Cosmològica'': Més diagrames circulars, però de naturalesa desconeguda. Aquesta secció també posseeix pàgines desplegables, una d'elles de sis pàgines de llargada, que conté una espècies de mapa o diagrama amb sis illes connectades per calçades, castells i possiblement un [[volcà]].
* ''Farmacèutica'': Diversos dibuixos amb llegendes de parts de plantes aïllades (arrels, fulles, etc.); objectes similars a gerres farmacèutiques al llarg dels marges i alguns paràgrafs de text.
* ''Receptes'': Molts paràgrafs curts, cadascun d'ells marcat amb una vinyeta amb forma de flor (o estrella) que fa pensar en una sèrie d'ordres, pasos o instruccions per elaborar quelcom (possiblement un producte [[Química|químic]] o [[Alquímia|alquímic]].

=== El text ===
[[Fitxer:Voynich_Manuscript_(135).jpg|thumb|right|La secció biològica del text conté text apretat i il·lustracions de dones banyant-se nues.]]
El text (anomenat [[voynichès]]) va ser clarament escrit d'esquerra a dreta, amb un marge dret desigual. Les seccions més extenses es troben partides en paràgrafs, normalment amb vinyetes en el marge esquerre. No hi ha evidència de signes de puntuació. El text és fluid, com si el que escrigués entengués el que estava escrivint mentre ho feia; el manuscrit no dóna la impressió de què cada caràcter hagi hagut de ser calculat abans de ser escrit a la pàgina.

El text consta de més de 170.000 [[glifs]] (caràcters gràfics), normalment separats uns dels altres per petits espais. La majoria dels caràcters estan escrits amb un o dos traços senzills. Considerant que existeixen disputes sobre si certs caràcters són diferents o no, es calcula que l'[[alfabet]] sencer consta d'entre 20 i 30 caràcters totals per a quasi tot el text, amb les excepcions rares d'algunes dotzenes de caràcters estranys, trobats una o dues vegades en tot el text.

Els espais més amplis divideixen el text en unes 35.000 paraules de longitud variada. Sembla que segueixen una certa [[fonètica]] o regles [[ortografia|ortogràfiques]] d'un cert tipus; per exemple, alguns caràcters han d'aparèixer a cada paraula (com les vocals en [[català]]), alguns caràcters mai segueixen a d'altres, alguns poden ser dobles però d'altres no.

L'anàlisi estadística del text va revelar patrons similars als dels llenguatges naturals. Per exemple, la freqüència de paraules segueix la [[llei de Zipf]] i l'[[entropia (informació)|entropia]] (al voltant de 10 bits per paraula) és similar a la de textos en [[llatí]]. Algunes paraules apareixen exclusivament en determinades seccions, o només en algunes pàgines; altres són freqüents en tot el manuscrit. Existeixen molt poques repeticions entre els milers de llegendes adjuntes a les il·lustracions. En la secció ''herbari'', la primera paraula de cada pàgina apareix només en aquella pàgina, pel que podria representar el nom de la planta.

D'altra banda, l'idioma del manuscrit Voynich, el [[voynichès]], és diferent dels idiomes europeus en diversos aspectes. En particular, no existeixen paraules de més de 10 lletres. A més, la distribució de les lletres en una paraula és peculiar: alguns caràcters apareixen només al principi d'una paraula, d'altres només al final, i d'altres sempre al mig.

El text sembla més repetitiu que els típics idiomes europeus; existeixen seqüències en les quals la mateixa paraula comú apareix fins a tres vegades consecutives.

== Referències ==
* Imperio, ''The Voynich Manuscript: An Elegant Enigma'', 1980, Aegean Park Press
* Dos Santos, Marcelo, ''El Manuscrito Voynich'', 2006, Madrid/Bogotá: Editorial Aguilar (ISBN 84-03-09587-2/ISBN 958-704-314-6)
* Kennedy, Gerry  Churchill, Rob, ''El manuscrito Voynich: un enigma sin resolver'', 2006, Barcelona: Editorial Melusina (ISBN 84-934214-5-6)
* Pérez-Ruiz, Mario M., ''El manuscrito de Voynich y la búsqueda de los mundos subyacentes'', 2003, Barcelona: Editorial Océano Ámbar (ISBN 84-7556-216-7)
* Violat Bordonau, Francisco, ''Breve ensayo sobre el Manuscrito Voynich'', 2005, Ed. Asesores Astronómicos Cacereños, Cáceres (disponible a Internet, Web Casanchi: Matemáticas/Criptografía)
* ''Sobre el posible autor del Manuscrito Voynich'', 2005, Ed. Asesores Astronómicos Cacereños, Cáceres (disponible a Internet, Web Casanchi: Matemáticas/Criptografía)
* ''El ABC del Manuscrito Voynich'', 2006, Ed. Asesores Astronómicos Cacereños, Cáceres
* Wollet, Benjamin, ''The Queen's Conjuror'', 2001, Flamingo, Londres

== Enllaços externs ==
{{Commonscat}}


!--*[http://beinecke.library.yale.edu/dl_crosscollex/SetsSearchExecXC.asp?srchtype=ITEM Imatges escanejades del manuscrit a la universitat de Yale]--
* [http://manuscritovoynich.blogspot.com Weblog sobre el Manuscrit Voynich amb l'únic anàlisi en castellà complet de les seves pàgines i gran quantitat d'il·lustracions]{{es}}
* [http://www.que-leer.wanadoo.es/queleer/contenidos/8114@LIBRO.html Reportatge complet de la periodista Gemma Martínez]
* [http://www.mundoparanormal.com/docs/enigmas/el_manuscrito_voynich_un_manuscrito_ind.html Text sobre el manuscrit amb fotografies del llibre]
* [http://www.actosdeamor.com/elmanuscrito.htm El llibre indesxifrable]
* [http://www.voynich.nu/ Estudi complet del manuscrit] {{en}}
* [http://axxon.com.ar/rev/140/c-140Divulgacion.htm Extensa i completa nota de divulgació del manuscrit, per Marcelo Dos Santos]
* [http://personales.ya.com/casanchi/mat/voynich.htm Breu assaig sobre el manuscrit Voynich]
{{Autoritat}}
{{Enllaç AB|is}}
[[Categoria:Criptografia]]
[[Categoria:Manuscrits]]
{{Enllaç AD|bg}}
{{Enllaç AD|el}}
{{Enllaç AD|eo}}
{{Enllaç AD|hu}}
{{Enllaç AD|nl}}</text>
      <sha1>gyiaplh1vhlgt1p0r10ykor1xz8kx7o</sha1>
      <model>wikitext</model>
      <format>text/x-wiki</format>
    </revision>
  </page>