<page>
    <title>SMS Emden</title>
    <ns>0</ns>
    <id>136555</id>
    <revision>
      <id>13873700</id>
      <parentid>13505305</parentid>
      <timestamp>2014-07-20T20:57:54Z</timestamp>
      <contributor>
        <username>Xqbot</username>
        <id>25501</id>
      </contributor>
      <minor></minor>
      <comment>Bot: enllaç a article destacat per: [[en:SMS Emden (1908)]]</comment>
      <text>{{VPHISMILCAT Infotaula vaixell de guerra
| nom = SMS ''Emden''
| imatge = Bundesarchiv Bild 137-001329, Tsingtau, SMS Emden I im Hafen.jpg|
| peu = Lnowiki'/nowiki''Emden'' l'any 1914 a Tsingtao.
| altres noms =
| tipus = [[creuer lleuger]]
| classe = ''Dresden''
| flota = {{Kaiserliche Marine}}
| encarregat per =
| encarregat = 
| quilla = [[6 d'abril]] de [[1906]]
| botadura = [[26 de maig]] de [[1908]]
| allistament = [[10 de juliol]] de [[1909]]
| creuer inaugural =
| estat = destruït el [[9 de novembre]] de [[1914]] (a les Illes Cocos, pel [[HMAS Sidney|HMAS ''Sidney'']])
| eslora = 118,3 m
| mànega = 13,5 m
| calat = 5,1 m
| desplaçament = 3.364 t normalbr /4.268 t a plena càrrega
| port en lourd =
| tonatge =
| propulsió = 12 calderes de carbóbr /2 màquines de vapor d'expansió triple
| potència = 16.170 CV 
| velocitat = 24,1 [[nus (unitat)|nusos]]
| profunditat =
| autonomia = 3.716 [[milla nàutica|milles nàutiques]]
| tripulació = 361 homes
| protecció = pont: 13 mmbr /cintura: 51 mmbr /vertical pont de comandament: 102 mm
| armament = 10 [[Canó naval de 10,5 cm SK L/40|canons navals de 10,5 cm SK L/40]] en [[torreta|torretes]] simplesbr /8 de 52 mmbr /2 tubs llançatorpedes de 450 mm
| aeronaus = 
| electrònica =
| drassanes = Kaiserliche Werft, [[Danzig]]
| port =
| indicatiu =
| comandant1 = ''[[capità|Fregattenkapitän]]'' Eduard Engels
| anys comandant1= 1909 - 1909
| comandant2 = ''[[capità|Korvettenkapitän]]'' Waldemar Vollerthun
| anys comandant2= 1910 - 1911
| comandant3 = ''[[capità|Korvettenkapitän]]'' Karl von Restorff
| anys comandant3= 1911 - 1913
| comandant4 = ''[[capità|Korvettenkapitän]]'' [[Karl von Müller]]
| anys comandant4= 1913 - 1914
| comandant5 = 
| anys comandant5= 
}}
El '''SMS ''Emden''''' fou un [[creuer lleuger]] de la marina de guerra de l'[[imperi Alemany]] (''[[Kaiserliche Marine]]''), famós pel seu creuer corsari per aigües de l'[[Oceà Índic]] a finals de 1914, durant la [[I Guerra Mundial]], en el qual enfonsà i capturà trenta mercants i vaixells de guerra aliats. Lnowiki'/nowiki''Emden'' fou batejat a partir de la ciutat alemanya d'[[Emden]], que havia contribuït a finançar-ne la construcció.

== Característiques ==
A partir de 1900, la ''[[Kaiserliche Marine]]'' havia anat desenvolupant un tipus de creuer que poguessin utilitzar-se tant com a exploradors, com a conductors de flotilles, en accions colonials o com a vaixells d'atac a línies comercials enemigues en cas de guerra i, per tant, amb una gran autonomia i capacitat d'actuar lluny de la metròpoli. Lnowiki'/nowiki''Emden'', juntament amb el seu bessó [[SMS Dresden|SMS ''Dresden'']], amb qui formava classe, fou un dels principals exponents d'aquesta idea. Els dos creuers de la classe representaven una evolució dels anteriors creuers lleugers alemanys, de l'estil del [[SMS Königsberg|''Königsberg'']]. Tenia un [[castell (nàutica)|castell]] i un [[alcàsser (nàutica)|alcàsser]] força llargs; el casc, d'[[acer Martin-Siemens]], disposava de doble fons i estava dividit en dotze compartiments estancs.

Lnowiki'/nowiki''Emden'' fou el darrer vaixell de guerra amb motors de pistons de la marina alemanya, ja que el ''Dresden'' estava equipat ja amb [[turbina de vapor|turbines de vapor]]. Igual que molts vaixells del seu temps, les seves dotze calderes Schultz-Thornycroft s'alimentaven amb [[carbó]], que calia introduir constantment de forma manual. Les màquines actuaven sobre dos eixos que culminaven en dues hèlixs de grandària considerable (4,3 m de diàmetre). En les proves, lnowiki'/nowiki''Emden'' assolí una velocitat màxima de 24,1 [[nus (unitat)|nusos]] amb una [[Potència física|potència]] de 16.390 [[Cavall de vapor|CV]].

La protecció es basava en la [[coberta (nàutica)|coberta]] cuirassada que, en la zona més gruixuda, constava de tres capes (dues d'[[acer]] normal i una d'[[acer Krupp]] niquelat). A la zona central el gruix era de 50 mm, mentre que cap a proa i popa es reduïa fins a uns 20 mm. Al pont de comandament el gruix variava de 20 mm a 100 mm. La protecció subaquàtica estava assegurada pels compartiments estancs i el doble fons. L'armament principal estava format per 10 peces de 105 mm en muntatges simples: dues al castell, dues a l'alcàsser, dues a la coberta principal i quatre a les bandes. Aquestes peces de 105 mm tenien un abast de 12.200 m i una cadència de 16 trets per minut. També disposava d'armament secundari de 52 mm i diverses [[metralladora|metralladores]], a més de dos [[tub llançatorpedes|tubs llançatorpedes]] i canons portàtils per a expedicions a terra.

== Activitat ==
=== Primeres accions ===
Lnowiki'/nowiki''Emden'' es botà el [[26 de maig]] de [[1908]] i entrà en servei a la marina imperial alemanya, la [[Kaiserliche Marine]], el [[10 de juliol]] de [[1909]]. L'[[1 d'abril]] de [[1910]] lnowiki'/nowiki''Emden'' fou assignat a la base naval de la colònia alemanya de [[Qingdao|Tsingtao]] ([[Xina]]), d'on ja no retornaria mai més. A Tsingtao rebé el sobrenom de «cigne de l'est», per les formes harmonioses del seu casc. La seva primera acció militar fou el gener de 1911 en la supressió de la revolta dels ''Sokehs'' a l'illa de [[Ponape]], una de les illes de la colònia alemanya de les [[illes Marianes]]. Juntament amb el creuer [[SMS Nürnberg (1906)|SMS ''Nürnberg'']] bombardejà una fortificació rebel i envià un grup a terra per capturar-la.

El maig de [[1913]] lnowiki'/nowiki''Emden'' fou assignat al capità que el faria famós, el Korvettenkapitän ([[capità de corbeta]]) [[Karl von Müller]], nascut el [[16 de juny]] de [[1873]]. Al comandament d'aquest vaixell Müller es guanyà el respecte dels seus enemics i sempre fou un home reservat, que patí freqüents atacs de [[malària]], malaltia de la qual morí el [[1923]]. Pocs mesos després lnowiki'/nowiki''Emden'' fou destinat a combatre una revolta xinesa a la zona del riu [[Iang-Tsé]], acció en la qual combaté, l'agost de [[1913]], juntament amb vaixells britànics i japonesos.

=== La I Guerra Mundial ===
Com a estudiós de la història naval, el capità Müller era ben conscient de com la flota japonesa havia atrapat i destruït la flota russa a [[Lüshunkou|Port Arthur]] durant la [[guerra russojaponesa]]. Així, quan li arribaren notícies d'Europa que la guerra era imminent, Müller decidí salpar del port de Tsingtao, el [[31 de juliol]] [[1914]] i es trobava a alta mar quan es rebé la notícia de l'inici de les hostilitats. El dia 4 d'agost lnowiki'/nowiki''Emden'' capturà la seva primera presa, el vapor rus ''Rjasan'', abordat per mariners alemanys i dut a Tsingtao. Posteriorment els alemanys reconvertiren el ''Rjasan'' en un [[creuer auxiliar]] amb vuit canons de 105 mm, procedents del canoner ''Cormoran''.

En aquells moments la colònia de Tsingtao estava envoltada pels enemics: russos, japonesos i francesos tenien bases i vaixells de guerra a les proximitats i la colònia alemanya resultava una presa fàcil. Müller sabia que Tsingtao no podria resistir gaire temps, de manera que es féu de nou a la mar per unir-se a l'esquadra de creuers d'Àsia oriental, comandada per l'almirall [[Maximilian von Spee]], en aquells moments fondejada a [[Ponape]].

=== El creuer corsari per l'Índic ===
[[Fitxer:Karl von Müller.jpg|thumb|left|180px|El capità Karl von Müller]]El [[8 d'agost]], lnowiki'/nowiki''Emden'' es trobà amb l'esquadra de Spee, i després d'una reunió amb l'almirall a bord del [[SMS Scharnhorst|SMS ''Scharnhorst'']] obtingué permís per abandonar l'esquadra i dirigir-se cap a l'[[oceà Índic]], amb la intenció d'atacar el comerç marítim britànic. El 14 d'agost, acompanyat del carboner ''Markomannia'', se separà de la flota de Spee, que es dirigiria poc després cap a la costa d'[[Amèrica del Sud]].

El setembre de 1914 lnowiki'/nowiki''Emden'' capturà disset vaixells mercants, tots ells anglesos, excepte un italià i un noruec, que foren alliberats a la zona del [[golf de Bengala]]. Gairebé tots els vaixells britànics foren enfonsats, recollint abans la tripulació i, segons els testimonis, el capità Müller es comportà sempre de forma extremadament correcta amb els capitans enemics. Els èxits de lnowiki'/nowiki''Emden'' començaren a causar preocupació als ports aliats de l'Índic; els preus de les assegurances marítimes es dispararen i pocs capitans podien permetre's salpar dels ports. Les autoritats aliades van enviar diversos vaixells per interceptar lnowiki'/nowiki''Emden'', però aconseguí esquivar les persecucions. Müller col·locà una quarta xemeneia falsa, a popa de les altres, que el feia molt semblant al creuer britànic [[HMS Yarmouth (1911)|HMS ''Yarmouth'']]; alguns capitans mercants britànics resultaren enganyats i s'acostaren a lnowiki'/nowiki''Emden'' pensant que es tractava del ''Yarmouth'', de manera que Müller aconseguí capturar diversos mercants sense gastar munició ni combustible en llargues persecucions.

La nit del [[22 de setembre]] lnowiki'/nowiki''Emden'' s'apropà discretament a la ciutat de [[Chennai|Madràs]], a la costa oriental de l'[[Índia]] i disparà contra els grans tancs de combustible que els britànics guardaven a prop de la ciutat. Després de disparar 130 obusos els tancs quedaren totalment destruïts i la ciutat presa del pànic. Malgrat que l'atac, en el fons, provocà danys poc importants, representà un cop dur per a la moral britànica, que no podia aturar les accions de Müller. Posteriorment lnowiki'/nowiki''Emden'' es dirigí cap al sud, a la costa de [[Ceilan]], fet que desencadenà el pànic entre els britànics que hi residien, fins al punt que un oficial bòer d'origen alemany fou falsament acusat de subministrar queviures al vaixell i fou empresonat. Després, durant uns anys s'espantava als nens amb l'home del sac de lnowiki'/nowiki''Emden'' i a [[Sri Lanka]] encara es refereixen a una persona especialment molesta com a un ''Emden'', mentre que el terme en [[malai]] ''emandan'', derivat dnowiki'/nowiki''Emden'' significa «gros i poderós». A les proximitats de Ceilan i de l'extrem sud de l'Índia, Müller capturà o enfonsà 18 mercants aliats més.

El [[9 d'octubre]] es produí una de les anècdotes més curioses de la I Guerra Mundial: lnowiki'/nowiki''Emden'' arribà a l'atol de [[Diego Garcia]], a l'[[arxipèlag]] de [[Txagos]], una possessió britànica on encara no havien arribat notícies de l'esclat de la guerra i on reberen lnowiki'/nowiki''Emden'' amb els braços oberts; tractant-se d'una posició amb poc interès militar Müller no tenia cap interès a comunicar a les autoritats de les illes la nova situació política i aprofità per comprar combustible i subministraments. Posteriorment Müller seguí atacant el comerç aliat a mesura que es dirigia primer cap al nord i després cap a l'est, cap a les [[illes Nicobar]], on carbonejà, i després cap al port de [[Penang]] a la [[península de Malaca]]. El [[28 d'octubre]] lnowiki'/nowiki''Emden'' entrà en aquest port a màxima velocitat i bombardejà els vaixells aliats que hi estaven fondejats; disparà un torpede contra el vell creuer rus ''Zhemchug'', que s'enfonsà amb una gran explosió. Müller sortí ràpidament del port i el [[destructor]] francès ''Mousquet'' el perseguí, malgrat que el seu armament era clarament inferior, amb el resultat que els canons més potents de lnowiki'/nowiki''Emden'' l'enfonsaren ràpidament. Un altre destructor francès, el ''Pistolet'' també intentà perseguir-lo, però perdé contacte poc després. En aquells moments hi havia uns seixanta vaixells de guerra aliats a l'Índic, buscant lnowiki'/nowiki''Emden''.

[[Fitxer:SMS Emden wreck.jpg|thumb|250px|Lnowiki'/nowiki''Emden'' després de la seva destrucció.]]Un punt clau del sistema de comunicació britànic sense fils a l'Oceà Índic era l'estació de comunicacions a l'illa Direction, a les [[illes Cocos]], i Müller, després de l'assalt al port de Penang, s'hi dirigí per destruir-la. Hi arribà el [[9 de novembre]] de 1914 i Müller envià un escamot de cinquanta homes amb rifles i metralladores per destruir l'estació i tallar els cables submarins. La població civil britànica no oferí resistència i l'escamot d'assalt acordà, en una altra de les anècdotes sorprenents de les accions de lnowiki'/nowiki''Emden'', no derruir la torre de l'estació per evitar que caigués sobre la pista de tennis propera, i es conformà en destruir els aparells de ràdio i telègraf. Nogensmenys, abans de l'arribada de l'escamot, els operadors de ràdio havien aconseguit emetre un missatge d'avís, que fou recollit pel [[creuer lleuger]] australià [[HMAS Sydney (1912)|HMAS ''Sydney'']], que es trobava a només 50 milles escortant un comboi. Els radiotelegrafistes alemanys ja sabien de la presència del creuer australià, però deduïren erròniament que es trobava a més de 200 milles, massa lluny per actuar mentre destruïen l'estació de comunicacions. El ''Sidney'' només trigà dues hores a arribar a Direction, fet que obligà a Müller a aixecar l'àncora, deixant l'escamot a l'illa Direction, i enfrontar-se al creuer australià.

El ''Sidney'' era un vaixell més gran, més ràpid i millor armat que lnowiki'/nowiki''Emden''. Malgrat una resistència aferrissada i haver destruït un dels canons i el [[telèmetre]] del ''Sidney'', després d'una hora de combat lnowiki'/nowiki''Emden'' havia sofert ja greus danys i havia rebut l'impacte de més de 100 obusos del creuer australià. Müller, a les 11:15, féu embarrancar el vaixell a una platja de l'illa de North Keeling; en aquest moment el ''Sidney'', suposant la rendició del vaixell alemany, abandonà l'escena per perseguir breument un carboner que havia ajudat lnowiki'/nowiki''Emden''. Posteriorment tornà a la platja on lnowiki'/nowiki''Emden'' seguia embarrancat i el capità del ''Sidney'', John Glossop, s'adonà que lnowiki'/nowiki''Emden'' seguia onejant la bandera de batalla, de manera que envià un senyal de rendició; davant la manca de resposta Glossop ordenà obrir foc, fins que Müller, sense cap altra possibilitat, decidí rendir-se. Les pèrdues alemanyes foren de 131 morts i 65 ferits; el capità Müller i la seva tripulació foren capturats pels britànics i poc després lnowiki'/nowiki''Emden'' fou destruït. Posteriorment, la mascota de lnowiki'/nowiki''Emden'', una figura femenina de bronze de 12nbsp;cm fou regalada al governador en funcions de les [[illes Andaman i Nicobar]], [[John Hope Simpson]], mentre que un dels canons de 105 mm s'instal·là en un monument al Hyde Park de Sydney i un altre a l'[[Australian War Memorial]] de [[Canberra]].

Durant la batalla, l'escamot alemany que es quedà a terra capturà una [[goleta]] de 123 tones i tres pals, lnowiki'/nowiki''Ayesha'', i es dirigí cap a [[Padang]], a [[Sumatra]], a les [[Índies Orientals Holandeses]], territori neutral, on posteriorment fou recollit per un mercant alemany el dia [[13 de desembre]]. A bord d'aquest vaixell l'escamot arribà al [[Iemen]], aleshores part de l'[[imperi Otomà]] aliat d'Alemanya, i fins a [[Turquia]], a través de l'[[Hijaz]] i el [[Mar Roig]], el [[5 de maig]] de [[1915]] i, finalment, aconseguí arribar a Alemanya, on foren rebuts com a herois i repartits posteriorment a diversos fronts.

=== Conseqüències del creuer de lnowiki'/nowiki''Emden'' ===
En tres mesos d'activitat, lnowiki'/nowiki''Emden'' havia recorregut 30.000 milles sense ser interceptat, havia enfonsat, capturat o aturat més de 30 vaixells i, en total havia fet perdre als aliats més de 70.000 tones de vaixells mercants. L'activitat corsària de lnowiki'/nowiki''Emden'', així com la del [[SMS Karlsruhe (1912)|''Karlsruhe'']] i la del [[SMS Königsberg (1905)|''Königsberg'']], causà preocupació a l'almirallat britànic, però després de la destrucció d'aquests vaixells i la de l'esquadra de Spee a la [[batalla de les Malvines]], el cert és que els alemanys no disposaven de més vaixells a ultramar capaços de repetir les accions d'aquests primers corsaris i cap esquadra de la Kaiserliche Marine intentà sortir del [[Mar del Nord]] per atacar el comerç aliat, excepte el cas aïllat del [[creuer auxiliar]] ''Kaiser Wilhelm der Grösse''.

El creuer corsari de lnowiki'/nowiki''Emden'' constitueix un dels episodis més famosos de la guerra naval durant la I Guerra Mundial, amb una estranya combinació de guerra moderna i antiquada cavallerositat bèl·lica (tant Müller com Glossop es comportaren sempre amb una gran correcció amb els seus presoners i amb la població civil), que ja en aquell moment contrastava vivament amb les condicions de la guerra terrestre a Europa.

== Vegeu també ==
* [[Creuer Emden]] (Creuer lleuger de la Kriegsmarine de la Segona Guerra Mundial)
* [[Kaiserliche Marine]]
* [[Batalla de Coronel]]
* [[Batalla de les Malvines]]
* [[HMAS Sidney (1912)]]

== Enllaços i referències ==
{{Commonscat}}
* David Stevenson, ''1914-1918. The history of the First World War''; Penguin History, Penguin Books, 2005.
* Mas Godayol J. (ed.) ''La Marina. De Trafalgar a nuestros días''; Ed. Delta, Barcelona, 1983.
* [http://www.argo.net.au/andre/emdenforwebENFIN.htm ''Zemciug'', ''Emden'' and ''Sidney'']. {{en}}
* [http://www.fregatte-emden.de/ Els cinc vaixells ''Emden'' fins a l'actualitat]. {{de}}
* [http://www.ezania.net/library/books/cocos/index_contents.htm ''Ayesha'': les aventures de l'escamot d'assalt de lnowiki'/nowiki''Emden''], relat del capità Helmut von Mücke. {{en}}

{{Enllaç AB|ru}}


[[Categoria:Creuers]]
[[Categoria:Vaixells de la Primera Guerra Mundial|Emden]]
{{Enllaç AD|en}}</text>
      <sha1>nzgcqpc6jz9hinfj3kvra7gbj0dr314</sha1>
      <model>wikitext</model>
      <format>text/x-wiki</format>
    </revision>
  </page>