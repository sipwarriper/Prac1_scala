<page>
    <title>Quan passen les cigonyes</title>
    <ns>0</ns>
    <id>586735</id>
    <revision>
      <id>13435289</id>
      <parentid>13384646</parentid>
      <timestamp>2014-05-26T08:06:19Z</timestamp>
      <contributor>
        <username>AvatBOT</username>
        <id>50015</id>
      </contributor>
      <minor></minor>
      <comment>Robot: reemplaçament automàtic de text  (-{{fitxa de pel·lícula +{{infotaula  pel·lícula)</comment>
      <text>{{infotaula  pel·lícula
| títol original =Летят журавли
| títol =Quan passen les cigonyes
| rati imdb = 
| rati filmaffinity =
| imatge =Letat Juravli.jpg
| nom imatge = Poster original de la pel·lícula
| idioma = [[rus]]
| direcció = Mikhaïl Kalatozov
| direcció2 = 
| direcció3 = 
| direcció4 = 
| ajudantdirecció = 
| producció = Igor Wakar
| disseny producció = 
| productora = 
| guió = Wiktor Rosow
| música = Moissei Wainberg
| fotografia = Sergei Urussewski
| repartiment =
| so = 
| muntatge = Marija Timofeiewa
| direcció artística = 
| vestuari = 
| maquillatge =
| efectes = 
| país = Unió Soviètica
| país2 = 
| país3 = 
| país4 = 
| estrena =1957
| duració = 95 minuts
| distribució =
| pressupost = 
| imdb = 
}}
'''''Quan passen les cigonyes''''' (en [[rus]]: ''Летят журавли'', ''letiat juravli'', que literalment significa ''Les grues volen'') és un [[drama]] [[soviètic]] ambientat a la [[Segona Guerra Mundial]] i dirigit pel [[cineasta]] [[Geòrgia|georgià]] [[Mikhaïl Kalatozov]] l'any 1957. El guió del film va ser escrit pel [[dramaturg]] [[rus]] Viktor Rosow, el qual va prendre la seva obra teatral ''La vida eterna'' (''Вечно живые'', ''Vetxno jibie'') -escrita el 1943- com a referència.

La pel·lícula va guanyar la [[Palma d'Or]] del [[Festival de Canes]]ref name=festival-cannes.com{{cite web |url=http://www.festival-cannes.com/en/archives/ficheFilm/id/3512/year/1958.html |title=Festival de Cannes: The Cranes are Flying |accessdate=2009-02-10|work=festival-cannes.com}}/ref de 1958.

El títol original de la pel·lícula significa literalment ''Les [[Grua (ocell)|grues]] volen''. Això no obstant, sovint aquest títol no ha sigut respectat quan la pel·lícula ha sigut traduïda a altres llengües, on la [[Grua (ocell)|grua]] ha sigut substituïda per la [[cigonya]] probablement perquè és una [[au]] més popular. En francès, per exemple, el títol s'ha traduït per ''Quand passent les cigognes''. El mateix passa amb la versió italiana, portuguesa o espanyola. En català, no consta que la pel·lícula hagi sigut traduïda.

==Argument==
La història del film s'ubica a [[Moscou]] just a la vigília de l'agressió alemanya contra la [[Unió Soviètica]] el 1941. La jove parella d'enamorats Boris i Veronika -qui és anomenada ''Bielka'' (esquirol)- contempla el bucòlic vol de les cigonyes sobre la capital soviètica, poc abans de la declaració formal de la guerra. Després, Boris s'allista voluntàriament a l'exèrcit i marxa cap al front el dia de l'aniversari de Veronika, la qual no es pot acomiadar del seu amor i es queda sola i resignada amb un únic esquirol de peluix com a consolació, que Boris li ha regalat.

Durant un bombardeig a [[Moscou]] l'edifici de la família de Veronica és destruït per complet, provocant la mort dels seus pares. Fiodor Ivanovitsh (el pare de Boris) acull aleshores a la desemparada Veronika, que s'instal·la al pis compartit també per l'àvia i els dos germans de Boris: el pianista Mark i Irina. Durant el transcurs d'un nou bombardeig de la [[Luftwaffe]] Veronika cedeix a la passió ardent de Mark, que la sedueix oportunistament en una confusa escena en la qual no queda clar si la jove arriba a ser violada o no. Per circumstàncies incertes però ben segur estretament relacionades amb el fets ocorreguts durant el bombardeig, Veronika accepta resignada de casar-se seguidament amb Mark. Paral·lelament, Boris és abatut al front quan estava ajudant al seu camarada Wolodja. Això no obstant, la seva mort resta ignorada per la família, la qual el considera desaparegut.

Abans que els [[nazis]] prenguin [[Moscou]] Fiodor Ivanovitsh i la resta de la seva família són evacuats a [[Sibèria]], on el cap de família passa a supervisar un llatzeret on treballen també Irina i Veronika. Quan un ferit de guerra confessa els seus ànims de suïcidi motivats per la gran decepció amb el seu amor, que durant la seva absència l'ha deixat per un altre, Veronika sucumbeix devant els seus forts remordiments i no dubta en suïcidar-se també, tot llançant-se contra el tren. Això no obstant, és un nen a punt de ser atropellat qui en el darrer instant fa canviar les seves intencions i Veronika acaba salvant a l'infant, a qui també adopta.

Encara sense notícies de Boris, l'harmonia de la llar s'esvaeix quan surt a la llum que Mark ha subornat el director de la filharmònica per tal d'alliberar-se d'anar al front. El covard fill que ha deshonrat a la família és expulsat de la llar abans que Wolodja faci acta de presència anunciant la mort de Boris, fet que Veronika es nega a creure. És només acabada ja la guerra que Veronika accepta la defunció del seu promès, després que la trista notícia hagi estat confirmada per Stepan, un vell amic de Boris que apareix eufòric enmig d'una desfilada militar, tot celebrant la victòria soviètica i fent un discurs patriòtic i esperançador. La melancòlica i resignada Veronika reparteix entre els gloriosos soldats les flors que tenien a Boris per destinatari, mentre les pacífiques cigonyes volen de nou sobre [[Moscou]]. 

==Contextualització històrica==
''Quan passen les cigonyes'' va ser el segon film [[soviètic]] en guanyar la [[Palma d'Or]] del [[Festival de Canes]], després del triomf l'any 1946 de ''Великий перелом'' (''El punt d'inflexió'' o ''El canvi decisiu''), dirigida pel [[cineasta]] [[Friedrish Markovitsh Ermler]]. La pel·lícula forma part del període cinematogràfic comprès entre la mort de [[Stalin]] el 1953 i la celebració del [[XX Congrés del PCUS]] el 1956. Altres clàssics del cinema soviètic d'aquesta època són ''Баллада о солдате'' (Balada d'un soldat, 1959) de [[Grigori Naumovitsh Txuchrai]], ''Девять дней одного года/deviat dnei odnovo goda'' (''Nou dies d'un any'', 1962) de [[Mikhaïl Romm]] i ''[[Ivanovo detstvo|Иваново детство/Ivanovo detstvo]]'' (''La infància d'Ivan'', 1962).ref{{format ref}} http://www.criterion.com/current/posts/200/ref

Amb ''Quan passen les cigonyes'' el cinema [[soviètic]] es desmarca del marcat i estricte to patriòtic de les produccions precedents i mostra una història d'amor filmada amb un nou esperit, un fet possible gràcies al règim més obert de [[Nikita Khrusxov]]. Entre les destacades i innovadores escenes amb les quals compta el film destaquen les següents:

* El calm preàmbul a la vigília de la guerra en el qual Veronika i Boris s'expressen el seu recíproc amor. 
* L'escena girant de Boris pujant les escales (una primícia tecnològica per a l'època). 
* El moment quan Veronika -terroritzada pel bombardeig i sense forces- acaba cedint als propòsits de Mark, tot repetint la seva negació de manera incessant.
* L'escena al llatzeret on un ferit descobreix que ha sigut abandonat per la seva amant. El doctor s'adreça aleshores a tota la sala per condemnar el comportament covard de certs ciutadans, que no mereixen cap respecte per part dels nobles combatents. 
* La mort de Boris, el qual en el darrer instant de la seva vida somia el seu futur amb Veronika.
* L'emotiva i desesperada escena final, en la qual Veronika diposita infructuosament la seva darrera esperança en el tren ple de soldats que retornen a casa, sense trobar a Boris.

==Detalls tècnics==
El film ''Quan passen les cigonyes'' de [[Mikhaïl Kalatozov|Kalatozov]] està fortament pregonat per l'excel·lent treball del càmera Sergei Urussevski (1908–1974), que aconsegueix dotar el film d'una gran expressivitat utilitzant, en part, una càmera portàtil. [[Mikhaïl Kalatozov|Kalatozov]] havia ja treballat anteriorment amb Urussevski el 1955, amb el rodatge de ''Первый эшелон/Pervi eshelon'' (''El primer tren'') i va continuar aquesta fructífera col·laboració amb els posteriors films ''Неотправленное письмо/Neotpravlenoe pismo'' (''La carta que no va arribar'', 1959) i ''Я Куба/ia cuba'' (''Sóc Cuba'', 1964), malgrat que aquest darrer treball va ser llargament ignorat fins que [[Martin Scorsese]] i [[Francis Ford Coppola]] el van desenterrar de l'oblit els anys 1990. D'ençà que la pel·lícula ha passat a ser considerada un clàssic del cinema. Pel que fa al cineasta Urussevski, el seu estil va ser aviat batejat amb el nom de ''càmera emocional'' per part de la crítica.

Entre les proeses tècniques i els sumptuosos moviments de càmera que forneixen la pel·lícula destaca l'escena en la que Boris puja les escales, seguit per una fidel càmera que resta en tot moment a la seva altura i fa inclús un gir de 360 graus. Per fer possible el rodatge de l'escena l'operador va haver de portar la càmera penjat d'una corda, tot girant mentre ascendia.

Una altra memorable pla segueix a Veronika, asseguda a l'interior d'un tramvia en circulació. Ella s'aixeca per descendir, seguida de ben a prop per una càmera col·locada entre la gent que ha de fer un ràpid i esvelt ''travelling'' lateral per no perdre de vista a Veronika. Quan la protagonista arriba a la desfilada militar, la càmera s'eleva per mostrar a la jove corrent entre els tancs. Aquest pla-seqüència comença amb una càmera portàtil que segueix a Veronika dins del tramvia i continua aleshores amb un travelling al final del qual un operador enganxa la càmera a una grua que l'eleva fins a visualitzar la protagonista entre els tancs. 

==Repartiment==
* [[Tatiana Samoilova]]: ''Veronika''
* Alexeï Batalov: ''Boris''
* Vassili Merkouriev: ''Fiodr Ivanovitch, el pare de Boris''
* Alexandre Chvorine: ''Mark''
* Svetlana Kharitonova: ''Irina''
* Constantin Nikitine: ''Volodia''
* Valentin Zoubkov: ''Stepan''
* Ekatérina Kouprianova: ''Anna Mikhaïlovna''
* Boris Kokovkine: ''Tchernov''
* Antonina Bogdanova: ''àvia''

==Premis==
A part de la [[Palma d'Or]], la pel·lícula de [[Michail Kalatosov]] va guanyar també el premi ''Prix Vulcain de l’Artiste Technicien'' (anteriorment ''Grand prix technique'') -un guardó atorgat per recompensar els mèrits tècnics d'un film- i l'excel·lent interpretació de l'actriu Tatjana Samoilova va ser lloada i va comptar amb una menció especial del jurat. A més, l'any 1959 l'actriu va guanyar el premi francès ''Étoile de Cristal'' per a la millor interpretació estrangera femenina. 

===Resum del palmarès===
* [[Palma d'Or]] al [[Festival de Canes]] de 1958, pel seu humanisme, per la seva unitat i la seva gran qualitat artística.
* ''Grand prix technique'' del [[Festival de Canes]].
* Menció especial del jurat del [[Festival de Canes|Canes]] a la interpretació de Tatjana Samoilova.
* Premi especial del primer festival cinematogràfic de l'[[URSS]] a [[Moscou]].
* Premi del IXè festival internacional de cinema obrer de [[Txecoslovàquia]].
* Menció al primer festival anual de [[Vancouver]].
* Diploma d'honor al festival de festivals a [[Mèxic]].
* Premi Selznick al millor film estranger de l'any als [[EUA]].
* Premi ''Étoile de Cristal'' per a la millor interpretació femenina estrangera.

==Referències==
{{Referències}}

==Enllaços externs==
* {{imdb títol| id=0050634}}

{{ORDENA:Quan Passen Les Cigonyes}}
[[Categoria:Pel·lícules de la Unió Soviètica]]
[[Categoria:Pel·lícules del 1957]]
[[Categoria:Pel·lícules guanyadores de la Palma d'Or]]
[[Categoria:Pel·lícules basades en obres de teatre]]
[[Categoria:Pel·lícules de drama bèl·lic]]
[[Categoria:Pel·lícules sobre el Front Oriental de la Segona Guerra Mundial]]</text>
      <sha1>lhzmv49mypf2sde8s960tox68m8wvua</sha1>
      <model>wikitext</model>
      <format>text/x-wiki</format>
    </revision>
  </page>