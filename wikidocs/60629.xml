<page>
    <title>Calais</title>
    <ns>0</ns>
    <id>60629</id>
    <revision>
      <id>13811935</id>
      <parentid>13392186</parentid>
      <timestamp>2014-07-13T13:43:12Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{polisèmia}}
{{Infotaula de municipi de França|de |Calais|
|escut = Blason ville fr Calais (Pas-de-Calais).svg
|bandera = Flag of Calais.svg 
|fotografia = Burghers of calais.jpeg
|fotografia_descripció =''Els burgesos de Calais'', de Rodin,br /amb l'Hôtel de Ville i el [[belfort (talaia)|belfort]] darrera
| latitud = 50.9480555555556
| longitud = 1.8563888888889
| cantó = [[Cantó de Calais-Centre|Calais-Centre]], [[Cantó de Calais-Est|Est]], [[Cantó de Calais-Nord-Oest|Nord-Oest]] i [[Cantó de Calais-Sud-Est|Sud-Est]] 
| codi_insee = 62193
|codi_postal = 62100 ``
|superfície = 33,5
|altitud = 5
|web = 
}}!--Fi de la taula--
'''Calais''' (en [[neerlandès]]: ''Kales'') és un [[municipi]] [[França|francès]], situat al departament de [[Pas de Calais]] i a la regió de [[Nord – Pas de Calais]]. L'any [[2006]] tenia 73.200 habitants.

Calais es troba a la costa del [[pas de Calais]] o estret de Dover, el punt més estret del [[canal de la Mànega]], que només mesura 34 quilòmetres en aquest lloc, i és la ciutat francesa més propera a [[Anglaterra]]. Els penya-segats blancs de [[Dover (Anglaterra)|Dover]] es poden veure fàcilment en un dia clar.

El nucli antic de la ciutat, Calais-Nord, es troba en una [[illa artificial]] envoltada per canals i ports. La part moderna de la ciutat, St-Pierre, es troba al sud i sud-est.

== Història ==
Els orígens de Calais són obscurs. Va ser fundat com un poblet pesquer una mica abans del [[segle X]]. El [[997]], va ser ampliat pel [[comte de Flandes]] i fortificat pel [[comte de Boulogne]] el [[1224]]. La seva posició estratègica el va convertir en un objectiu clau per al poder creixent del regne d'[[Anglaterra]], i la ciutat, després de la [[batalla de Crécy]] va ser assetjada i capturada pel rei [[Eduard III d'Anglaterra]] el [[1347]], després d'un [[Setge de Calais (1346)|setge d'onze mesos]].ref{{en}} Jonathan Sumption, ''[http://books.google.cat/books?id=V6vghfDY7loCpg=PA535dq=calais+1346hl=caei=C64HTZTsI8rrsgb0yK36DQsa=Xoi=book_resultct=resultresnum=10ved=0CFYQ6AEwCQ#v=onepageq=calais%201346f=false The Hundred Years War: Trial by battle]'', p.537/ref

El rei, enfurismat, va exigir represàlies contra els ciutadans de Calais per resistir tant de temps i va ordenar que la població de la ciutat fos executada en massa. Va decidir perdonar-los amb la condició que sis dels principals ciutadans, sense barrets ni sabates i amb cordes al voltant dels seus colls, vinguessin a ell i se sacrifiquessin. Quan van arribar, va ordenar que fossin executats, però va tenir mercè amb ells quan la seva reina, [[Philippa d'Hainault]], li va suplicar que els perdonés la vida. Tanmateix, va expulsar la majoria dels francesos i va repoblar la ciutat amb gent d'Anglaterra, per utilitzar-la com una entrada a Anglaterra. El títol municipal de Calais, prèviament concedit per la [[comtessa d'Arlois]], va ser confirmat per Eduard aquell mateix any.

El [[1360]], el [[tractat de Brétigny]] va cedir [[Guines]], [[Marck]] i Calais (col·lectivament, la [[Pale de Calais]]) perpètuament a sobirania anglesa, però només tingué una aplicació informal i parcial.

El [[1363]], es va convertir la ciutat en un [[port]] amb el comerç regulat pel rei. Esdevingué un [[borough parlamentari|''borough'' parlamentari]] que enviava [[burgesia|burgesos]] a la [[House of Commons]] del [[Parlament d'Anglaterra]] ja el [[1372]]. Tanmateix, seguí formant part de la [[diòcesi de Thérouanne]].

La ciutat fou anomenada la joia més lluent de la corona anglesa a causa de la seva gran importància en el comerç d'[[Estany (element)|estany]], [[plom]], [[tèxtil]]s i [[llana]]. Els aranzels que s'hi cobraven arribaven a sumar una tercera part dels ingressos del govern anglès, essent-ne la llana l'element més important de llarg. De la seva població de 12.000 persones, fins a 5.400 estaven connectades amb el comerç de llana. El govern o Capitania de Calais era un càrrec públic lucratiu i molt apreciat; el famós [[Dick Whittington]] va ser alhora [[Lord Mayor of London]] i alcalde de Calais el [[1407]].

Calais va ser vista durant molts anys com una part integral del [[Regne d'Anglaterra]], amb representants al [[parlament]] anglès. Sobre una de les seves portes hi havia la inscripció:

:Then shall the Frenchmen Calais win
:When iron and lead like cork shall swim

:''Aleshores guanyaran els francesos Calais''
:''Quan el ferro i el plom nedin com el suro''

La realitat, tanmateix, era molt diferent. El domini anglès de Calais depenia de fortificacions molt cares de mantenir, ja que la ciutat no tenia defenses naturals. Mantenir Calais era un afer costós que sovint era posat a prova per les forces de França i del [[Ducat de Borgonya]], amb la frontera franco-borgonyesa a prop. La durada del domini anglès sobre Calais va ser deguda en gran part al combat entre Borgonya i França, en què els dos bàndols desitjaven la ciutat però preferien veure-la en mans dels anglesos que en les del seu rival. La situació va canviar amb la victòria francesa sobre Borgonya i la incorporació del ducat a França.

La fi del domini anglès sobre Calais arribà el [[7 de gener]] del [[1558]] quan els francesos, sota [[Francis, duc de Guise]], prengueren avantatge d'una guarnició afeblida i de fortificacions debilitades per reprendre la ciutat. La regió al voltant de Calais, coneguda com el ''Calaisis'', va ser reanomenada el ''Pays Reconquis'' (regió reconquerida) en record de la seva recuperació.

La ciutat fou capturada pels [[Espanya|espanyols]] el [[1596]] per mitjà d'una invasió des dels [[Països Baixos espanyols]], però fou retornada a França després del [[tractat de Vervins]] el [[1598]].

Durant el [[segle XVIII]], Calais va aconseguir una fama científica. Quan es va definir el [[metre]] per primer cop en relació amb les dimensions de la [[Terra]], estava basat en la distància entre Calais i [[Perpinyà]]. Això és molt proper a la línia més llarga del nord al sud de França.

Calais va estar al front del conflicte amb el [[Regne Unit]] durant les [[guerres napoleòniques]]. El [[1805]], va allotjar l'exèrcit i la flota de [[Napoleó]] abans de la seva invasió fallida de Gran Bretanya.

Els britànics tornaren a Calais durant la [[Primera Guerra Mundial]], degut a la seva proximitat al front de [[Flandes]]. Va ser un port vital per a l'abastiment d'armes i reforços del [[front occidental]]. La ciutat va ser arrasada durant la [[Segona Guerra Mundial]]. El maig del [[1940]], va ser un objectiu clau de les forces invasores [[Alemanya|alemanyes]] i esdevingué l'escena d'una última defensa que permeté que les derrotades forces angleses fossin evacuades des de [[Dunkirk]] a la [[batalla de Dunkirk]]. 3.000 tropes angleses i 800 de franceses, amb el suport de vaixells de guerra de la [[Royal Navy]], resistiren des del [[22 de maig|22]] fins al [[27 de maig]] del [[1940]] contra dues divisions de [[panzer]] alemanyes. La ciutat va ser arrasada per un bombardeig incessant i només 30 dels 3.800 soldats defensors foren evacuats abans de la caiguda de la ciutat.

Durant l'ocupació alemanya, es convertí en el quarter general de les forces alemanyes a la regió del Pas de Calais i de Flandes i va ser molt fortificada, ja que els alemanys creien que els aliats envaïrien el continent en aquell punt. Va ser utilitzada com un lloc de llançament de les [[bombes V1]] i, durant gran part de la guerra, els alemanys usaren la regió com un emplaçament per a [[canons sobre vies]] que utilitzaven per bombardejar la regió del sud-est d'Anglaterra. De fet, la invasió tingué lloc molt més a l'oest, a [[Normandia]], el [[Dia D]]. Calais va ser fortament bombardejada en un intent de malmetre les comunicacions alemanyes i convéncer els alemanys que els aliats atacarien el Pas de Calais per a la invasió. La ciutat, ja en ruïnes, va ser alliberada per forces [[Canadà|canadenques]] a l'octubre del [[1944]].

== Economia ==
[[Fitxer:Calais pier.jpg|right|thumb|Un moll i un far a la costa de Calais]]
La proximitat de la ciutat a Anglaterra l'ha convertit durant segles en un port de gran importància. És el punt principal de sortida dels [[ferry]]s cap a Anglaterra, amb la majoria dels viatges pel [[Canal de la Mànega]] fets entre [[Dover (Anglaterra)|Dover]] i Calais. La terminal francesa del [[Channel Tunnel]] es troba també a prop de Calais, a [[Sangatte]], a uns 6 quilòmetres a l'oest de la ciutat.

El punt fort de l'economia de la ciutat és, evidentment, son port, però també hi ha altres indústries. Les principals són la fabricació de corbates, la indústria química i la fabricació de paper. Hi ha enllaços ferroviaris directes a París.

A causa de la gran diferència en els impostos britànics i els francesos en productes tals com les [[beguda alcohòlica|begudes alcohòliques]], s'han creat centres comercials gegants destinats als britànics que vénen a Calais exclusivament per comprar-ne.

== Llocs d'interès ==

La pràctica totalitat de la ciutat fou destruïda a la Segona Guerra Mundial, de manera que no hi ha gaire cosa per veure a Calais d'abans de la guerra. Per a molts visitants, la ciutat només és un lloc de passada per anar a altres llocs.

El centre de la ciutat està dominat pel seu característic ''hôtel de ville'' (ajuntament), construït en un estil flamenc renaixentista (i visible des de mar endins). Just davant de l'ajuntament hi ha una còpia de l'estàtua ''[[Els Burgesos de Calais]]'' (''Les Bourgeois de Calais'') d'[[Auguste Rodin]].

El quarter general dels alemanys durant la guerra, situat a prop de l'estació de tren en un petit parc, és obert al públic avui en dia com un museu de guerra.

A l'oest hi ha la [[Côte d'Opale]], una bella secció costanera amb penya-segats paral·lels als White Cliffs del litoral anglès i que és part de la mateixa formació geològica.

En dies clars, els edificis de Calais es poden veure bastant bé des de la costa anglesa, a 32 quilòmetres.

== Transports ==
La ciutat compta amb dues estacions principals: les estacions de [[Calais-Ville]] i [[Gare des Fontinettes|Fontinettes]]. A més, també té una estació secundària per on passen els [[Eurostar]], al municipi veí de [[Fréthun]]: l'estació de [[Calais-Fréthun]].
* [[Línia Calais-Dunkerque-Calais del TER]]
El transport públic queda complementat per diverses línies d'autobusos.

== Vegeu també ==
* [[Llista de municipis del Pas de Calais]]

== Referències ==
{{Referències}}

== Enllaços externs ==
{{Commonscat|Calais}}
* [http://www.mairie-calais.fr/ Pàgina web oficial]
* [http://www.calais.cci.fr/ Informació sobre el port i la ciutat]
* [http://www.calais-port.com/defaultuk.html Port de Calais]
* [http://france-for-visitors.com/north/calais/index.html Guia de Calais]
* [http://www.dover-to-calais.com/ Informació general sobre Calais]
* [http://www.fortified-places.com/calais.html Pàgina web sobre les fortificacions de Calais]
{{Municipis Pas de Calais}}
{{Autoritat}}
{{Enllaç AB|en}}

[[Categoria:Municipis del Pas de Calais]]
[[Categoria:Ciutats condecorades amb la Legió d'Honor]]</text>
      <sha1>0rkh66pmrjgtiffrahm3p2yno22e85u</sha1>
      <model>wikitext</model>
      <format>text/x-wiki</format>
    </revision>
  </page>