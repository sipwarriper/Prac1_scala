<page>
    <title>Hans Bethe</title>
    <ns>0</ns>
    <id>117467</id>
    <revision>
      <id>13678495</id>
      <parentid>12506526</parentid>
      <timestamp>2014-06-24T14:16:52Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Hans Bethe.jpg|right|thumb|Hans Bethe]]
{{Nobel|Física|1967}}
'''Hans Albrecht Bethe''' ([[Estrasburg]], [[França]], [[1906]] - [[Nova York]], [[EUA]], [[2005]]) fou un [[físic]] alemany, nacionalitzat nord-americà, guardonat amb el [[Premi Nobel de Física]] l'any [[1967]].

== Biografia ==
Va néixer el [[2 de juliol]] [[1906]] a la ciutat d'[[Estrasburg]], ciutat situada a la [[regions franceses|regió]] d'[[Alsàcia]] quan aquesta formava part de l'[[imperi Alemany]]. Després d'estudiar [[física]] a la Universitat de [[Frankfurt del Main|Frankfurt]] es doctorà el [[1928]] a la Universitat de [[Munic]] sota la supervisió d'[[Arnold Sommerfeld]].

Bethe morí el [[6 de març]] de l'any [[2005]] a la seva residència de [[Nova York]], als 99 anys.

== Recerca científica ==
Va abandonar [[Alemanya]] a l'accedir [[Adolf Hitler]] al poder, instal·lant-se el [[1933]] a la Universitat de [[Bristol]] al [[Regne Unit]] on treballà al costat de [[Rudolf Peierls]] investigant al voltant del [[deuteri]]. El [[1935]] ingressà a la Universitat de Cornell als [[Estats Units]] com a professor de física, on realitzà investigacions al voltant de les [[reacció nuclear|reaccions nuclears]], el [[cicle carboni-oxigen-nitrogen]] i el càlcul de l'[[efecte Lamb]] combinant la [[relativitat especial|relativitat]] i la [[mecànica quàntica]]. El [[1938]] va trobar el mecanisme de les [[reacció nuclear|reaccions nuclears]], conegut com el [[cicle de Bethe]] o del carboni, que explica com les [[estrella|estrelles]] produeixen la seva energia. Bethe s'adonà que, per entendre com es realitza la [[Fusió nuclear|fusió]] del [[nucli atòmic|nucli]] d'[[hidrogen]] a l'interior del [[Sol]], és necessari considerar que el [[carboni]] actua com a catalitzador. 
[[Fitxer:Hans Bethe ID badge.png|right|thumb|200px|Credencial acreditativa de Bethe a l'Observatori de Los Alamos.]]

Durant la [[Segona Guerra Mundial]] va ser el director la divisió teòrica al laboratori secret de [[Los Alamos (Nou Mèxic)]] i participà en el desenvolupament de la primera [[bomba atòmica]], l'anomenat [[Projecte Manhattan]]. Convidat per [[Robert Oppenheimer]] va dirigir un conjunt molt selecte de científics que incloïa a físics com [[John von Neumann]] o [[Richard Feynman]]. 

El seu equip va treballar en la fabricació de la [[massa crítica]] necessària d'[[Urani|urani-235]] necessària per a produir una reacció de [[fissió nuclear]] capaç de produir l'explosió d'una [[bomba atòmica]]. Després de la guerra Bethe va passar a ser un activista a favor del [[desarmament]] i, en particular, del control nuclear, sent un dels principals impulsors de la signatura dels [[Acords SALT]] l'any [[1972]], realitzada a [[Hèlsinki]]. 

Els seus èxits el permeteren arribar a ser president de la [[Societat Americana de Física]] l'any [[1954]]. L'any [[1967]] fou guardonat amb el [[Premi Nobel de Física]] “per les seves contribucions a la teoria nuclear, especialment en el descobriment de la producció energètica en les estrelles”.ref[http://nobelprize.org/nobel_prizes/physics/laureates/1967/index.html Pàgina de l'Institut Nobel, Premi Nobel de Física 1967] {{en}}/ref 

== Confirmació de les seves teories ==
Gràcies al seva longevitat Bethe va poder tenir la satisfacció d'assistir a la comprovació de les seves idees sobre la producció d'energia per les estrelles, comprovació realitzada els primers anys del [[segle XXI]] gràcies a la resolució del problema dels [[neutrí|neutrins]] procedents del centre del Sol. 

La confirmació del model de funcionament de l'interior del Sol i la conclusió que el nombre de neutrins produïts en aquest són els que estan implicats en les reaccions nuclears. Durant molts anys no es van detectar els neutrins necessaris sinó solament un terç, el que va fer fins i tot dubtar del model solar. Però gràcies al detector ''[[Sudbury Neutrino Observatory]]'', situat a [[Canadà]], es pogué comprovar com els neutrins es produïxen en la quantitat prevista però en el viatge a la [[Terra]] els neutrins electrònics, que són els que es detectaven, es transformen en neutrins muònics i neutrins tauònics exactament com cal perquè la velocitat de producció sigui la prevista pels models teòrics (són les anomenades oscil·lacions dels neutrins). 

== Reconeixements ==
En honor seu s'anomenà l'[[asteroide]] [[(30828) Bethe]],ref{{citar web |url=http://www.phys-astro.sonoma.edu/brucemedalists/bethe/ |títol=Hans Albrecht Bethe |consulta=12/1/2012 |obra= |editor=Sonoma State University - Department of Physics  Astronomy |data= |llengua=angllès }}/ref descobert el [[12 d'octubre]] de [[1990]] per [[Freimut Börngen]] i [[Lutz D. Schmadel]].

== Referències ==
{{Commonscat|Hans Bethe}}

{{referències}}

{{Autoritat}}
{{ORDENA:Bethe, Hans}}

[[Categoria:Físics francesos]]
[[Categoria:Astrònoms]]
[[Categoria:Premis Nobel de Física]]
[[Categoria:Persones d'Estrasburg]]
[[Categoria:Físics teòrics]]

{{Link GA|en}}</text>
      <sha1>qxs5lgcik9ikl5ukelg9ewv0p9704ox</sha1>
      <model>wikitext</model>
      <format>text/x-wiki</format>
    </revision>
  </page>