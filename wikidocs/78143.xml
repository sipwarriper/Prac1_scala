<page>
    <title>Beatriu I dels Països Baixos</title>
    <ns>0</ns>
    <id>78143</id>
    <revision>
      <id>13951522</id>
      <parentid>13948250</parentid>
      <timestamp>2014-08-19T08:07:44Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>{{Monarca
|nom= Beatriu I dels Països Baixos
|image=Beatrix05.jpg
|order= [[Reis dels Països Baixos|Reina dels Països Baixos]]
|term_start= [[30 d'abril]] de [[1980]]
|term_end= ''[[30 d'abril]] del [[2013]]''
|predecessor= [[Juliana I dels Països Baixos]]
|successor= [[Guillem Alexandre dels Països Baixos|Guillem Alexandre]]
|birth_date= {{data de naixement i edat|1938|01|31}}
|birth_place= [[Utrecht]], [[Països Baixos]]
|spouse= [[Claus von Amsberg]]
|escut=Royal Coat of Arms of the Netherlands.svg
}}
'''Beatriu I dels Països Baixos''', nascuda amb el nom de '''Beatrix Wilhelmina Armgard van Oranje-Nassau''', ([[Palau de Soestdijk]], [[Baarn]], [[Països Baixos]] [[1938]]) ha estat reina i [[cap d'estat]] dels Països Baixos, des de l'any [[1980]] fins al [[28 de gener]] del [[2013]]. 

El 28 gener del 2013 anuncià que abdicava a favor del seu fill, el príncep [[Guillem Alexandre dels Països Baixos|Guillem Alexandre]], decisió que es va formalitzar el 30 d'abril.ref{{ref-web| url=http://www.324.cat/noticia/2042973/mon/La-reina-Beatriu-dHolanda-ha-abdicat| editor=[[3/24]]|llengua=català| títol=La reina Beatriu d'Holanda abdica en favor del seu fill Guillem Alexandre}}/ref

== Biografia ==
Va néixer el 31 de gener de 1938 al [[Palau de Soestdijk]], filla de la [[Monarca|reina]] [[Juliana I dels Països Baixos]] i del príncep d'origen alemany [[Bernat de Lippe-Biesterfeld]]. Era néta per part de mare de la reina [[Guillemina I dels Països Baixos]] i [[Enric de Mecklenburg-Schwerin]], i per part de pare de Bernat de Lippe-Biesterfeld i la baronessa Armgard of Sierstorpff-Cramm. Al costat de la seva mare i la seva àvia ha permès que durant més de cent anys fossin dones les que ocupessin el tron dels Països Baixos.

Amb l'ocupació alemanya arran de la [[Segona Guerra Mundial]], l'any [[1940]] fugí amb la resta de la família reial al [[Regne Unit]] i es traslladà amb la seva mare al [[Canadà]] mentre el seu pare es quedava a [[Londres]] per col·laborar amb l'alliberació d'[[Europa]] dels exèrcits [[Partit Nacional Socialista dels Treballadors Alemanys|nacionalsocialistes]]. 

Estudià [[dret]] a la [[Universitat de Leiden]], on es llicencià l'any [[1961]]. Durant els seus anys d'estudi va ser observadora d'un bon nombre d'organitzacions internacionals a [[Gènova]], [[Estrasburg]], [[París]] i [[Brussel·les]].

== Núpcies i descendents ==
L'any [[1956]] fou declarada major d'edat i ocupà un lloc al Consell d'Estat. La princesa hereva anuncià el seu matrimoni amb el noble d'origen prussià [[Claus von Amsberg]] que se celebrà el [[10 de juny]] de l'any [[1966]] a la catedral d'[[Amsterdam]].

[[Claus von Amsberg]] havia estat membre de les [[Joventuts Hitlerianes]] i posteriorment fou mobilitzat per l'exèrcit alemany. Va participar en certes operacions militars a [[Itàlia]], on fou fet presoner. Posteriorment s'integrà al servei diplomàtic de la [[Alemanya Occidental|República Federal d'Alemanya]] ([[Alemanya Occidental|RFA]]). L'anunci de matrimoni tingué profundes conseqüències en el si de la societat neerlandesa, que veia de formes molt diferents l'enllaç anunciat. Un sector molt important de la societat no acceptava que un alemany vinculat amb el nacionalsocialisme es casés amb la princesa hereva que un dia s'havia de convertir en cap d'estat i apostaven per la [[república]] o per una renúncia formal de la princesa Beatriu. 

La parella tingué tres fills:
* SAR el príncep [[Guillem Alexandre dels Països Baixos]] ([[1967]]), casat l'any [[2002]] amb l'argentina [[Màxima Zorreguieta]].
* SAR el príncep [[Joan Frisó dels Països Baixos]] ([[1968]] - [[2013]]), casat des de l'any [[2004]] amb la neerlandesa [[Mabel Wisse Smit]].
* SAR el príncep [[Constantí dels Països Baixos]] ([[1969]]), casat l'any [[2001]] amb la neerlandesa [[Laurentien Brinkhorst]].

El casament dels fills de la reina Beatriu també foren font de greus problemes. Mentre el casament del príncep hereu fou mal vist per l'alt càrrec ocupat pel pare de Zorreguieta durant la [[dictadura|dictadura militar]] argentina del general [[Jorge Rafael Videla]], el casament del príncep Joan Frisó va ser controvertit com a conseqüència d'una relació anterior de Wisse Smit amb un narcotraficant. El parlament neerlandès no va aprovar el casament de Joan Frisó que va haver de renunciar als drets dinàstics per ell i els seus descendents.

== Reina dels Països Baixos ==
El [[30 d'abril]] de l'any [[1980]] la reina [[Juliana I dels Països Baixos]] abdicà després de 32 anys de regnat i Beatriu fou proclamada reina el mateix dia a [[Amsterdam]]. Així era la tercera sobirana consecutiva des de la pujada al tron de la seva àvia [[Guillermina I dels Països Baixos|Guillermina]] l'any [[1890]]. Entre els seus reconeixements i distincions cal destacar el [[Premi Internacional Carlemany]] que rebé a la ciutat d'[[Aquisgrà]] el [[16 de maig]] de [[1996]], per la seva contribució a la superació de conflictes i el reforçament dels llaços d'unitat entre els pobles d'[[Europa]]. 

En aquest aspecte, Beatriu ha sabut capgirar la polèmica generada pel seu matrimoni amb el príncep Claus, pel seu origen alemany, en un factor de reconciliació entre els dos pobles. La seva gran popularitat no és aliena tampoc a un intencionat rebuig dels símbols més ostentosos de la seva condició reial. El príncep Claus va morir el 6 d'octubre de [[2002]] als 76 anys a [[Amsterdam]] com a conseqüència d'una [[pneumònia]] i de la [[malaltia de Parkinson]]. L'ex-reina Juliana morí el 20 de març del [[2004]] a l'edat de 94 anys i el príncep Bernat morí poc després, l'1 de desembre del mateix any, a l'edat de 93 anys. 

La reina dels [[Països Baixos]] posseeix els següents títols oficials: princesa d'Orange-Nassau; duquessa de Limburg; marquesa de Veere i Vlissingen; comtessa de Katzenelnbogen, Vianden, Diez, Spiegelberg, Buren, Leerdam i Culemborg; vescomtessa d'Anvers; baronessa de Breda, Diest, Herstal, IJsselstein, Eindhoven, Cranendonck, la ciutat de Grave i el territori de Cuyk, Liesveld, Beilstein, [[Comines-Warneton|Warneton]], Arlay i Nozeroy; i senyora d'Ameland, Polanen, Geertruidenberg, Niervaart, Klundert, Naaldwijk, [[Bredevoort]], Borculo, Lichtenvoorde, Baarn, Soest, Ter Eem, The Loo, Hooge en Lage Zwaluwe, Steenbergen, Sint-Maartensdijk, Willemstad, Montfort, Sankt-Vith, Bütgenbach, Daasburg, Besançon, Turnhout i Zevenbergen. 

La sobirana neerlandesa posseïx un patrimoni excepcional que la converteix en la monarca més rica d'[[Europa]]. La seva fortuna, basada en una impressionant cartera [[borsa|borsària]] conté un important paquet accionarial de la companyia petroliera [[Royal Dutch Shell]]. A més posseeix una col·lecció de joies de valor incalculable que procedeixen d'herències familiars.

== Referències ==
{{Referències|1}}

== Enllaços externs ==
{{Projectes germans|commons=Beatrix of the Netherlands|Beatriu I dels Països Baixos}}
* {{nl}} {{en}} [http://www.koninklijkhuis.nl/english/ Pàgina Oficial de la Reina Beatriu I]
* {{en}} [http://www.aachen.de/EN/sb/pr_az/karls_pr/index.html Premi Internacional Carlemany]


{{Inicia taula}}
{{Filera de successions|títol=[[Reis dels Països Baixos|Reina dels Països Baixos]]br /[[Fitxer:Royal Coat of Arms of the Netherlands.svg|75px|Països Baixos]]|a|abans=[[Juliana I dels Països Baixos|Juliana I]]|després=-br /{{mida|1=''hereu designat:br /[[Guillem Alexandre dels Països Baixos]]''}}|anys=[[1980]]– ''[[30 d'abril]] del [[2013]]''}}
{{Finalitza taula}}

{{Reis dels Països Baixos}}
{{ORDENA:Beatriu I Dels Paisos Baixos}}	!--ORDENA generat per bot--
{{Autoritat}}
{{Enllaç AB|no}}

[[Categoria:Reis dels Països Baixos]]
[[Categoria:Casa de Lippe]]
[[Categoria:Casa d'Orange-Nassau]]
[[Categoria:Gran Creu de l'orde de Sant Olaf]]
[[Categoria:Gran Creu de Classe Especial de l'Orde del Mèrit de la República Federal d'Alemanya]]
[[Categoria:Guanyadors del Premi Internacional Carlemany]]
[[Categoria:Gran Creu de Cavaller amb Cordó de l'orde al Mèrit de la República Italiana]]
[[Categoria:Gran Collar de l'orde de la Creu del Sud]]
[[Categoria:Cavallers Extraordinaris de la Lligacama]]
[[Categoria:Receptors de l'orde de l'Àliga Blanca]]</text>
      <sha1>3i0mq0o1qbkxka82yckjyq632qvtjcm</sha1>
      <model>wikitext</model>
      <format>text/x-wiki</format>
    </revision>
  </page>