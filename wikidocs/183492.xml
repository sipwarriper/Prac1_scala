<page>
    <title>Enrique Líster Forján</title>
    <ns>0</ns>
    <id>183492</id>
    <revision>
      <id>13956103</id>
      <parentid>13685243</parentid>
      <timestamp>2014-08-20T22:31:49Z</timestamp>
      <contributor>
        <username>RotlinkBot</username>
        <id>151337</id>
      </contributor>
      <minor></minor>
      <comment>Bot: enllaç no actiu</comment>
      <text>[[Fitxer:Кольцов Энрике Листер.JPG|thumbnail|MIkhaïl Koltsov amb Enrique Líster durant la guerra civil]]
'''Enrique Líster Forján''', originalment '''Jesús Liste Forján''' (Ameneiro, llogaret de [[Teo]], [[Província de la Corunya|La Corunya]], [[21 d'abril]] de [[1907]] — [[Madrid]], [[8 de desembre]] de [[1994]]), fou militant comunista i un destacat militar [[Galícia|gallec]] lleial a la [[Segona República Espanyola|República]] durant la [[Guerra Civil Espanyola]]. 

==Infància i joventut==
[[Picapedrer]] a la seva terra natal, va emigrar a [[Cuba]] als onze anys, tornant a Espanya en [[1925]], on ingressà en el [[Partit Comunista d'Espanya]] (PCE). Participà activament en les lluites dels treballadors agraris a [[Galícia]] i es convertí ràpidament en un important activista sindical, en el difícil context de [[pistolerisme]] patronal contra els sindicats en la fase final de la [[Dictadura de Primo de Rivera]]. 

==Formació en el comunisme==
A inicis dels anys 30, proclamada la [[Segona República Espanyola]], per la seva condició de quadre destacat del PCE fou enviat a la [[Unió Soviètica]] on cursà estudis de formació política i militar a l'escola de quadres de la [[Komintern]] a [[Moscou]]. Durant el seu període com estudiant va formar part d'una brigada de treballadors de xoc encarregada de la construcció del [[metro de Moscou]], on la seva experiència juvenil com a picapedrer va ser molt útil. 

Al seu retorn, el 1936, Líster es va fer càrrec de les tasques polítiques sobre qüestions militars que el PCE va assumir davant el creixent perill colpista. Després que el [[Front Popular]] guanyés les [[Eleccions generals espanyoles (1936)|eleccions generals]] de 1936 es van accelerar els plans de la clandestina [[Unió Militar Espanyola]] composta per oficials d'[[ultradreta]], reaccionaris catòlics o falangistes. Davant aquesta situació, la xarxa de contactes establerta a les casernes per Líster i nombrosos soldats i oficials va ajudar a conèixer l'abast del perill i va facilitar molt l'aixafament del cop en nombroses unitats.

==La Guerra civil espanyola==
Després de fracassar el cop militar organitzat, entre d'altres, pel general [[Emilio Mola]] el juliol de 1936, la situació va derivar ràpidament cap a la guerra oberta. En la fase inicial de la guerra, Líster va tenir un paper molt destacat en l'organització del [[Cinquè Regiment]], la primera escola militar per a formació de [[milícia|milicians]]. 

Després de marxar a les zones de combat de la [[Sierra de Madrid]], començà el seu ascens per mèrits de guerra, participant en les batalles que es desenvoluparen al Tajo, a Toledo i en la marxa sobre Madrid. 

Encarregat de la defensa d'un sector de la ciutat durant la [[Batalla de Madrid]], al capdavant de la 1a Brigada Mixta de l'[[Exèrcit Popular de la República]], a continuació va ser el responsable de la [[11a Divisió de l'Exèrcit Popular de la República|11a Divisió]], convertint-la en la més selecta unitat republicana, encarregada de suportar els pitjors combats a la [[batalla de Brunete]], la [[batalla de Belchite]] i la [[batalla de Terol]]. En tots els combats on es va trobar al capdavant dels seus homes, Líster es comportà de forma audaç i decidida, al mateix temps que procurava reduir les baixes pròpies al mínim. Les Brigades sota el seu comandament constituïen normalment unitats endurides, entrenades per a operacions especials en les línies properes al front i que ajudaven en les operacions de ruptura o defensa a ultrança per a les quals eren requerides habitualment. L'avanç nocturn a Brunete, que va permetre ocupar la població i capturar a l'Estat Major enemic en la zona, operació realitzada gairebé sense pèrdues, o la ruptura per sorpresa a [[Terol]] són bons exemples de la seva qualitat com comandament tàctic de gran iniciativa.

En 1937, el govern constitucional republicà va ordenar que es dissolgués el [[Consell d'Aragó]], la institució que controlava gran part de l'Aragó no ocupat pels [[franquisme|franquistes]] i que estava organitzat de forma autònoma pels [[anarcosindicalisme|anarcosindicalistes]] de la [[Confederació Nacional del Treball|CNT]] i altres forces afins, per entendre que s'estava entorpint l'esforç de guerra i per a sufocar una forma de poder dual revolucionari que impedia a la República exercir la seva autoritat i la llei en la zona. El Ministre de Defensa Nacional, el [[Partit Socialista Obrer Espanyol|socialista]] [[Indalecio Prieto]], va ordenar personalment a Líster que dirigís la dissolució del Consell d'Aragó, portada a terme amb escàs ús de la força. Després dels [[fets de maig del 1937]] i la dissolució del Consell d'Aragó, les [[col·lectivització|col·lectivitzacions]] voluntàries es van mantenir en el marc d'un esforç conjunt per a mantenir la producció i guanyar la guerra.

El [[1938]], després de la [[batalla de Terol]] i la posterior [[batalla d'Aragó]], Líster va ser un dels oficials encarregats de contenir l'allau enemiga que amenaçava de dividir la zona republicana en dos sectors. Després de la batalla defensiva al sud de [[Catalunya]] i [[Aragó]], Líster va assolir salvar la major part de les forces sota el seu comandament i retirar-se a la riba nord de l'[[Ebre]].

Després de la primera crisi de [[Txecoslovàquia]], el govern espanyol valora que l'única possibilitat de guanyar la guerra consisteix a mantenir-se ferma fins al moment en el qual esclati la guerra a [[Europa]] contra els [[nazi]]s i que el seu detonant podria ser la resistència txeca a l'annexió dels [[Sudets]] per part del [[Tercer Reich]] de [[Adolf Hitler|Hitler]].

Al juliol del [[1938]], el reorganitzat [[Exèrcit Popular de la República]] a [[Catalunya]] emprengué una ofensiva a la [[batalla de l'Ebre]] amb les forces de xoc de l'Exèrcit de l'Ebre sota el comandament del Major [[Juan Modesto]] i rearmat amb els recursos que [[França]] deixà creuar per la frontera els dies de la crisi txeca. Líster rebé el comandament del Vè Cos d'Exèrcit (Divisions 11a, 45a i 46a), encarregant-se de l'avanç pel sector sud del front ([[Serra de Pàndols]] fins a ocupar [[Pinell de Brai]]) i resistint amb èxit durant dos mesos el pes dels atacs de les millors tropes franquistes (4a Divisió de Navarra del Cos d'Exèrcit Marroquí). Finalment, el setembre de 1938, els franco-britànics decidiren plegar-se a les pretensions hitlerianes d'annexió dels sudets txecs i en la [[Conferència de Munic]] de finals de mes, el primer ministre britànic [[Neville Chamberlain]] segellà la sort de Txecoslovàquia i d'Espanya. Al novembre de 1938, després de patir greus pèrdues humanes i materials, les tropes de l'Exèrcit de l'Ebre es retiraren organitzadament cap a l'interior de [[Catalunya]].

Sense possibilitat de reposar les pèrdues militars i amb la batalla diplomàtica perduda per la política franco-britànica d'apaivagament davant el nazisme i el feixisme, la República Espanyola patí l'ofensiva contra Catalunya definida en la [[Ocupació franquista de Catalunya|batalla de Barcelona]] per part del gruix de l'exèrcit franquista juntament amb els seus aliats italians i alemanys. El Vè Cos d'Exèrcit formà part de la defensa i Líster manà a les seves forces en els llocs de major perill. Després de la ruptura del front, el Vè Cos d'Exèrcit cobrí la retirada del gruix de les forces i de la població civil, que després de la caiguda de [[Barcelona]] omplí les carreteres camí de França.

Les últimes forces de l'Exèrcit Popular a creuar la frontera foren les manades per Líster. Internat l'exèrcit en camps de concentració, un nucli d'oficials i membres del govern espanyol tornaren a l'Espanya republicana per a continuar la lluita. Pels excepcionals serveis prestats, el major Líster fou ascendit a [[tinent coronel]]. Una vegada a Espanya, quedà a les ordres del govern presidit per [[Juan Negrín López]], qui es trobà amb nombrosos obstacles a la seva política de resistència per a una pau negociada. A les files de l'Estat major del grup d'exèrcits de la Regió Centre, un nucli important de conspiradors intentaren una rendició a les forces franquistes i boicotejaren tots els esforços. El cop militar del coronel [[Segismundo Casado]] impedí finalment mantenir la lluita i la derrota militar de la [[II República Espanyola]] fou definitiva.

==Postguerra== 
Líster, juntament amb altres quadres militars i polítics aconseguí marxar a l'exili i escapar de la captivitat.

Exiliat a la [[Unió Soviètica]], i després d'un nou període a l'Escola Militar, va participar en les discussions i tensions sofertes pel PCE en aquest període. Al formar part del nucli de militants que havien estat militars d'alta graduació, se'ls va apartar de la primera línia política incorporant-los a l'exèrcit ja entrada la [[Segona Guerra Mundial]], arribant al grau de general en les forces de l'URSS, de la [[República Popular de Polònia]] i de la nova [[República Democràtica Federal de Iugoslàvia|Iugoslàvia]].

Va seguir sent part de la direcció del PCE, destacant molt aviat per la seva actitud crítica cap a la nova direcció del partit establerta després de la mort del secretari general [[José Díaz]]. Les divergències amb el seu substitut [[Santiago Carrillo]] arribaren a ser molt fortes. Instal·lat a [[França]] després d'una etapa a l'URSS, va portar a terme algunes tasques d'organització dels [[guerriller]]s [[maquis]] espanyols que van continuar la lluita contra la [[dictadura franquista]], però el seu pes polític a l'interior del PCE va disminuir davant la consolidació de la línia carrillista de l'anomenada [[Reconciliació Nacional]]. El [[1968]] va abonar la postura soviètica en la invasió de [[Txecoslovàquia]] i va denunciar públicament la línia seguida per Santiago Carrillo, fundant al seu torn el [[Partit Comunista Obrer Espanyol]] (PCOE), tot denunciant la liquidació del projecte comunista a les mans dels sectors [[eurocomunisme|eurocomunistes]].

El [[1977]] va tornar de l'exili, reingressant al PCE el [[1986]], després de l'expulsió de [[Santiago Carrillo]].

Les seves experiències de la [[Guerra civil espanyola|Guerra Civil]] i la seva trajectòria personal i política es recullen en els llibres ''La nostra guerra'' (1966) i ''Memòries d'un lluitador'' (1977). A més, sobre la base de la seva experiència política dintre del Partit Comunista d'Espanya, va escriure ''Així va destruir Carrillo el PCE'' (1983).

==Bibliografia==
* Enrique Líster: '''Nuestra Guerra. Memorias d'un luchador''' (1977)

==Enllaços externs==
*[http://web.archive.org/web/20030804120514/http://personal.telefonica.terra.es/web/colectivolister/homenaje.htm Biografia no oficial] al web del ''Colectivo Enrique Líster''.

{{Autoritat}}
{{ORDENA:Lister Forjan, Enrique}}

[[Categoria:Comunistes gallecs]]
[[Categoria:Sindicalistes gallecs]]
[[Categoria:Polítics de la província de la Corunya]]
[[Categoria:Militars republicans de la Guerra Civil Espanyola]]
[[Categoria:Exiliats del franquisme gallecs]]
[[Categoria:Militars gallecs]]
[[Categoria:Antifeixistes]]</text>
      <sha1>7wkm0xxa7ghnzlmn2ei8dopui4bbgap</sha1>
      <model>wikitext</model>
      <format>text/x-wiki</format>
    </revision>
  </page>