<page>
    <title>Tricicle (vehicle)</title>
    <ns>0</ns>
    <id>720477</id>
    <revision>
      <id>13585936</id>
      <parentid>13572942</parentid>
      <timestamp>2014-06-12T20:34:25Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció: península ibèrica  península Ibèrica</comment>
      <text>[[Fitxer:Workhorse Trike.jpg|thumb|Tricicle comercial ''Workhorse'' (2006), amb caixa d'emmagatzematge al darrere]]
[[Fitxer:Old Harley davidson trike pic4.JPG|thumb|Harley-Davidson ''Servi-Car'', motocicleta tipus ''trike'' comercial dels volts de 1960]]
Un '''tricicle''' és un [[vehicle]] terrestre de tres rodes, sovint amb la de davant directora, de [[Vehicles de tracció humana|tracció humana]] o propulsat per un [[motor]]. En el primer cas, s'entén com a tal el [[velocípede]] de tres rodesref name=grec/ que es desplaça per l'acció dels peus sobre els pedals.ref{{citar web 
|url=http://www14.gencat.cat/llc/AppJava/index.html?action=Principalmethod=detallinput_cercar=tricicle+motornumPagina=1database=TERMCATidFont=778693idHit=778693tipusFont=Diccionaris+terminol%F2gics+del+TERMCATnumeroResultat=5databases_avansada=categories_avansada=clickLink=detalltitol=tricicletematica=Lleure.+TurismetipusCerca=cerca.tot
|títol=Tricicle
|consulta=20 gener 2012 
|obra=optimot.gencat.cat
|editor=[[Generalitat de Catalunya]]
|data=
|llengua=}}/ref En el segon, es tracta d'un vehicle [[automòbil]] de tres rodes, ja sigui emprat per a petits transportsref name=grec / (cas en el qual es coneix també com a [[motocarro]]), o com a mitjà de transport personal.

A la pràctica, s'entén com a tricicle qualsevol vehicle de tres rodes,ref name=grec{{citar web 
|url=http://www.enciclopedia.cat/diccionaris/gran-diccionari-de-la-llengua-catalana/EC-GDLC-e00137364.xml?s.q=tricicle#gdlc/EC-GDLC-e00137364.xml
|títol=Tricicle
|consulta=20 gener 2012 
|obra=enciclopedia.cat
|editor=[[Gran Enciclopèdia Catalana]]
|data=
|llengua=}}/ref sempre que en tingui dues d'alineades horitzontalment (ja siguin dues al davant i una al darrere o a l'inrevés) i el seu aspecte sigui equiparable al d'una [[bicicleta]]. Per tant, no entrarien en aquesta categoria les [[motocicleta|motocicletes]] amb [[sidecar]] (les rodes de les quals no estan alineades horitzontalment) ni els petits automòbils de tres rodes, designats comunament com a [[microcotxe]]s.

== Història ==
[[Fitxer:TricycleAntique.jpg|thumb|Antic tricicle amb quadre de fusta]]
Hi ha notícies de quelcom similar a un tricicle ja a mitjan [[segle XVII]]: el rellotger alemany Stephan Farffler, discapacitat, creà el [[1680]]ref name=his{{citar web 
|url=http://www.threes.com/index.php?option=com_contentview=articleid=2957:high-wheel-tricyclecatid=76:sportsItemid=55
|títol=A brief history of the tricycle
|consulta=20 abril 2012 
|obra=threes.com
|editor=
|data=
|llengua=anglès}}/ref una mena de cadira de minusvàlid, amb tres rodes, que es desplaçava gràcies a unes [[manovella|manovelles]].ref name=Greene p. 21{{cite book |language=anglès |title=Free on Three: The Wild World of Human Powered Recumbent Tadpole Tricycles |publisher=iUniverse |author=Steve Greene |year=2011 |pages=21 |isbn=1462021603}}/refref{{cite journal |language=anglès |title=Medical Innovations - Wheelchair |journal=Science Reporter |volume=44 |year=2007 |page=397 }}/ref A finals del segle següent, el [[1789]], els inventors francesos Blanchard i Maguierref name=his / desenvoluparen un altre vehicle de tres rodes impulsat per pedals i l'anomenaren «tricicle».ref name=Greene p. 21 /

Durant el del [[segle XIX]], l'inventor britànic Denis Johnson va patentar un tricicle a [[Anglaterra]] el [[1818]].ref{{citar web 
|url=http://tricyclemuseum.wordpress.com/2-history-of-tricycles/
|títol=2. History of Tricycles
|consulta=20 abril 2012 
|obra=tricyclemuseum
|editor=
|data=
|llengua=anglès}}/ref El [[1876]], James Starley desenvolupà el ''Coventry Lever Tricycle'' (Tricicle a palanques de Coventry) amb dues petites rodes a la dreta i una gran roda motriu a l'esquerra, propulsat gràcies a unes palanques de mà. El [[1877]], Starley desenvolupà un nou vehicle que anomenà '' Rotatiu de Coventry'', qualificat com a «un dels primers tricicles amb transmissió per cadena rotativa». 

Els invents de Starley encetaren la moda del tricicle al [[Regne Unit]]; cap a [[1879]], hi havia vint tipus de tricicles i autocicles amb rodes múltiples produïts a [[Coventry]], i el [[1884]] n'hi havia més de 120 models diferents, produïts per 20 fabricants. El primer tricicle amb direcció anterior va ser fabricat per l'empresa de [[Leicester]] ''The Safety Company Tricicle'' el [[1881]] i fou comercialitzat el [[1882]] al preu de 18 [[lliura esterlina|£]]. L'empresa va desenvolupar al mateix temps un tricicle plegable.

Els tricicles varen ser emprats de bon començament per ciclistes que no se sentien còmodes sobre rodes altes, com ara dones que portaven vestits llargs i amples. Al Regne Unit, el [[1929]] es fundà la ''Tricycle Association'' per a agrupar tots els entusiastes d'aquest vehicle. L'entitat organitza passejades en grup, recorreguts i proves de regularitat.

=== Tricicles amb motor ===
[[Fitxer:De Dion stoomdriewieler.GIF|thumb|left|El De Dion-Bouton a vapor de 1887, un dels primers exemples de tricicle motoritzat]]
Per bé que els primers exemples històrics de tricicle del segle XIX anaven propulsats per tracció humana, i que actualment hom tendeix a associar el tricicle amb la idea del primer mitjà de transport de la infantesa, cal tenir present que els tricicles han estat també els primers vehicles autopropulsats que han existit mai: els avantpassats immediats dels actuals automòbils amb [[motor d'explosió]] eren tricicles, ja fossin propulsats per [[màquina de vapor|calderes de vapor]] (com ara el [[De Dion-Bouton]] de [[1887]] o el [[Serpollet]] de [[1888]]) o per motor d'explosió, com ara el [[Benz Patent Motorwagen]] de [[1886]] (considerat com al primer automòbil de la història) o el [[Tricicle Bonet|Bonet]] de [[1889]], el primer vehicle amb motor d'explosió de la [[península Ibèrica]].

Un cop es generalitzà la fabricació de vehicles de quatre rodes, la producció de vehicles de tres s'anà abandonant fins que es reprengué a començament de la [[dècada de 1910]], gràcies als models de tres rodes produïts al Regne Unit per ''Morgan Motor Company'', uns vehicles reeixits que varen estar en producció fins a mitjan [[dècada de 1930]]. 

Un cop acabada la [[Segona Guerra Mundial]], en començar durant la postguerra el procés de motorització dels països involucrats en el conflicte, els tricicles varen experimentar una revifalla degut a la seva simplicitat i baix cost. Durant aquest període varen aparèixer diversos microcotxes de tres rodes, com ara el [[Messerschmitt KR175|Messerschmitt]] i l'[[Heinkel Kabine]], molt venuts arreu d'[[Europa]] al llarg de la [[dècada de 1950]]. A la [[dècada de 1970]], una gran part del mercat dels microcotxes de tres rodes es trobava a mans del fabricant britànic ''Reliant'', marca que va mantenir-se en actiu fins a finals de la dècada de [[1990]].

Poc abans de l'inici de l'època daurada dels microcotxes, un dels tricicles motoritzats més habituals a Europa fou el motocarro, una mena de motocicleta amb compartiment de càrrega al darrere (o al davant) que tingué molta acceptació durant dècades, essent el vehicle urbà de transport lleuger per excel·lència.

[[Fitxer:Three wheeler in Pingyao.jpg|thumb|Furgoneta tipus motocarro carregada de passatgers a Pingyao, Xina (2007)]]
Pel que fa a les motocicletes de tres rodes, val a dir que la seva popularitat començà als [[EUA]] a mitjan [[dècada de 1930]], quan [[Harley-Davidson]] creà el model ''Servi-Car'' ([[1932]]), un vehicle de servei amb dues rodes al darrere que suportaven una mena de portamaletes. Aquest model estigué en producció durant quatre dècades i provocà l'aparició de vehicles similars destinats al transport personal, ja no només de mercaderies. Els ''trikes'', com se'ls coneix als països anglòfons i en general al món del [[motociclisme]], han tingut sempre una gran acollida als EUA, on han esdevingut una mena de vehicle de culte en determinats grups socials, similar a allò que passa amb les [[Chopper]]s.

=== Actualitat ===
Actualment, els tricicles tenen moltes aplicacions pràctiques. Pel que fa als de tracció humana, cal esmentar els nous models desenvolupats per a permetre participar en competicions esportives a persones amb discapacitat i problemes de mobilitat a les extremitats inferiors. D'altra banda, hi ha vehicles similars als tricicles que tenen força usuaris, com ara el [[trikke]].

Entre els tricicles motoritzats, a banda del motocarro (que segueix tenint una difusió important), hi ha zones del planeta com ara el [[sud-est asiàtic]] o l'[[Amèrica llatina]] on els tricicles amb motor són molt presents a la vida quotidiana. Un d'ells és l'[[auto-rickshaw]], una mena de motocarro emprat com a [[taxi]]. D'altra banda, apareixen contínuament novetats tecnològiques relacionades amb aquests vehicles, havent-hi entre les principals el [[Piaggio MP3]] ([[escúter]] de tres rodes amb dues al davant i una al darrere) i el [[Campagna T-Rex]], a mig camí entre el microcotxe i la motocicleta, també amb dues rodes al davant.
En l'àmbit esportiu cal destacar el Morgan Three Wheeler, un cotxe de dues places amb una sola roda al darrere que continua en producció després de quasi cent anys d'història.

== Tricicles de tracció humana ==
Hi ha diverses variants de tricicles amb tracció humana. Les més conegudes són aquestes:

=== Tricicle infantil ===
Des del moment de la seva invenció, el tricicle tingué el seu vessant lúdic, especialment destinat a joguina per als infants. Avui dia, el tricicle infantil és probablement la forma de tricicle més coneguda, essent una de les joguines més presents als grans magatzems i un dels regals més habituals per a la mainada.ref{{citar web 
|url=http://www14.gencat.cat/llc/AppJava/index.html?action=Principalmethod=detallinput_cercar=triciclenumPagina=1database=TERMCATidFont=774999idHit=774999tipusFont=Diccionaris+terminol%F2gics+del+TERMCATnumeroResultat=3databases_avansada=categories_avansada=clickLink=detalltitol=tricicletematica=Ind%FAstria.+EnergiatipusCerca=cerca.traduir
|títol=Tricicle
|consulta=20 gener 2012 
|obra=optimot.gencat.cat
|editor=Generalitat de Catalunya
|data=
|llengua=}}/ref

=== Tricicle reclinat ===
{{Vegeu també|Bicicleta reclinada}}
El tricicle reclinat (en anglès, ''recumbent tricycle'') és l'adaptació al tricicle del concepte de bicicleta reclinable. És una mena de tricicle en el qual qui el condueix adopta una posició més còmoda i aerodinàmica, guanyant així velocitat en terreny pla.

=== Handbike ===
Conegut també com a ''Handcycle'' (bicicleta de mà), és un tricicle -no pas un bicicleta- en què la força es fa amb els braços en comptes dels peus. Especialment pensat per a persones amb discapacitat, ha evolucionat des dels models simplement funcionals fins als esportius, arribant a esdevenir una disciplina més del [[ciclisme]] de competició.

=== Bicitaxi ===
{{Article principal|Bicitaxi}}
Anomenat també ''tricitaxi'', ''pedicab'' o ''velotaxi'', és un vehicle destinat al transport de passatgers i construït sota el principi de la bicicleta (tot i que amb tres rodes), accionat amb tracció humana i amb una capacitat de dos passatgers adults asseguts i el seu conductor.

=== Tricicle comercial ===
El tricicle comercial és l'adaptació del concepte de motocarro als tricicles: s'afegeix un compartiment de càrrega al vehicle, ja sigui al davant i al darrere, i es disposa així d'un econòmic i àgil vehicle de transport. N'hi ha de tota mena i configuració, i el seu ús s'està imposant cada cop més a les grans ciutats en empreses de missatgeria. D'altra banda, és molt comú al sud-est asiàtic.

=== Velomòbil ===
{{Article principal|Velomòbil}}
Anomenat també ''bicycle car'' (bicicleta cotxe), és l'evolució més elaborada dels tricicles. El vehicle va totalment o parcial cobert amb una carrosseria aerodinàmica i n'hi ha de tracció humana, híbrida (amb l'ajut de bateries elèctriques) o totalment elèctrica.

* Galeria: Tricicles de tracció humana
gallery
Fotothek df roe-neg 0002165 002 Ein Junge auf einem Dreirad.jpg|Un infant amb el seu tricicle, a l'Alemanya de 1950
Kettwiesel-rot.jpg|Tricicle reclinat amb dues rodes posteriors
2009-09-nuernberg-liegerad-2.jpg|Tricicle reclinat amb dues rodes anteriors
Handbike 06.jpg|Cursa de ''handbikes''
Cycle rickshaw in Moscow.jpg|Bicitaxi a Moscou
Tricycles in Hailar.JPG|Tricicles comercials a Hailar (Xina)
Doorzich1.jpg|Secció d'un velomòbil de tracció humana
/gallery

== Tricicles propulsats amb motor ==
{{Multiple image
|header=Tricicles amb motor
|direction=vertical
|width=175
|align=right
|image1=Trike (foto-Mo).JPG
|caption1=Aplec de ''Trikes'' tipus ''Chopper''
|image2=Piaggio MP3 250ie.jpg
|caption2=Piaggio MP3 250ie, escúter tricicle amb dues rodes al davant (2006)
|image3=1953 Mazda CT 01.jpg
|caption3=Antic motocarro Mazda CT de 1953
|image4=Auto Rickshaw in San Francisco.jpg
|caption4=Auto-rickshaw a San Francisco (Califòrnia)
}}
Hi ha diverses variants de tricicles propulsats amb motor. Les més conegudes són aquestes:

=== ''Trike'' (Motocicleta) ===
La motocicleta de tres rodes, anomenada ''Trike'', és una de les adaptacions del tricicle als vehicles de motor més bàsiques. Molt habitual als EUA, normalment es tracta d'una moto de gran cilindrada tipus Harley-Davidson o similar a la qual se li canvia l'eix posterior per un de més llarg amb dues rodes, sovint de gran amplada. Tot plegat s'acaba amb carrosseries cridaneres i estètica ''Chopper''. 

Tot i que el més habitual és la versió amb les dues rodes al darrere, n'hi ha també variants amb les dues al davant (cas en el qual se'ls coneix com a ''Reverse trike''). Una variant d'aquesta és l'[[escúter]] tricicle tipus Piaggio MP3, amb dues rodes anteriors i un eix basculant que s'inclina als revolts.

=== Motocarro ===
{{Article principal|Motocarro}}
El motocarro, designat oficialment tricicle motoritzat de transport lleuger, és un tricicle proveït de motor destinat al transport de mercaderies lleugeres, emprat per a fer petits transports urbans o a curtes distàncies.ref{{ref-llibre
|cognom=Folch (Director) 
|nom=Ernest
|editor=Carme Escarabajal i Àgata Losantos
|capítol=Tricicle
|pàgines=p. 15.187
|títol=La Gran Enciclopèdia en català
|col·lecció=vol. 19 (SME - trímer)
|data=2004
|editorial= Edicions 62
|lloc= Barcelona 
|isbn=84-297-5428-8 }}/ref

Dins els motocarros hi ha diverses tipologies (dues rodes al davant, dues al darrere, caixa de transport a l'aire lliure o totalment carrossat...). Normalment, si el vehicle no du cabina i deixa el conductor a la intempèrie, s'anomena ''tricicle de repartiment'' o ''tricicle motoritzat''.

=== Auto-rickshaw ===
{{Article principal|Auto-rickshaw}}
L'auto-rickshaw és un bicitaxi amb motor, és a dir, un vehicle tipus motocarro adaptat al seu ús com a taxi. De fet, és el concepte ''rickshaw'' japonés però amb motor. Present en nombrosos països, se'l coneix per infinitat de noms segons el lloc: ''three-wheeler'', ''Samosa'', ''tempo'', ''tuk-tuk'', ''trishaw'', ''auto'', ''rickshaw'', ''autorick'', ''bajaj'', ''rick'', ''tricycle'', ''mototaxi'', ''baby taxi'', ''lapa'', etc.

=== Cotxes esportius de tres rodes ===
El Morgan Three Wheeler, amb un potent motor V2 i una sola roda motriu al darrere és un exemple de l'aplicació de l'esquema tricicle a vehicles esportius.

== Vehicles relacionats ==
Hi ha diversos vehicles que, tot i no ser estrictament parlant un tricicle, hi tenen certa relació per raó de la similitud en la seva estructura o el seu funcionament, ja siguin propulsats per la força de l'home o per un motor. D'entre tots ells, cal esmentar-ne els següents:

=== Rickshaw ===
{{Article principal|Rickshaw}}
El seu nom prové del japonès jinrikisha (carruatge la força la constitueix un home). Es tracta d'un cotxet lleuger de dues rodes, obert o tancat, arrossegat per una persona que va a peu o en una espècie de bicitaxi.

=== Bicicleta-remolc ===
{{Article principal|Bicicleta-remolc}}
Una bicicleta-remolc (coneguda també com a ''Trailerbike'', ''Trail-a-bike'', ''Half wheeler'', ''Tagalong'', ''Trail-Gator'', ''FollowMe'', etc.) és un tipus de remolc d'una o dues rodes dissenyat per transportar un o més passatgers petits en una posició similar a la d'un ciclista. Quan el remolc té dues rodes és quan el conjunt és equiparable a un tricicle pel seu comportament i conducció.

=== Trikke ===
{{Article principal|Trikke}}
És una mena de patinet de tres rodes (una al davant i dues al darrere) que es desplaça mitjançant un moviment d'eslàlom, amb una ziga-zaga semblant a la que es fa en l'esquí.

=== Microcotxe (tricicle) ===
{{Vegeu també|Microcotxe}}
Hi ha hagut sempre petits automòbils de tres rodes, des dels primers Messerschmitt als actuals [[Myers Motors NmG]] (''Corbin Sparrow'') o [[Peel P50]]. El seu comportament i conducció, però, no té gairebé res a veure amb un tricicle, sinó més aviat amb un automòbil clàssic de quatre rodes.

== Referències ==
{{commonscat|Tricycles}}
{{Referències|2}}

[[Categoria:Tricicles| ]]</text>
      <sha1>02dxxigi5nuavjqbt8uuw8wbr1z4teu</sha1>
      <model>wikitext</model>
      <format>text/x-wiki</format>
    </revision>
  </page>