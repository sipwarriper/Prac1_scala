<page>
    <title>Literatura experimental</title>
    <ns>0</ns>
    <id>1008109</id>
    <revision>
      <id>13057701</id>
      <parentid>12869794</parentid>
      <timestamp>2014-03-14T22:17:44Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: periode  període</comment>
      <text>La '''literatura experimental''' és un nom genèric que agrupa diverses pràctiques contemporànies de la [[literatura]], siguin en forma de relat, novel·la o poesia, que posen el seu èmfasi formal en la [[innovació]], especialment pel que fa a la [[tècnica literària]]. El mot '''novel·la experimental''' aparegué per primer cop en els escrits teòrics d'[[Émile Zola]], qui pretenia realitzar una forma de literatura [[sociologia|sociològica]] que posés en pràctica el [[mètode científic]] del [[naturalisme]].refDavid Lodge, ''The Art of Fiction'', Penguin, Londres, 1992; p. 105/ref L'obra de Zola que recopila els seus escrits es titula ''[[Le Roman expérimental]]'', de 1880. Avui en dia, si més no, el terme s'empra per oposició al [[realisme]] i per definir una literatura guiada pel [[Formalisme (literatura)|formalisme]], la imaginació i les formes no tradicionals de relat.

==Formes històriques==
Se sol considerar que la primera novel·la experimental és ''[[Tristram Shandy]]'' de l'anglès [[Laurence Sterne]] (1759). Malgrat tot, es tracta d'un text tan primerenc en la història de la novel·la moderna que és difícil parlar de com aquesta novel·la desafia o trenca les convencions literàries, ja que aquestes convencions no s'havien acabat d'establir. La seva burla de les formes de narració tradicionals, el seu ús d'elements gràfics i no textuals (per exemple, una pàgina tota pintada de negre per significar la mort d'un personatge) i les instàncies de trencament de la [[quarta paret]] en el text han convençut molts crítics que es tracta d'una novel·la de caràcter experimental, especialment a partir de la [[Segona Guerra Mundial]]. A la seva època, però, va aconseguir detractors. [[Samuel Johnson]] és citat per [[James Boswell]] dient Allò merament estrany no dura. Tristram Shandy no podia durar. ''[[Jacques el Fatalista]]'' de [[Denis Diderot]] pren molts elements de l'obra de Sterne, cosa que no s'amaga en el text, el qual s'ha considerat una forma primitiva de [[metaficció]].

==Avantguardes històriques==
A la [[dècada del 1910]] l'experimentació en totes les arts va aconseguir veritable embranzida, i un bon nombre d'escriptors i artistes d'[[Europa]] i [[Amèrica]] van iniciar una tasca revolucionària sobre formes artístiques donades. Les tendències que es formaren durant aquest període més endavant esdevingueren part del moviment [[modernisme|modernista]] (en el sentit anglosaxó del terme; [[llengua anglesa|anglès]]: ''modernism''). Els Cantos d'[[Ezra Pound]], l'obra posterior a la [[Primera Guerra Mundial]] de [[T.S. Eliot]] i la prosa i teatre de [[Gertrude Stein]] són alguns dels textos clau de la dècada, tot i que la novel·la [[Ul·lisses]] de [[James Joyce]] es considera l'obra principal del moment. Aquesta novel·la va tenir filiació experimental com les obres de [[Virginia Woolf]] i [[John Dos Passos]], si bé també va influir d'altres autors menys interessats en la innovació formal com [[Ernest Miller Hemingway]].

Els moviments de l'[[avantguarda]] històrica van contribuir al desenvolupament de la literatura experimental a principis i meitat del segle XX. [[Tristan Tzara]] i els seguidors del moviment [[dadà]] va ser un dels primers a fer servir retalls de diari i tipografia experimental en els seus [[manifest]]s. El [[futurisme]] de F. T. [[Marinetti]] prometia una teoria de paraules en llibertat, acabant amb les fronteres del relat convencional i el format del text en si mateix, com en la novel·la ''[[Zang Tumb Tumb]]''. Els escriptors, poetes i artistes del [[surrealisme]] també van aplicar tècniques inusuals per evocar estats [[consciència (psicologia)|pre-conscients]] o [[inconscient]]s o els processos onírics, místics o induïts per les drogues. Alguns exemples importants són els textos col·laboratius ''Les Champs Magnétiques'' d'[[André Breton]] i [[Philippe Soupault]] o la novel·la somiada produïda per [[Robert Desnos]] en estat d'[[hipnosi]].

A finals de la [[dècada del 1930]] la situació política a Europa va fer que les avantguardes semblessin inadequades, massa estetitzats i fins i tot irresponsables davant dels perills del [[feixisme]] internacional, i la moda de l'experimentació literària va decaure considerablement, deixant pas a certs tipus de realisme i art polititzat, si bé alguns visionaris com [[Kenneth Patchen]] seguiren produint art experimental. A la [[dècada del 1950]] els escriptors de la [[generació beat]] van sorgir com una reacció a la domesticada literatura de la prosa i poesia del seu temps, i els textos [[misticisme|místics]] de [[Jack Kerouac]] i [[Allen Ginsberg]] representaren una nova aproximació formal als mètodes de composició.

==Després de la Segona Guerra Mundial==
L'esperit de les avantguardes europees va reaparèixer amb el grup [[lletrisme|lletrista]] i els seus manifests, poemes i pel·lícules que exploraven les fronteres de la llengua escrita i la parlada. El grup [[oulipo]] (en [[francès]], ''Ouvroir de la littérature potentielle'' o Taller de la literatura potencial) va reunir artistes, escriptors i matemàtics en una reelaboració [[combinatòria]] dels mètodes de producció textual. El grup fou fundat per [[Raymond Queneau]] i [[François Le Lionnais]], i inclogueren autors com [[Italo Calvino]] i [[Georges Perec]], autor de ''La vide, mode d'emploi''.

La [[dècada del 1960]] va propiciar un retorn a l'experimentació i va posar les bases del [[postmodernisme]]. «''Naked Lunch''» de [[William S. Burroughs]] és una obra clau del període, i la publicitat que resultà del procés per [[obscenitat]] contra l'autor va posar en evidència el nou gust i admiració per la llibertat extrema i sense [[censura|censures]]. Burroughs també va innovar amb l'estil anomenat ''[[cut-up]]'', combinant textos retallats i tornats a enganxar de diaris o manuscrits per aconseguir línies senceres. Cap a finals de la dècada els grups experimentals eren tan nombrosos que fins i tot els autors més convencionals en estil com [[Bernard Malamud]] o [[Norman Mailer]] es van veure influïts pels usos innovadors de l'època. La [[metaficció]] és ubiqua en aquesta època, com es pot veure en les obres de [[John Barth]] i [[Jorge Luis Borges]]. El 1967 Barth publica l'assaig «''La literatura de l'esgotament''», que es considera sovint un manifest del postmodernisme. ''Gravity Rainbow'' de [[Thomas Pynchon]] va ser un ''[[bestseller]]'' experimental del període, mentre que els relats de [[Donald Barthelme]], [[Robert Coover]] i [[Ronald Sukenick]] van aconseguir força èxit a la dècada. D'altres escriptors de caràcter experimental dels anys 70 i [[dècada del 1980]] foren Italo Calvino, [[Michael Ondaatje]] i [[Julio Cortázar]]. Entre les obres més conegudes de Calvino compten ''Si en una nit d'hivern un viatger'' en el qual els capítols mostren el lector preparant-se per llegir un llibre anomenat ''Si en una nit d'hivern un viatger'', i d'altres componen la narrativa.

==Narrativa recent==
[[David Foster Wallace]] i [[Rick Moody]] combinen alguns dels jocs experimentals dels anys 60 amb un sentit de l'humor més proper a la desvinculació emocional i certa tendència a una escriptura accessible i la ironia. ''La broma infinita'' de Wallace és una obra [[maximalisme|maximalista]] que descriu la vida en una acadèmia de tenis i un centre de rehabilitació. Les digressions esdevenen noves línies argumentals, i el llibre conté més de 100 pàgines de notes al peu. D'altres autors com [[Nicholson Baker]] han tendit més cap al [[minimalisme]] en novel·les com ''The Mezzanine'', on un home puja escales automàtiques durant 140 pàgines. L'autor americà [[Mark Danielewski]] combina elements de la novel·la de terror amb un estil acadèmic i experimentació [[tipografia|tipogràfica]] a ''House of Leaves''.

A començaments del [[segle XXI]] la major part de formes de literatura experimental posen de manifest la influència de les noves tecnologies digitals i informàtiques, tant en format com en contingut. Han aparegut formes i moviments com la [[literatura electrònica]], el treball sobre l'[[hipertext]] i l'anomenat ''[[codework]]''.

==Articles relacionats==
* [[Patafísica]]
* [[Poesia visual]]
* [[Absurdisme]]
* [[Nouveau roman]]
* [[Teatre de l'absurd]]
* [[Literatura modernista]]
* [[Poesia concreta]]
* [[Realisme màgic]]

==Referències==
references/

==Enllaços externs==
* Émile Zola, [http://www.litteratureaudio.com/livre-audio-gratuit-mp3/zola-emile-le-roman-experimental.html Versió sonora de ''Le Roman expérimentale''] {{fr}}
* [http://lamalla.minisites.xtvl.tv/programes/fitxa/novesnarratives/17571?page=1 Sobre la novel·la experimental en llengua catalana] {{ca}}

[[Categoria:Gèneres literaris]]</text>
      <sha1>2lef61kqdwu99kctupyf36mtkgx34nr</sha1>
      <model>wikitext</model>
      <format>text/x-wiki</format>
    </revision>
  </page>