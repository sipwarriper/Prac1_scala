<page>
    <title>Pàvel Batitski</title>
    <ns>0</ns>
    <id>638648</id>
    <revision>
      <id>13651123</id>
      <parentid>13556027</parentid>
      <timestamp>2014-06-23T12:25:58Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text (-Al tornar +En tornar, - al tornar + en tornar)</comment>
      <text>{{VPHISMILCAT Infotaula biografia militar 
|name= Pàvel Fiódorovitx Batitski
|lived= {{Data naixement |1910|6|14}}- {{Data defunció i edat|1984|2|17|1910|6|14}}
|placeofbirth= {{bandera|Rússia}} [[Khàrkiv]]
|placeofdeath=[[Fitxer:Flag of Ukrainian SSR.svg|23px|República Federada Socialista Soviètica d'Ucraïna]] [[Kíev]]
|image=
|caption= 
|nickname= 
|allegiance= [[Fitxer:Flag of the Soviet Union.svg|23px|Unió Soviètica]] [[Unió Soviètica]] 
|branch=[[Fitxer:Red Army flag.svg|23px|Exèrcit Roig]] [[Exèrcit Roig]] br / [[Forces Aèries de Defensa]]
|serviceyears=1924-1984
|rank=[[Fitxer:CCCP army Rank marshal CCCP infobox.svg|23px|Mariscal de la Unió Soviètica]] [[Mariscal de la Unió Soviètica]]
|commands= [[Forces Aèries de Defensa]]
|battles= [[Segona Guerra Sinojaponesa]] br / [[Gran Guerra Patriòtica]] 
|awards= [[Heroi de la Unió Soviètica]] br / [[Orde de Lenin]] (5) br /[[Orde de la Revolució d'Octubre]] br / [[Orde de la Bandera Roja]] (5)
|laterwork= 
|portrayedby=
}}

'''Pàvel Fiódorovitx Batitski''' ([[rus]]: Павел Фёдорович Батицкий) ([[27 de juny]] de [[1910]] - † [[17 de febrer]] de [[1984]]) va ser un comandant militar [[Unió Soviètica|soviètic]], [[Mariscal de la Unió Soviètica]] el 1968 i va rebre el títol d'[[Heroi de la Unió Soviètica]] (1965). Va servir com a comandant en cap de les [[Forces Aèries de Defensa|Forces Aèries de Defensa Soviètiques]] entre 1963 i 1978. Se sospità que va ser l'autor material de l'afusellament del [[Ministeri de l'Interior de Rússia|ministre de l'Interior]], [[Lavrenti Bèria]], esdevingut el 1953, mentre servia com a cap de la Defensa Aèria de Moscou amb el grau de [[Coronel General]].

== Biografia ==
Nascut a [[Khàrkiv]], el 1922 es va graduar a l'escola secundària; començant a treballar a la planta de motors ''Falç i Martell'' de la ciutat. Ingressà a l'[[Exèrcit Roig]] a l'octubre de 1924, allistant-se amb només 14 anys a l'escola de preparació militar de Khàrkiv. El 1926 va ser enviat a estudiar a l'Escola Militar de Cavalleria, on es va graduar el 1929. Des de llavors i fins al 1935 va servir a la cavalleria, al comandament d'una esquadra al [[Districte Militar de Bielorússia]].

El 1938 va graduar-se amb honors a l'[[Acadèmia Militar Frunze]], servint a l'Estat Major General de l'Exèrcit Roig, dins del departament operatiu per a assignacions especials. Entre setembre de 1939 i octubre de 1940 va ser Cap de l'Estat Major dels consellers militars soviètiques al quarter general de [[Chiang Kai-shek]]. En tornar de [[Xina]] serví com a cap d'estat major d'una brigada motoritzada a [[Kaunas]], dins del [[Districte Militar del Bàltic]]. Al març de 1941 va ser nomenat comandant de la 202a Divisió Motoritzada del Districte Militar del Bàltic. 

A la [[Gran Guerra Patriòtica]], Batitski participà des del primer moment, arribant a aturar l'ofensiva [[Tercer Reich|alemanya]] a [[Siauliai]]. Des de novembre de 1941, és comandant de la 254a divisió de fusellers, formant part del [[11è Exèrcit (Unió Soviètica)|11è Exèrcit]], englobat al [[Front Nord-oest (Unió Soviètica)|Front Nordoccidental]]. Participa en les [[Bossa de Demiansk|operacions de Demiansk el 1942]], no permetent als alemanys ampliar el corredor d'evacuació.

Des de juliol de 1943 és comandant del 73è Cos d'Infanteria als [[Front (Unió Soviètica)|fronts]] de [[Front de Voronej|Voronej]], [[Front de l'Estepa|Estepa]], [[1r Front d'Ucraïna|Primer]] i [[2n Front d'Ucraïna|Segon Ucraïnès]]. Va participar en la [[Ofensiva del Baix Dnièper|batalla pel Dnièper]]. Posteriorment va distingir-se en combat a l'alliberament de Txerkassi, a l'[[ofensiva Korsun-Xevtxenkovski]]. En l'[[operació Uman–Botoşani]], entre març i abril de 1944, el seu cos va ser un de les primeres unitats soviètiques en travessar la frontera de [[Regne de Romania|Romania]]; i entre abril i maig de 1944 va comandar temporalment el 50è Cos d'Infanteria.

Des de maig de 1944 i fins al final de la guerra va comandar el 128è Cos d'Infanteria, englobat primer al [[1r Front de Bielorússia|Primer Front de Bielorússia]] i després al [[3r Front de Bielorússia|Tercer]]. En el transcurs de l'[[operació Bagration]] el 1944 el seu cos va trencar les línies enemigues prop de [[Bobruisk]], alliberant les ciutats de [[Baranovitxi]] i [[Brest (Bielorússia)|Brest]] i travessà el [[Buh Occidental|riu Buh]]. A continuació, desplegat a [[Prússia Oriental]], participà en l'[[operació Gumbinen-Goldapskoi]] i en l'[[ofensiva de Prússia Oriental]]. A l'abril del 1945, de nou amb el [[1r Front d'Ucraïna]], participà en les batalles de [[Batalla de Berlín|Berlín]] i [[Ofensiva de Praga|Praga]]. Va ser recomanat per rebre el títol d'[[Heroi de la Unió Soviètica]], però no se li va concedir a causa d'un conflicte amb un comissari polític d'alt rang.

Al març de 1946 va comandar un cos de fusellers; el 1948 va graduar-se amb una medalla d'or a l'[[Acadèmies Militars Soviètiques|Acadèmia Militar d'Estat Major]]; però malgrat això, no va ser destinat a l'Exèrcit sinó a les [[Forces Aèries de Defensa]], i des de setembre de 1948 exercí com a cap de l'Estat Major de la Defensa Aèria del [[Districte Militar de Moscou]].

Entre febrer i setembre de 1950 tornà a la guerra, al ser nomenat comandant del Grup de Defensa Aèria del Districte de [[Xangai]], amb la missió de cobrir dels atacs aeris del [[Guomindang]] que venien des de [[Taiwan]]. Hi havia un munt de treball, car calia crear un sistema de defensa des del principi, implementar diversos destructors soviètics, artilleria antiaèria, reflectors de radar, així com instruir als especialistes xinesos. 

Des de setembre de 1950, en tornar de Xina va ser nomenat Cap de l'Estat Major i Cap Adjunt de la [[Força Aèria Soviètia|Força Aèria]]. Des de juliol de 1953 va ser vicecomandant primer del [[Districte Militar de Moscou]]. El 23 de maig de 1953, després de la sentència especial del Tribunal Suprem de l'URSS, es va presentar voluntari per l'execució del [[Ministeri de l'Interior de Rússia|ministre de l'Interior]], [[Lavrenti Bèria]]. Des de maig de 1954 va ser comandant d'un exèrcit mecanitzat; i a l'agost passà a comandar la Defensa Aèria del Districte Militar de Moscou.

Des de març de 1965 va ser Vicecomandant de l'[[Estat Major General de les Forces Armades de la Federació Russa|Estat Major General de les Forces Armades de l'URSS]]. Des de juliol de 1966 i durant 12 anys va ser comandant de les [[Forces Aèries de Defensa]] i [[Ministre de Defensa de la Unió Soviètica|viceministre de Defensa]]. Al mateix temps va ser comandant de les Forces de Defensa Aèria i Vicecomandant de les Forces Armades dels estats membres del [[Pacte de Varsòvia]].

El 1970 va prendre part en l'operació ''Caucas'', l'ajut militar soviètic a [[Egipte]] durant la [[Guerra de Desgast]] entre Egipte i [[Israel]]. Va ser rellevat del seu càrrec a causa del seu propi informe a causa del seu desacord amb la decisió d'incloure una part de grans dimensions de les Forces de Defensa Aèria en els districtes militars de frontera. Es creu que aquesta decisió violà el sistema de comandament i control de defensa aèria. Des del juliol de 1978 va ser nomenat Inspector General del grup d'inspectors del Ministeri de Defensa.

Va morir a [[Moscou]] el 17 de febrer de 1984. Va ser enterrat al [[cementiri de Novodévitxi]].

Va ser membre del [[PCUS]] des de 1938; membre adjunt del [[Comitè Central del PCUS]] des de 1961 i membre de ple dret des del 1966. Va ser membre adjunt del [[Soviet Suprem]] entre 1962 i 1984.

== Condecoracions ==
* [[Heroi de la Unió Soviètica]] (1965)
* [[Orde de Lenin]] (5)
* [[Orde de la Revolució d'Octubre]] (1970)
* [[Orde de la Bandera Roja]] (5)
* [[Orde de Kutuzov]] de 1a i 2a classe 
* [[Orde de Suvorov]] de 2a classe
* [[Orde del Servei a la Pàtria a les Forces Armades]] de 3a classe
* [[Medalla del Centenari de Lenin]]
* [[Medalla de la victòria sobre Alemanya en la Gran Guerra Patriòtica 1941-1945]]
* [[Medalla del 20è Aniversari de la Victòria en la Gran Guerra Patriòtica]]
* [[Medalla del 30è Aniversari de la Victòria en la Gran Guerra Patriòtica]]
* [[Medalla del 40è Aniversari de la Victòria en la Gran Guerra Patriòtica]]
* [[Medalla per l'Alliberament de Varsòvia]]
* [[Medalla per l'Alliberament de Praga]]
* [[Medalla dels Veterans de les Forces Armades Soviètiques]]
* [[Medalla per la Consolidació de la Cooperació de Combat]]
* [[Medalla del 20è Aniversari de l'Exèrcit Roig]]
* [[Medalla del 30è Aniversari de l'Exèrcit i l'Armada Soviètics]]
* [[Medalla del 40è Aniversari de les Forces Armades Soviètiques]]
* [[Medalla del 50è Aniversari de les Forces Armades Soviètiques]]
* [[Medalla del 60è Aniversari de les Forces Armades Soviètiques]]
* 16 ordres i condecoracions estrangeres 

{{Plantilla:Mariscals de l'URSS}}
{{ORDENA:Batitski}}

[[Categoria:Mariscals de la Unió Soviètica]]
[[Categoria:Militars soviètics de la Segona Guerra Mundial]]
[[Categoria:Herois de la Unió Soviètica]]
[[Categoria:Orde de Lenin]]
[[Categoria:Receptors de la Virtuti Militari]]
[[Categoria:Persones de Khàrkiv]]</text>
      <sha1>36w4wykc41jkivxcsdozyrkdwrdprcu</sha1>
      <model>wikitext</model>
      <format>text/x-wiki</format>
    </revision>
  </page>