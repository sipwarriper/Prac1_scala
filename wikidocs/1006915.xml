<page>
    <title>Mundialisme</title>
    <ns>0</ns>
    <id>1006915</id>
    <revision>
      <id>13594920</id>
      <parentid>13582415</parentid>
      <timestamp>2014-06-14T16:55:10Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>LanguageTool: correccions ortogràfiques i gramaticals</comment>
      <text>El '''mundialisme''' pot definir-se com el conjunt d'idees, sentiments i actes que propugnen i expressen la solidaridat entre els pobles de la Terra, i que tendeixen a establir una llei i unes institucions de caràcter supranacional que els siguin comunes. Per la seva pròpia naturalesa, el mundialisme no és partidista polític ni confessional. 

Segons és definit autoritzadament, el mundialisme és un conjunt d'idees i actes encaminats a expressar la solidaritat de tots els poblesref{{citar web |url=http://hemeroteca.lavanguardia.com/preview/1990/08/19/pagina-33/34270485/pdf.html?search=MarianoBordasPiferrer |títol=¿Una salida para el Tercer Mundo? |consulta=13/10/2012 |editor=La Vanguardia |data=19/8/1990 |llengua=castellà}}/ref de la [[Terra]], i que té com a objectiu crear institucions i lleis supranacionals d'estructura federativa, amb el degut respecte vers les diferents cultures i pobles. Tracta de dur a terme una nova organització política de la humanitat que suposi la transferència d'una part de la sobirania nacional a una autoritat federal mundial capaç de resoldre mitjançant decisions majoritàries els problemes que amenacen la continuïtat de l'espècie humana: la guerra, la fam, la contaminació, la superpoblació i l'energia.ref''O mundialismo o hecatombe'', entrevista a [[Josep Maria Casas-Huguet]] publicada (pàg. 13) el 24-11-1981 al diari HOY de Badajoz/refEl món serà un o no serà.ref[[Guy Marchand (ecologista) | ''Un ou zero'', Club Humaniste, 1972. Guy Marchand]]/ref

== Antecedents ==

Tot i que les arrels del mundialisme es troben en l'antiguitat, reapareix en l'època contemporània poc després de la [[Segona Guerra Mundial]] –la Primera ja engendrà els primers pacifistes, però no varen ser capaços de frenar la Segona–, quan tota una xarxa d'organitzacions sense fronteres (veterinaris, metges, reporters, homeòpates, arquitectes, juristes, educadors, etc.) i l'associació esperantista Servas impulsen aquest ideari de fraternitat.refhttp://www.larevistaintegral.com/ Article ''Mundialismo: el pasaporte del futuro''. Revista Integral núm. 149 (1993)/ref El que diferencia aquestes organitzacions del mundialisme és que aquest inclou propostes no partidistes orientades a una nova estructura política mundial.  

Nasqué a [[França]] l'any [[1946]] de la mà de Robert Soulage, més conegut com a Robert Sarrazac, el seu nom de resistència, qui impulsà l'anomenat Front Humà dels Ciutadans del Món i llançà a Europa la idea d'una assemblea constituent dels pobles. Aquesta idea ja havia estat proposada als Estats Units en 1924 per [[Lola M. Lloid]] i [[Rosika Schwimmer]]. Però el fet que més notorietat i difusió atorga a aquesta diferent òptica o concepció de l'ésser humà i el seu àmbit sociopolític tingué lloc en 1948, any en què [[Garry Davis]] estripà el seu passaport nord-americà i decidí posar-se sota la protecció de l'[[ONU]] —que aleshores era encara a París— alhora que s'autoproclamava ciutadà del món. Seguidament efectuà una petició davant l'assemblea general de l'esmentat organisme internacional —que no supranacional— per a la convocatòria d'una assemblea constituent mundial. Segons Davis —que s'instal·là en una tenda de campanya durant unes quantes setmanes davant la seu de l'ONU per a reivindicar les idees mundialistes—, aquesta assemblea hissarà la bandera de la soberania d'un sol govern per a un sol poble. La idea de la ciutadania mundial aconseguí tant d'èxit que l'any següent s'inscriví a París el [[Registre de Ciutadans del Món]]. Aquest organisme tècnic s'estengué ràpidament per 78 països i continuà creixent progressivament. Tant fou així que l'any [[1969]] s'organitzaren les primeres eleccions transnacionals per al [[Congrés dels Pobles]], símbol i llavor d'una futura assemblea mundial.

== La proposta mundialista d'Unitat en la Diversitat ==

[[Guy Marchand (ecologista)| Guy i Renée Marchand]], que dedicaren tota la seva vida a la causa mundialista, foren els dos activistes més significats des d'aleshores i impulsaren el tractat ''Summa mundialista'',ref{{Ref-llibre |cognom=un centenar de redactors (André Casteilla) |títol=Somme mondialiste (3 volums) |editorial=Club Humaniste |lloc=París |data=1975}}/ref referent fonamental entorn de l'entitat i el contingut del mundialisme. El mundialisme no pretén pas l'homogeneïtzació dels diversos pobles i cultures, ni tampoc que desapareguin les sobiranies nacionals, però sí que s'autolimitin en el menester. És a dir, que determinats problemes d'abast i entitat autènticament universals siguin afrontats i resolts mitjançant la intervenció d'una autoritat realment supranacional, les decisions de la qual puguin estendre's a tot el planeta, sense cap excepció. Els qui de debò se senten mundialistes insisteixen, doncs, en el respecte a l'entitat i a la integritat de cada persona i de tots els éssers, en la presa de consciència dels problemes actuals i en el desenvolupament d'una actitud cívica i solidària vers els altres.

Pot ser interessant l'aclariment de [[Josep Maria Casas-Huguet]], que va ser el delegat a Espanya del Registre Internacional de Ciutadans del MónrefEl mundialismo y los derechos humanos, [[La Mañana]], pàg. 14 (5/11/1988)/refref{{citar web |url=http://archivo.elperiodico.com/ed/19830310/pag_045.html?search_ |títol=Mundialismo ¿Ciudadanos del Mundo? |consulta=13/10/2012 |editor=El Periódico |data=10/3/1983 |llengua:castellà}}/ref i fundador i president de l'Associació Pro Civisme Mundial - Ciutadans del Món,ref''Boletín Ong'', núm. 37, febrer de 1996, pàg. 7/ref en afirmar que el mundialisme no és el Nou Ordre Mundial (New World Order). ''Aquesta etiqueta correspon en realitat a la imposició mundial del model ideològic cultural anglosaxó, que afecta la humanitat amb l'alienació consumista. De cap manera poden ser citats com a vinculats al mundialisme persones ben notòries –polítics o no–, que s'han significat pel seu autoritarisme o esperit poc democràtic. En el mundialisme es parla de Nova Organització més que no pas de Nou Ordre''. Molts mundialistes s'anomenen a si mateixos ciutadans del món,ref{{citar web |url=http://hemeroteca.lavanguardia.com/preview/1982/09/26/pagina-92/32954164/pdf.html?search=Mundialismo |títol=Mundialismo: vía para el entendimiento mundial |consulta=13/10/2012 |editor=La Vanguardia |data=26/9/1982 |llengua=castellà}}/ref especialment si s'han inscrit en el [[Registre de Ciutadans del Món]].

El mundialisme propugna i es fa seu el principi [[Unitat en la Diversitat]] dins l'àmbit planetari, que en cap cas s'ha de confondre amb uniformitat. El que aquest moviment proposa és que les fronteres perdin el seu caràcter de separació i esdevinguin, en canvi, oportunitats de convivència i solidaritat. És convenient –diuen els mundialistes– que existeixin ètnies, països, nacions, etc., en el sentit que són factors d'afirmació personal dins de la col·lectivitat, però tot això ha de servir per a enriquir aquest concepte d'ètnia (o qualsevol altre concepte de similar entitat) amb un altre de més universal. La proposta mundialista no resta força, importància, varietat ni particularisme, sinó que aporta un factor nou de dimensió planetària. Nacionalisme i mundialisme, doncs, no s'oposen; en tot cas, es complementen. La funció dels organismes mundials és la de limitar-se a garantir el dret de convivència pacífica entre les diverses nacions del món i a facilitar intercanvis entre elles per tal que s'enriqueixin mútuament.

== El Manifest dels Tretze ==

Els ciutadans del món varen protagonitzar un acte mundialista molt important l'any 1966 quan tretze personalitats de renom universal –inscrits en el Registre de Ciutadans del Món– publicaren un manifest a favor de la ciutadania mundial, conegut com el Manifest dels Tretze.refhttp://www.recim.org/cdm/cit13hi.htm El Manifest dels Tretze Ciutadans del Món/ref Les tretze personalitats varen signar el Manifest aquell 3 de març de 1966 amb els següents noms i nacionalitats:

* Lord BOYD ORR (Regne Unit) exdirector de la F.A.O., [[premi Nobel de la Pau]] 1966
* JOSUE DE CASTRO (Brasil), expresident de la F.A.O. i president fundador del Centro Internacional del Desarrollo
* DANILO DOLCI (Itàlia), pioner del desenvolupament socioeconòmic de Sicília, premi Lenin
* Shinzo Hamai (Japó), alcalde d'Hiroshima
* Professor J. L. HROMADKA (Txecoslovàquia), degà de la facultat de Teologia de Praga, president de la Conferència Cristiana de la Pau
* Professor Alfred Kastler (França), membre de l'Institut Acadèmia de les Ciències, [[premi Nobel de Física]] 1966
* Senyora RAJAN NEHRU (Índia), escriptora
* Professor Linus Pauling (EUA), [[premi Nobel de Química]] 1954, [[premi Nobel de la Pau]] 1962
* L'Abbé PIERRE (França), fundador de las Comunitats d'Emmaús
* Jean Rostand (França), membre de l'Institut Acadèmia Francesa
* Lord Bertrand Russell (Regne Unit), [[premi Nobel de Literatura]] 1949
* Professor IVAN SUPEK (Iugoslàvia), membre de l'Acadèmia de Ciències i de Lletres de Zagreb, president del grup iugoslau de Pugwash
* Professor HANS THIRRING (Àustria), membre de l'Acadèmia de les Ciències Austríaca

== Què demanen els mundialistes? ==

* Creació d'un legislatiu mundial: l'assemblea general de l'ONU seria el senat mundial i una segona cambra la del poble mundial.
* Reforma de la Carta de les Nacions Unides a fi que l'ONU disposi de l'autoritat que ara li manca.
* Creació d'una policia mundial integrada per agents independents dels Estats sobirans i dependent directament de l'ONU.
* Creació d'un tribunal mundial per jutjar els criminals de guerra.
* Creació d'una autoritat mundial del medi ambient.
* Creació d'una autoritat mundial que s'encarregui de vetllar pel respecte als drets i deures humans.
* Creació d'una autoritat mundial que garanteixi amb absoluta prioritat l'autosuficiència alimentària.

== Referències ==
{{referències}}

== Enllaços externs ==
* [http://www.earthcharterinaction.org/invent/images/uploads/echarter-catalan.pdf Carta de la Terra]
* [http://www.recim.org/ Registre de Ciutadans del Món]
* [http://www.anue.org/catala/indexV.htm Associació per a les Nacions Unides a Espanya]


[[Categoria:Ideologies polítiques]]</text>
      <sha1>911l6ombqp0qnjg4rvthz8d49fqslwr</sha1>
      <model>wikitext</model>
      <format>text/x-wiki</format>
    </revision>
  </page>