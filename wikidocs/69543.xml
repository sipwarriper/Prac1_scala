<page>
    <title>Socialisme marxista</title>
    <ns>0</ns>
    <id>69543</id>
    <revision>
      <id>13564074</id>
      <parentid>13564073</parentid>
      <timestamp>2014-06-09T12:42:39Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: fundat al [[1875  fundat el [[1875</comment>
      <text>{| style=float: right; margin-left: 1em; margin-bottom: 0.5em; width: 242px; border: red solid 1px; text-align: center
| '''Pares del Socialisme marxista'''
|-
| [[Fitxer:Karl_Marx.jpg|thumb|center|[[Karl Marx]]]]
|-
| [[Fitxer:Engels.jpg|thumb|center|[[Friedrich Engels]]]]
|-
| '''Revisionistes socialdemòcrates i humanistes'''
|-
| [[Fitxer:Eduard_Bernstein.jpg|thumb|center|[[Eduard Bernstein]]]]
|-
| 
|-
| [[Fitxer:Jean jaures.jpg|thumb|center|[[Jean Jaurès]]]]
|-
| '''Revisionistes bolxevics/comunistes'''
|-
| [[Fitxer:Lenin loc ggbain.jpg|thumb|center|Vladímir Ilitx Uliànov [[Lenin]]]]
|-
| 
|}
{{Socialisme}}
El '''socialisme marxista''' és un corrent ideològic que aplicà al camp del [[socialisme]] clàssic les teories [[filosofia|filosòfiques]], [[política|polítiques]] i [[economia|econòmiques]] de [[Karl Marx]] i [[Friedrich Engels]] per a la construcció d'una nova [[societat]] des dels seus fonaments. Per a més informació sobre el pensament de Marx i [[Engels]] vegeu [[Marxisme]].

==El socialisme marxista al segle XIX==
===Inicis===
Sorgí a la segona meitat del [[segle XIX]], de la facció [[autoritarisme|autoritària]] de la [[I Internacional]] (o [[AIT]]). Era una doctrina que creia en la participació [[política]] de la [[classe obrera]] en [[partit polític|partits]]. De la mateixa manera que la [[Burgesia]] tenia els seus partits, el [[proletariat]] havia de tenir també els seus. Tot i així, el Socialisme marxista no fou en un primer moment [[reformisme|reformista]], doctrina amb la qual era molt crític. Marx anomenà el corrent de Socialisme que estava forjant ''Socialisme científic''. Pretenia marcar un abans i un després dins el pensament socialista, tot proposant el seu ideari com el més racional i veritablement científic, això és, inqüestionable i inevitable. Aquesta postura [[determinisme|determinista]] i [[mecanicisme|mecanicista]] fou una de les característiques més notables del Socialisme marxista i els seus derivats.

El Socialisme marxista fou una tendència en constant construcció i revisió. D'antuvi, era excessivament [[mecanicisme|mecanicista]] i creia que el desenvolupament del [[capitalisme]] portaria a les seves pròpies contradiccions i, consegüentment, al col·lape, que deixaria pas al naixement del [[socialisme]]. Això excloïa la força de les accions dels individus, encara que [[Karl Marx|Marx]] considerava que les [[Desigualtat social|desigualtats]], el tipus de [[Propietat privada|propietat]] i l'[[alienació en el treball]] que patia la [[classe obrera]] feien sorgir la [[lluita de classes]] entre [[proletariat]] i [[burgesia]]. En la base de tot aquest sistema hi havia el [[materialisme històric]], enfrontat a l'[[idealisme]]. Davant l'anàlisi de les [[societat|societats]], s'emprava una òptica materialista i es deixava en un paper secundari l'òptica idealista. Per a [[Karl Marx|Marx]] les idees se supeditaven a l'estructura.

===Revisió i expansió: primer període de la II Internacional (1889-1900)===
A finals del [[segle XIX]] el Socialisme marxista anà suavitzant l'explicació mecànica de l'evolució de la [[societat]] que el [[frança|francès]] [[Jules Guesde]] havia difós amb tant d'èxit durant els decennis anteriors des del [[POF]] ([[Parti Ouvrier Français]]). Igualment, s'acceptà un cert [[reformisme]] dins el Socialisme marxista, per tal com veien que les contradiccions del [[capitalisme]] es gestaven lentament i que no podien romandre passius davant els esdeveniments i el curs de la [[història]]. És per això que es preparà la [[classe obrera]] i se cercaren millores materials immediates per als obrers. Aquesta via s'emmarca amb els postulats [[socialdemocràcia|socialdemòcrates]] que la [[II Internacional]] de [[1889]] havia pres com a línies generals de l'ideari, amb [[Eduard Bernstein]] i [[Karl Kautsky]] com a principals motors de revisió del Socialisme marxista clàssic.

En aquesta època aparegueren o es consolidaren els grans partits [[socialdemocràcia|socialdemòcrates]] [[Europa|europeus]]. A [[Espanya]] hom hi troba el [[Partido Socialista Obrero]] ([[PSO]], [[1879]]), dirigit per [[Pablo Iglesias]] i que el [[1888]] desembocà a la creació del [[PSOE]], després de separar-se'n la branca [[reformisme|reformista]]. A [[França]], ja hem vist el [[POF]] de [[Jules Guesde]] (fundat el [[1879]], del qual també se'n separà la branca reformista de [[Paul Brousse]] el [[1882]]. La gran força [[socialdemocràcia|socialdemòcrata]] francesa no arribà fins al [[1905]], després de tot un seguit d'unificacions i fusions de partits socialistes marxistes, reformistes i humanistes, que desembocà a la constitució de la [[Section Française de l'Internationale Ouvrière]] ([[SFIO]]), de la mà de [[Jules Guesde]] (socialista marxista), [[Jean Allemane]] ([[reformisme|socialista reformista]]) i [[Jean Jaurès]] ([[socialisme humanista|socialista humanista]]). A [[Itàlia]], els sectors socialistes marxistes s'uniren el [[1881]] per formar la [[Confederazione Operaia Lombarda]] ([[COL]]), que immediatament es transformà en el [[Partito Operaio Italiano]] ([[POI]]) en passar a actuar a tot l'àmbit italià. Com en el cas [[frança|francès]], la unificació que es féu de forces [[socialisme|socialistes]] englobà [[reformisme|reformistes]] i [[socialisme liberal|socialistes liberals]]. Doncs, el [[1892]] es creà el [[Partito Socialista Italiano]] (PSI), de la mà de [[Constantino Lazzari]] (socialista marxista), [[Filippo Turati]] ([[socialisme liberal|socialista liberal]]) i [[Andrea Costa]] ([[reformisme|socialista reformista]]). Finalment, a [[Alemanya]] les forces socialistes marxistes eren concentrades al [[Sozialdemokratische Partei Deutschlands]] ([[SPD]]), fundat el [[1875]] i que liderà les revisions del Socialisme marxista al voltant del concepte de la [[Socialdemocràcia]]. En fundar-se la [[II Internacional]] esdevingué aviat la gran força socialista de referència a [[Europa]].

==El socialisme marxista al segle XX==
===Els primers anys: segon període de la II Internacional (1900-1914)===
Durant el [[segle XX]] el Socialisme marxista ha patit grans revisions i girs, que han fet aparèixer escissions profundes i de gran envergadura. Als primers anys, es palesa la confluència susdita del [[Socialisme liberal]] (també anomenat [[Socialisme humanista]]) amb el Socialisme marxista. El cas que millor exemplifica aquesta fusió és el polític [[frança|francès]] [[Jean Jaurès]] que, provinent del [[Socialisme humanista]] acabà acceptant els postulats revistats per [[Eduard Bernstein|Bernstein]] i [[Karl Kautsky|Kaustky]] d'un Socialisme marxista de caràcter [[socialdemocràcia|socialdemòcrata]], el màxim representant del qual era l'[[SPD]], el partit socialista [[Alemanya|alemany]]. En el cas [[Catalunya|català]] aquest procés es veuria representat per [[Antoni Fabra i Ribas]].

===Guerra i ''union sacrée'' (1914-1917)===
Tanmateix, el [[1914]], amb l'inici de la [[Primera Guerra Mundial]] i el pacte d{{'}}''[[union sacrée]]'' dels partits socialistes nacionals europeus, es trencà la cohesió interna i aparegueren fortes dissidències que, amb tot, ren minoritàries dins la família socialista marxista. Davant la ruptura de relacions entre partits socialistes i el col·lapse de la [[II Internacional]], alguns grups que divergien de la política oficial dels seus partits començaren a organitzar conferències internacionals per a la cerca d'un nou espai socialista europeu, més enllà de les actituds [[nacionalisme|nacionalistes]] dels partits socialistes marxistes d'[[Europa]] davant la guerra. Doncs, se celebraren mantes conferències, per entre les quals destaquen la [[Conferència de Berna]] (març de [[1915]]), la [[conferència de Zimmerwald]] (setembre de [[1915]]) i la [[Conferència de Kienthal]] (abril de [[1916]]), totes elles celebrades a la neutral [[Suïssa]]. En elles s'observà que aquesta minoria d'oposició a la guerra també es trobava dividida. D'una banda, hom troba les posicions moderades, que advoquen per una reconstrucció de la [[II Internacional]] i una pau immediata sense annexions. D'una altra, hom troba els qui advocaven per a la construcció d'una nova Internacional i que pretenien de convertir la guerra [[imperialisme|imperialista]] en una guerra [[revolució|revolucionària]]. En aquesta darrera línia hi hauria [[Rosa Luxemurg]] i [[Lenin]]. Per la seva banda, les forces socialistes –majoritàries– que donaven suport a l'''[[union sacrée]]'' s'estaven implicant a fons dins els mecanismes de l'[[Estat]] [[burgesia|burgès]] i n'estaven transformant el seu caràcter, atès que l'[[Estat]], empès per les necessitats de guerra, intervenia sectors estratègics i fonamentals de l'economia. Alhora, les forces polítiques i sindicals del Socialisme marxista participaven de l'[[Estat]] i adquirint una inusitada experiència de govern. Cal remarcar un grup de socialistes que s'oposaven als pactes amb l'[[Estat]] liberal burgès, però que ho acceptaven per disciplina de partit.

===Pau i Revolució: De Berlín a Moscou (1917-1919)===
La [[Primera Guerra Mundial]] transformà i trencà la unitat del '''Socialisme marxista'''. D'una banda, la [[socialdemocràcia]] marxista havia adquirit experiència de govern i patia una forta deriva [[reformisme|reformista]] que l'empenyia a la col·laboració amb un [[Estat]] liberal transformat també per la guerra. D'una altra, les forces de l'esquerra de la [[Conferència de Zimmerwald]], encapçalades per [[Lenin]] a [[Rússia]] havien dut a terme una revolució obrera que havia pres el Poder de l'[[Estat]] rus en descomposició i oferia una alternativa a la línia del Socialisme marxista col·laboracionista amb l'[[Estat]] durant la guerra, per tal com oferia la fi de la guerra a [[Rússia]]. Aquesta [[Segona Revolució Russa de 1917]] s'emmarcà en la [[crisi de 1917]] que assolà tota hora i que es traduí en un esclat revolucionari de part de soldats i obrers contra la guerra i els governs que la mantenien. La [[Segona Revolució Russa de 1917]] fou l'única que triomfà i permeté que els [[bolxevisme|bolxevics]] muntaren un govern revolucionari basat en els [[sòviet|sòviets]]. A més, pretenien d'estendre la revolució obrera i socialista arreu d'[[Europa]], començant per [[Alemanya]], bastió del Socialisme marxista. La [[Spartakus Bund]] de [[Rosa Luxemburg]] i [[Karl Liebknecht]] provà de fer una revolució d'estil [[bolxevic]] al [[5 de gener]] de [[1919]], però fracassà i fou sanguinàriament reprimida per les forces [[socialdemocràcia|socialdemòcrates]] que havien pres el poder a [[Alemanya]], després de la revolució [[socialdemocràcia|socialdemòcrata]] que les forces socialistes que havien pactat amb l'[[Estat]] liberal burgès durant la guerra havien dut a terme el [[9 de novembre]] de [[1918]] per preparar el camí vers una utòpica pau sense annexions. La ruptura dins la família del Socialisme marxista s'evidenciava.

===La ruptura del Socialisme marxista (1919-1939)===
A partir de [[1919]] el Socialisme marxista es dividí en dos corrents que emprengueren camins separats. D'una banda, el [[Bolxevisme]] de la [[Revolució]] obrera triomfant (ben aviat convertit en [[Comunisme#Comunisme marxista|Comunisme marxista]]); d'una altra, la [[Socialdemocràcia]] marxista que tendí cada cop més vers un [[reformisme]] actiu i que s'allunyava dels postulats [[marxisme|marxistes]] primigenis. Ambdós corrents arribaren a convertir-se en antitètics i el [[1929]] la [[III Internacional]] arribà a propugnar la guerra de classe contra classe, tot acusant la [[Socialdemocràcia]] de moviment ''socialfeixista''.

Tanmateix, abans d'arribar a aquest punt, ambdós corrents organitzaren sengles internacionals. La [[Socialdemocràcia]], per la seva banda, reconstituí la [[II Internacional]], mentre que el [[bolxevisme]] (ja format com a [[Comunisme#Comunisme marxista|Comunisme marxista]]) creà la [[III Internacional]] o ''[[Komintern]]''. Els vells partits socialistes marxistes europeus començaren a patir fortes escissions cap a l'esquerra, que eren els embrions dels partits comunistes nacionals: el [[Parti Communiste Français]], eixit de la [[SFIO]]; el [[Partido Comunista de España]], eixit del [[PSOE]]; el [[Partito Comunista Italiano]], eixit del [[Partit Socialista Italià]]; i el [[Kommunistische Partei Deutschlands]], eixit de la [[ISD]], la [[Spartakus Bund]] i l'ala esquerrana de l'[[USPD]], tots ells escissions anteriors de l'[[SPD]]. Eren partits regits per les [[21 condicions]] d'adhesió a la [[III Internacional]] que, entre altres coses, establia purgues periòdiques del partit d'elements [[Burgesia|burgesos]] i [[socialdemocràcia|socialdemòcrates]], o prohibia que els nous partits conservessin més d'un terç de les velles direccions [[socialdemocràcia|socialdemòcrates]]. Un cas curiós i especial fou la [[Internacional II 1/2]], creada per un grup de socialistes centristes que es volia situar en una posició equidistant entre la [[II Internacional]] refundada i la [[III Internacional]]. Dins ella hi havia antigues grans figures del Socialisme marxista, com [[Eduard Bernstein]], [[Karl Kautsky]] o [[Jean Longuet]]. No acceptaven el panorama eixit de la [[Primera Guerra Mundial]] i volien recuperar les antigues fórmules i postulats d'abans de la guerra a [[Europa]].

Ni l'ascens del [[feixisme]] a [[Europa]] frenà el deteriorament de les relacions i allunyament de les postures entre el [[Comunisme marxista]] i la [[socialdemocràcia]]. Solament el [[1936]] hi hagué un apropament notable, causat per l'amenaça que suposava el feixisme a [[Itàlia]], [[Alemanya]], [[Espanya]] i [[França]]. Doncs, des de la [[III Internacional]] s'abandonà la política de classe contra classe i s'optà per la creació de [[Front Popular|fronts populars]] que frenessin l'ascens de partits [[feixisme|feixistes]]. A [[França]] i a [[Espanya]] es crearen fronts d'aquest estil que obtingueren la victòria a les eleccions.

===Més enllà de 1939===
{{principal|Comunisme marxista|socialdemocràcia}}
Les trajectòries del [[Comunisme marxista]] i la [[Socialdemocràcia]] se separaren encara més d'ençà [[1945]], després de la [[Segona Guerra Mundial]]. La [[Socialdemocràcia]] s'anà constituint com a força de Poder i anà renunciant a poc a poc al [[Marxisme]] i al [[Socialisme]]. Per la seva banda, el [[Comunisme marxista]] sofrí mantes revisions i escissions. Mai més no hi tornà a haver la unitat doctrinal dels dos corrents, per bé que sí que hi hagué pactes i aliances electorals i de govern, tot i que els objectius a llarg termini havien canviat en una i altra força. 

==Bibliografia==
* COLE, G.D.H., ''Communism and social democracy: 1914-1931''. London: MacMillan  Co, 1958 {{en}}
* COLE, G.D.H., ''Historia del pensamiento socialista, vol. III-VI''. México: Fondo de Cultura Económica, 1959. {{es}} ISBN 968-16-0465-2

==Enllaços externs==
*[http://www.marxists.org/catala/enciclopedia/index.htm Enciclopèdia del Marxisme]
*[http://www.marxists.org/catala/obres.htm Índex d'obres marxistes]
*[http://www.marxists.org/catala/autors.htm Índex d'autors marxistes]

[[Categoria:Corrents marxistes]]
[[Categoria:Socialisme]]</text>
      <sha1>pe7mp4tk52vhtsyvp0tvytwu4hspuu8</sha1>
      <model>wikitext</model>
      <format>text/x-wiki</format>
    </revision>
  </page>