<page>
    <title>30è Cos (Regne Unit)</title>
    <ns>0</ns>
    <id>386098</id>
    <revision>
      <id>13757674</id>
      <parentid>13547080</parentid>
      <timestamp>2014-07-06T16:15:45Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text (-[[  +[[, - ]] +]])</comment>
      <text>{{VPHISMILCAT Infotaula unitat militar
|nom_de_la_unitat_militar= XXX Cos
|imatge=
|peu_de_foto=
|periode = [[Segona Guerra Mundial]]
|data de Lleva= 1941 
|dissolució= 1945
|pais= [[Fitxer:Flag of the United Kingdom.svg|23px|Bandera del Regne Unit]] [[Regne Unit]]
|branca= [[Fitxer:Flag of the British Army.svg|23px|Bandera de l'exèrcit britànic]] [[Exèrcit Britànic |Exèrcit]]
|arma= 
|tipus= [[Cos militar|Cos]]
|mida= 
|estructura=
|coronel= 
|oficials_destacats= Lieut.Gen. [[William Havelock Ramsden]]brLieut.Gen. [[Oliver Leese|Sir Oliver Leese]]brLieut.Gen. [[Gerard Bucknall]]brLieut.Gen. [[Brian Horrocks|Sir Brian Horrocks]]
|batalles= [[Campanya del nord d'Àfrica]], [[Campanya d'Itàlia (Segona Guerra Mundial)|Campanya d'Itàlia]], [[Batalla de Normandia]], [[Operació Horta]]
|lema=
|divisa=
|condecoracions= 
|}}

El '''XXX Cos''' va ser un [[Cos militar|Cos]] de l'[[Exèrcit Britànic]] durant la [[Segona Guerra Mundial]]. La seva insígnia era un [[senglar]] [[heràldica|rampant]].

== Història de combat ==
=== Nord d'Àfrica ===
El XXX Cos va jugar un paper principal a la [[Campanya del Desert Occidental]], a on es formà inicialment per a les unitats blindades britàniques al nord d'Àfrica en preparació per a l'[[Operació Crusader]], la darrera temptativa britànica d'aixecar el [[Setge de Tobruk,|setge de Tobruck]]. Va patir moltes baixes, principalment degudes a unes tàctiques de guerra blindada obsoletes, però finalment van obligar a l'[[Afrika Korps]] de [[Erwin Rommel|Rommel]] a retirar-se fins a El Agheila, a la Líbia central.

Però el 1942 Rommel va contraatacar i va fer retrocedir als britànics fins a [[Batalla de Gazala|Gazala]], a escassos kilòmetres a l'oest de [[Tobruk]]. El pla del General [[Neil Ritchie]], comandant del [[8è Exèrcit (Regne Unit)|8è Exèrcit]], era que el [[13è Cos (Regne Unit)|XIII Cos]] mantingués la línia, mentre que el XXX aturés qualsevol temptativa alemanya de superar el flanc al sud de Bir Hachiem, recolzats per la 1a Brigada de la França Lliure. Van aconseguir alentir l'avanç dels blindats de Rommel, forçant-los a endinsar-se per [[La Caldera]], el forat que havia quedat a les línies britàniques després de la destrucció de la [[150a Brigada d'Infanteria (Regne Unit)| 150a Brigada d'Infanteria]]. Els britànics intentaren tancar el forat mitjançant diversos contraatac, però van fracassar i, a més, els francesos van ser obligats a retirar-se de Bir Jachiem, motiu pel qual Rommel va poder sortir de La Caldera. El XXX Cos va haver de retirar-se fins a [[Mersa Matruh]], recolzat pel recentment format [[10è Cos (Regne Unit)|X Cos]]. Això no obstant, els alemanys van aconseguir envoltar a X Cos (tot i que, afortunadament pels britànics, van ser capaços de trencar el setge), i van empènyer al XXX Cos cap a El Alamein.

=== El Alamein ===
El XXX Cos va retirar-se fins a El Alamein, la darrera posició defensable prop del riu [[Nil]]. Era l'únic lloc al desert on la norma habitual de les operacions del desert (''sempre hi ha un flanc obert'') no es complia. El XXX Cos va ser destinat a la zona nord de la línia, reforçat amb unitats del XIII Cos, incloent la [[1a Divisió Sudafricana]] i la [[9a Divisió (Austràlia)|9a Divisió Australiana]], car que havia patit moltes baixes i perdut molt equipament. L'Afrika Korps de Rommel, exhaust i amb les línies d'aprovisionament molt esteses, no va poder superar el XXX Cos. En aquells moments, la seva formació més gran va ser la [[23a Brigada Blindada (Regne Unit)|23a Brigada Blindada]].

Fart de les derrotes al nord d'Àfrica, el [[Primer ministre del Regne Unit|Primer Ministre Britànic]] sir [[Winston Churchill]] decidí reemplaçar al General [[Claude Auchinleck]], comandant en cap de les forces britàniques a l'Orient Mitjà i, per extensió, comandant del [[8è Exèrcit (Regne Unit)|8è Exèrcit]]. Va ser substituït com a Comandant en Cap de l'Orient Mitjà pel general [[Harold Alexander]], i com a comandant del 8è Exèrcit pel General [[William Gott]], comandant del [[Força del Desert Occidental|XIII Cos]]. Però Gott va morir en un accident aeri, i el seu lloc va ser ocupat finalment pel General [[Bernard Montgomery]].

Un mes després de la [[Primera Batalla d'El Alamein]], Rommel intentà superar El Alamein: en aquesta ocasió, es dirigiria cap al pas d'[[Alam Halfa]], a la punta sud de la línia. L'atac carregà contra el [[13è Cos (Regne Unit)|XIII Cos]], però el XXX Cos hagué d'encarar diversos atacs alemanys de diversió.

Després de la victòria a [[Batalla d'Alam Halfa|Alam Halfa]], Montgomery passa a l'ofensiva. Va portar més tropes, incloent la [[51a Divisió d'Infanteria (Highland)]] i l'experimentada [[4a Divisió d'Infanteria (Índia)| 4a Divisió d'Infanteria índia]] per reforçar el XXX Cos, i també assignà la [[2a Divisió (Nova Zelanda)|2a Divisió neozelandesa]] (amb la seva [[9a Brigada Blindada (Regne Unit)|9a Brigada Blindada]], originàries del XIII Cos. El XXX Cos va haver de sotmetre's a un extensiu re-entrenament, per poder donar un bon cop i crear un passadís per on poguessin introduir-se els tancs del X Cos.

La nit del [[24 d'octubre]], Montgomery estava preparat per a llençar-se a l'atac. Després d'un bombardeig d'artilleria mai vist des de la [[Primera Guerra Mundial]], el XXX Cos deixà les seves trinxeres i començà a avançar. El XXX Cos patí grans pèrdues, però els veterans australians, neozelandesos, sud-africans i highlanders van continuar el seu avanç i ben aviat ja s'havien creat diverses escletxes als camps minats. Finalment, els atacs del XXX Cos es veieren aturats a causa de la resistència alemanya. A primera hora del matí del [[2 de novembre]], Montgomery llançà l'[[Operació Supercharge]], un gran atac portat a terme pels Cossos X i XXX (reforçat per la [[50a Divisió Northumbrian]], originària del XIII Cos. Pel [[4 de novembre]], el [[10è Cos (Regne Unit)|X Cos]] havia superat les línies, i la Segona Batalla de l'Alamein havia estat guanyada.

Després d'El Alameix, el XXX avançà de manera tenint cura de no quedar-se sense subministraments. Finalment es va aturar a la [[Línia Mareth]], a [[Tunísia]], a finals de febrer. Però, tot i el disgust de Montgomery, l'excel·lent 9a Divisió australiana va ser retirada del front africà i enviada al [[Guerra del Pacífic|Pacífic]], deguda la insistència del govern australià, i la 1a Sudafricana romangué a Egipte.

=== Tunísia ===
El 19 de març, el XXX Cos llançà un atac sobre la Línia Mareth com a part de l'[[Operació Pugilista]], amb la [[50a Divisió d'Infanteria (Northumbrian)]] i la [[51a Divisió d'Infanteria (Highland)]] al capdavant. Van aconseguir crear una trampa, però va ser ràpidament continguda per la [[15a Divisió Panzer]] de Rommel. Això no obstant, durant l'Operació Supercharge II, un grup comandat pel Tinent General [[Brian Horrocks|Horrocks]], compost pel Cos Neozelandès i la [[1a Divisió Blindada (Regne Unit)|1a Divisió Blindada]] del X Cos van explotar una posició de flanqueig establerta pels neozelandesos durant Pugilista, trencant les defenses del flanc alemany durant la nit del 26-27 de març, obligant a les forces alemanyes que es retiressin cap al nord fins a Wadi Akrit.

A mitjans d'abril, el XXX Cos provà d'atacar la posició capdavantera, però va fer escassos progressos contra la resistència italo-germana. Però en aquells moments, el [[1r Exèrcit (Regne Unit)|1rExèrcit britànic]] havia travessat les línies alemanyes a la Tunísia central i les tropes de l'Eix van ser obligades a rendir-se.

=== Sicília ===
El [[10 de juliol]] de [[1943]], el XXX Cos va ser destinat per participar en la [[Operació Husky|invasió aliada de Sicília]]. El XXX Cos (a les ordres del Tinent General [[Oliver Leese]]) havia de formar el flanc esquerre del 8è Exèrcit. Per tant, va ser reforçat amb la [[1a Divisió d'Infanteria (Canadà)|1a Divisió d'Infanteria Canadenca]] i amb la [[231a Brigada d'Infanteria (Regne Unit)| 231a Brigada d'Infanteria britànica]], provinents de [[República de Malta|Malta]]. Això no obstant, la 2a neozelandesa i la 4a índia no estaven disponibles per a Sicília, car havien patit grans pèrdues.

El XXX Cos va desembarcar prop de Pachino, a Sicília, fent diversos guanys territorials contra la [[206a Divisió Costanera (Itàlia)|206a Divisió Costanera italiana]], i pel [[18 de juliol]], ja es trobava a mig camí de [[Messina]]. A partir d'aquell moment el progrés es va alentir considerablement, doncs el terreny muntanyós sicilià afavoria als defensors. L'Eix començà a evacuar tropes cap al continent, i pel 17, els darrers soldats alemanys travessaven l'Estret de Messina, i els aliats tenien el control de l'illa. El XXX Cos va ser retirat en aquell moment del front, sent enviat al Regne Unit per descansar i reavituallar-se per participar en l'[[Operació Overlord]].

=== Normandia ===
A Normandia, el XXX Cos tornà a incloure la [[50a Divisió d'Infanteria (Northumbrian)|50a Divisió (Northumbrian)]], que desembarcà a [[Gold Beach]]. Va superar ràpidament als defensors alemanys de la [[716a Divisió d'Infanteria (Alemanya)|716a Divisió d'Infanteria]], aconseguint enllaçar amb el [[1r Cos (Regne Unit)|1r Cos britànic]] al final del [[6 de juny|Dia D]]. A partir d'aquell moment la situació es revertí, aconseguint escassos guanys, però el [[10 de juny]] aconseguí enllaçar amb les forces americanes que avançaven des d'[[Omaha Beach]]. El [[12 de juny]] es aparegué una oportunitat: els alemanys tenien una gran escletxa al front prop de la ciutat de [[Camount]]. La [[7a Divisió Blindada (Regne Unit)|7a Divisió Blindada]] va ser enviada ràpidament a ocupar aquell forat, dirigint-se cap al Villers Bocage per intentar flanquejar la [[Divisió Panzer Lehr]] i obligar-los a retirar-se. Aquest atac va ser avortat per l'as dels Tiger [[Michael Wittmann]], al capdavant del [[101r Batalló de Tancs Pesats SS]], que destrossà la punta de llança de la 7a Blindada, el 4t [[County of London Yeomanry]], obligant als britànics a retirar-se, i l'escletxa va ser ràpidament tancada. El comandant del XXX Cos, tinent general [[Gerard Bucknall]] va ser molt criticat per aquesta actuació, doncs Montgomery creia que si altres unitats de la 7a Blindada s'haguessin desplaçat ràpidament, s'hagués assolit l'objectiu i es podrien haver destruït diverses divisions alemanyes.

Llavors, el Cos participà en una batalla de desgasts amb petits guanys territorials. El [[24 de juliol]], la línia del front gairebé no s'havia mogut. Aquells dia, els americans van llançar l'[[Operació Cobra]], un atac a gran escala sobre les posicions alemanyes a Contentin. Van fer uns progressos considerables, i els britànics llançaren l'[[Operació Bluecoat]] per tal d'aprofitar el moment. El [[8è Cos (Regne Unit)|VIII Cos]] al flanc dret de Bluecoat, va fer un progrés considerable, però el XXX Cos estava embussat. Preocupat del desenvolupament dels fets, Montgomery retirà a Bucknall i el substituí per [[Brian Horrocks]], un veterà del nord d'Àfrica. Després de la marxa de Bucknall, l'actuació del XXX Cos millorà considerablement, i aconseguí enllaçar amb l'altre cos britànic durant la [[Bossa de Falaise|Batalla de la Bossa de Falaise]]. Després de la desfeta alemanya, el XXX Cos avançà ràpidament cap al nord-est, alliberant les ciutats belgues de [[Brussel·les]] i [[Anvers]]. Però en aquells moments hagué d'aturar-se l'avanç deguda l'escassetat de combustible. Seccions dels Guàrdies Blindats i del 2n Regiment Household Cavalry van aconseguir assegurar un pont sobre el canal del Mosa-Escalda a Holanda. El pont va rebre el nom de [[Pont de Joe]] (''Joe's Bridge''), en honor al Tinent Coronel [[Joe Vandeleur]], comandant del 2n Batalló dels [[Guàrdies Irlandesos]], que van capturar el pont.

=== L'Operació Horta ===
Després de l'èxit a França i Bèlgica, el General Montgomery va voler establir un pont per travessar el [[Rin]], i el pont situat a la ciutat d'[[Arnhem]] semblava ideal: al capturar-lo s'alliberaria Holanda, es tancaria el [[25è Exèrcit (Alemanya)|25è Exèrcit alemany]] i els aliats tindrien un camí per passar pel flanc de la [[Línia Sigfrid]]. Per portar-ho a terme, es decidí desplegar el [[1r Exèrcit Aerotransportat Aliat]], amb la [[101a Divisió Aerotransportada|101a Aerotransportada americana]] llançada sobre [[Eindhoven]] per assegurar els ponts sobre els Son i el Canal de Wiljelmina, la [[82a Divisió Aerotransportada|82a Aerotransportada americana]] llançada sobre Nijmegen per ssegurar els ponts de Gave i Nijmegen; i la [[1a Divisió Aerotransportada (Regne Unit)| 1a Aerotransportada britànica]] sobre Arnhem, per assegurar el pont de la ciutat. La tasca del XXX Cos, format per uns 50.000 homes, consistia a avançar a través d'aquest camí i arribar a Arnhem per rellevar als paracaigudistes en només 48 hores.

[[Fitxer:XXX Corps passing through Grave.jpg|thumb|Vehicles de la [[Divisió Blindada de Guàrdies (Regne Unit)|Divisió Blindada de Guàrdies]] del XXX Cos travessa la ciutat de Grave després d'haver establert contacte amb la [[82a Divisió Aerotransportada|82a Aerotransportada americana]]]]
L'[[Operació Horta]] s'inicià a les 14 hores del diumenge [[17 de setembre]] de [[1944]], i va ser la major operació aerotransportada de la història. Això no obstant, va estar carregada de problemes: no hi havia prou avions de transport per efectuar el llançament de totes les divisions en un únic dia (només van saltar dues de les 4 brigades de la 1a Aerotransportada britànica el 17 de setembre, i els exploradors de la 82a i de la 101a no van arribar fins al 20 de setembre). Això no obstant, a mesura que el XXX Cos avançava cap al nord, ben aviat es va fer evident que una única carretera per desplaçar-se era extremadament vulnerable als contraatacs enemics i era prompte als embussos de tràfic.

Els elements d'avanguarda del XXX Cos, la [[Divisió Blindada de Guàrdies]] van haver de fer front a unes posicions defensives alemanyes inesperadament fortes, que van causar diversos retards a l'avanç. El resultat de tot plegat va ser que no hi havia ningú a prop dels seus objectius al final del primer dia. Al segon dia d'Horta, la Blindada de la Guàrdia continuà cap al nord cap a Eindhoven, on van contactar amb grups del 2n batalló del [[506è Regiment d'Infanteria Paracaigudista]] de la Divisió 101 Aerotrasportada. Ben aviat van assabentar-se que els americans no havien aconseguit capturar intacte el pont sobre el Son, la qual cosa va fer augmentar els retards abans que els enginyers arribessin per construir un [[pont Bailey]].

A continuació, la Blindada de Guàrdies avançà sense haver d'encarar una gran resistència, i van arribar al Pont de Nijmegen al quart dia, trobant-se que la 82 Divisió americana no havia pogut capturar-lo. El XXX Cos portà barques, de manera que els paracaigudistes van poder travessar el riu capturant el pont. Llavors, la Blindada de Guàrdies avançà i ràpidament aconseguí establir posicions a la riba nord.

Més al sud, al sector de la 101, diverses unitats del XXX Cos s'havien quedat lluitant amb els alemanys que intentaven tallar del corredor. La 231a Brigada d'Infanteria (de la 50a de Northumbria) i la [[4a Brigada Blindada (Regne Unit)|4a Brigada Blindada]] van passar la major part del temps d'Horta sense sortir del sector de la 101. Això va ocasionar grans embussos de trànsit, retardant l'arribada de reforços a les puntes de llança al nord, en particular a la [[43a Divisió d'Infanteria (Wessex)|43a Divisió Wessex]] i a les altres dues brigades de la 50a, la qual cosa alentí encara més l'avanç.

Al 5è dia, la Blindada de Guàrdies estava exhausta. Havien lluitat de manera continuada durant 5 dies, la major part dels quals contra una resistència alemanya ferotge, i no eren capaços de continuar gaire més. La 43a Wessex va anar fins a primera línia per continuar l'avanç, aconseguint derrotar seccions de la [[10a Divisió Panzer SS Frundsberg]], i van avançar cap al Neder Rhine. Allà, un batalló de la 43a travessà el riu en una temptativa de rellevar la 1a Aerotransportada, però van ser obligats a retirar-se. Al final, només 2.000 dels 11.000 homes de la [[Divisió Aerotransportada (Regne Unit)| 1a Divisió Aerotransportada]] van aconseguir fugir a través del Rin, i el darrer pont sobre el Rin no va ser conquerit.

Durant les setmanes següents, el XXX Cos passà la major part del temps protegint l'estret corredor que havien creat durant l'avanç. A poc a poc, aquest passadís s'aniria ampliant, i oferiria una base segura al [[1r Exèrcit (Canadà)|1r Exèrcit Canadenc]] des d'on llançar-se sobre Arnhem.

=== Les Ardenes ===
Durat la [[Batalla de les Ardenes]], unitats del XXX Cos es van desplaçar per assegurar els ponts sobre el Mosa. El [[27 de desembre]], el XXX Cos expulsà la [[2a Divisió Panzer]] de [[Celler]], i pel [[31 de desembre|31]] havien conquerit [[Rochefort (Bèlgica)|Rochefort]] i la punta occidental del [[Sortints, re-entrants i bosses|sortint]].

== Comandants ==
* [[Tinent General (Regne Unit)|Tinent General]] V.V.Pope
* [[Tinent General (Regne Unit)|Tinent General]] [[Charles Norrie|Willoughby Norrie]]
* [[Tinent General (Regne Unit)|Tinent General]] [[William Havelock Ramsden|William Ramsden]]
* [[Tinent General (Regne Unit)|Tinent General]] [[Oliver Leese|Sir Oliver Leese]]
* [[Tinent General (Regne Unit)|Tinent General]] [[Gerard Bucknall]]
* [[Tinent General (Regne Unit)|Tinent General]] [[Brian Horrocks]]



{{ORDENA:30e Cos (Regne Unit)}}

[[Categoria:Unitats militars i formacions de l'exèrcit britànic]]
[[Categoria:Unitats militars britàniques de la Segona Guerra Mundial]]</text>
      <sha1>crm7yla2qq2gu297yuhq201s8pw5dyb</sha1>
      <model>wikitext</model>
      <format>text/x-wiki</format>
    </revision>
  </page>