<page>
    <title>Lacombe Lucien</title>
    <ns>0</ns>
    <id>541590</id>
    <revision>
      <id>13807822</id>
      <parentid>13589243</parentid>
      <timestamp>2014-07-12T23:29:23Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: les forçes d  les forces d</comment>
      <text>{{infotaula  pel·lícula
| títol original = Lacombe Lucien
| títol = 
| rati imdb = 7.7
| rati filmaffinity =
| imatge = LacombeLucien.jpg
| nom imatge = Pòster de la pel·lícula
| idioma = 
| direcció = Louis Malle
| producció =  Louis Mallebr /Claude Nedjar
| disseny producció = 
| productora = 
| guió         = Louis Mallebr /[[Patrick Modiano]]
| música = [[Django Reinhardt]]
| fotografia = Tonino Delli Colli
| repartiment =  [[Pierre Blaise]]br /[[Aurore Clément]]
| so = 
| muntatge = Suzanne Baron
| direcció artística = 
| vestuari = 
| maquillatge = 
| efectes = 
| país = França
| estrena = 1974
| gènere = [[Drama]]
| duració = 138 min
| distribució = 20th Century Fox
| pressupost = 
| imdb = 71733
}}
'''''Lacombe Lucien''''' és una pel·lícula francesa de 1974 dirigida per [[Louis Malle]]. La història tracta sobre un jove francès a la [[França]] de la [[Segona Guerra Mundial]] que esdevé confident dels [[nazisme|nazis]]. L'aclamat film del director francès va ser nominat a l'[[Oscar a la millor pel·lícula de parla no anglesa]] de la gala de 1974, trofeu que es va emportar finalment [[Amarcord]].

== Argument ==

A la [[França]] de 1944 sota l'ocupació de les tropes [[Nazisme|nazis]] el jove camperol Lucien Lacombe viu en un poble de la regió rural d'[[Òlt]] amb la seva mare. El seu pare, per contra, ha estat fet presoner de guerra i es troba reclús a [[Alemanya]].

L'enèrgic i inquiet jove es dirigeix un dia al seu vell professor d'escola -que combina el seu ofici amb una activa participació amb la resistència- per tal d'unir-se al grup clandestí de lluita contra els nazis. No obstant el professor, en un gest protector, rebutja l'oferta del jove al considerar-lo massa jove per la perillosa tasca.

Al retornar amb bicicleta al poble, Lucien va a parar per atzar a una mansió on nazis i col·laboradors es troben reunits i festejant el capvespre. El jove és primerament detingut pels policies i entregat seguidament als cabdills locals, els quals hàbilment l'interroguen i inviten a prendre copes fins que en un clima distès i amical el jove acaba delatant al professor de l'escola. Comença així una fortuïta col·laboració amb les forces d'ocupació que es consolidarà ràpidament a l'esdevenir el jove un auxiliar de la [[Gestapo]].

És mitjançant els nazis, que li suggereixen canviar la seva humil i usada roba de pagès per un elegant vestit propi del seu nou càrrec, que Lucien coneix a France, la filla del sastre jueu encarregat de fer-li el nou vestit. Lucien s'enamora de seguida de la jove jueva, a qui acabarà conquistant malgrat les seves reticències inicials. Al cap i a la fi, ella veu al jove col·laboracionista com una garantia de seguretat per ella i tota la seva familia jueva. Aquesta protecció dura fins que la cada cop més activa i contundent resistència de l'any 1944 comet un atemptat en el qual són assassinats els principals líders col·laboracionistes locals. La [[Gestapo]] decideix aleshores posar fi a la privilegiada situació de la família del sastre, que ha de ser deportada a un [[camp de concentració]]. Aquest canvi de situació és inacceptable per Lucien, qui es nega a separar-se de la jove jueva i en el darrer moment mata a trets els soldats nazis quan vénen a emportar-se-la. Ell, la noia i la seva minyona s'escapen amb cotxe i s'amaguen al bosc, on sobreviuen fins a la capitulació nazi, que no tarda massa a arribar.

En la postdata final de la pel·lícula es llegeix que a l'acabar la guerra Lucien és detingut per la resistència i sentenciat a mort per traïdor.

== Repartiment ==

* Pierre Blaise: Lucien Lacombe 
* Aurore Clément: France Horn 
* Holger Löwenadler: Albert Horn
* Jean Rougerie: Tonin 
* Therese Giehse: Bella Horn 
* Stéphane Bouy: Jean-Bernard de Voisin 
* Loumi Iacobesco: Betty Beaulieu 
* René Bouloc: Stéphane Faure
* Jacqueline Staup: Lucienne
* Gilberte Rivet: la mare de Lucien
* Ave Ninchi: la patrona de l'hotel
* Pierre Saintons: Hippolyte, el milicià negre
* Pierre Decazes: Henri Aubert

== Premis ==

* Premi ''Prix Mèliès'' el 1974.
* Premi [[BAFTA]] al millor film.
==Nominacions==

* [[Oscar a la millor pel·lícula de parla no anglesa]]

== Bibliografia ==

* Aurélie Feste-Guidon, « ''Lacombe Lucien'' de Louis Malle, histoire d'une polémique ou polémique sur l'Histoire ? », sota la direcció de Pascal Ory i Élisabeth Parinet, març de 2009 ([http://www.enc.sorbonne.fr/docannexe/file/1056/Typologie%20des%20réactions,%20III,%203.pdf extraits en ligne]). 

== Enllaços ==

* [http://www.ina.fr/archivespourtous/index.php?vue=noticefrom=personnalitescode=C0524224422num_notice=2total_notices=3 Presentació del film ''Lacombe Lucien'' per [[Louis Malle]] el 06/02/1974 (en francès)]
* ''[http://french.imdb.com/title/tt0071733/combined Lacombe Lucien]'' a [[Internet Movie Database]]

[[Categoria:Pel·lícules del 1974]]
[[Categoria:Pel·lícules de França de la dècada del 1970]]
[[Categoria:Pel·lícules de drama bèl·lic]]
[[Categoria:Pel·lícules dirigides per Louis Malle]]</text>
      <sha1>jssf25fyrz0e8cq2ps3j0ilnhn4iwum</sha1>
      <model>wikitext</model>
      <format>text/x-wiki</format>
    </revision>
  </page>