<page>
    <title>Giorgio Perlasca</title>
    <ns>0</ns>
    <id>275743</id>
    <revision>
      <id>13839776</id>
      <parentid>13700280</parentid>
      <timestamp>2014-07-16T02:58:35Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Giorgio Perlasca szobra.jpg|right|thumb|Bust d'homenatge a Perlasca a [[Budapest]].]]
'''Giorgio Perlasca''' ([[31 de gener]] de [[1910]] — [[15 d'agost]] de [[1992]]) va ser un italià que es va fer passar per cònsol espanyol a [[Hongria]] durant l'hivern de [[1944]] i va salvar més de cinc mil jueus dels nazis i de l'[[Holocaust]].

== Biografia ==
Perlasca va néixer a [[Como]] i va créixer a [[Maserà]], província de [[Pàdua]]. Durant la dècada de 1920, va seguir el feixisme, va lluitar a l'est d'Àfrica durant la invasió d'[[Etiòpia]] i a la [[Guerra Civil Espanyola]] (Corpo di Truppe Volontarie), on va rebre un [[salconduit]] per a portar a terme missions diplomàtiques per l'[[Espanya]] de [[Francisco Franco]]. 

Durant la [[Segona Guerra Mundial]], Perlasca va treballar obtenint proveïments per a l'exèrcit italià als [[Balcans]]. Quan els nazis van ocupar Hongria al març de 1944, en lloc de retirar-se juntament amb altres diplomàtics (Itàlia ja s'havia rendit als Aliats en aquesta data), es va refugiar a l'ambaixada espanyola a Budapest, convertint-se de forma immediata en ciutadà espanyol amb el nom de '''Jorge Perlasca''' en virtut del seu estatus de veterà de la guerra civil espanyola. Va treballar amb l'[[Encarregat de negocis ad interim|Encarregat de negocis]] [[Angel Sanz Briz]] i altres diplomàtics d'estats neutrals per a treure de forma il·legal jueus del país.

Davant la imminent arribada de l'[[Exèrcit Roig]] a Budapest, Sanz Briz va ser traslladat a Suïssa a la fi de novembre de 1944, i el govern hongarès va ordenar l'evacuació de l'edifici de l'ambaixada espanyola i altres edificis extraterritorials on es refugiaven els jueus. Perlasca immediatament va donar el fals anunci que Sanz Briz estava a punt de tornar d'una curta absència i que l'havia nomenat cònsol d'Espanya.

Durant l'hivern, Perlasca va ser molt actiu amagant, donant cobertura i alimentant a milers de jueus a Budapest, així com expedint salconduits basats en la llei de dret a la ciutadania espanyola que havia aprovat [[Miguel Primo de Rivera]] l'any 1924 per als jueus d'origen [[sefardita]]. Quan al gener de 1945 els soviètics van prendre la capital hongaresa, Perlasca va aconseguir desaparèixer, arribant a Itàlia després d'un viatge força accidentat. Quan va arribar a Itàlia, Perlasca va guardar en secret la seva increïble aventura per més de 30 anys, fins que un grup de dones d'una comunitat jueva a Hongria va començar a rastrejar al diplomàtic espanyol que havia salvat les seves vides.

Giorgio Perlasca va morir d'un atac al cor en 1992. En vida va rebre nombroses condecoracions dels governs d'Itàlia, Hongria i Espanya i havia estat considerat per Israel com [[Justos entre les Nacions|Just entre les Nacions]].

Perlasca, juntament amb Sanz Briz i altres diplomàtics espanyols van ser homenatjats en una exposició titulada '''Visados para la libertad''' organitzada per la [[Casa Sefarad]] a Madrid, l'any [[2007]].

== Condecoracions ==
* [[Just entre les nacions]] - [[Israel]]
* [[Fitxer:Merito civile gold medal BAR.svg|50px|Medalla d'Or al Valor Civil]] [[Medalla d'Or al valor civil]] - 25 de juny de 1992.ref[http://www.quirinale.it/elementi/DettaglioOnorificenze.aspx?decorato=482 Medaglia d'oro al merito civile Sig. Giorgio Perlasca]/ref 
* [[Fitxer:Grande ufficiale OMRI BAR.svg|50px|Gran Oficial de l'Orde al Mèrit de la República Italiana]] [[Orde al Mèrit de la República Italiana|Gran Oficial de l'Orde al Mèrit de la República Italiana]] - 7 d'octubre de 1991.ref[http://www.quirinale.it/elementi/DettaglioOnorificenze.aspx?decorato=207706 Grande Ufficiale Ordine al Merito della Repubblica Italiana Sig. Giorgio Perlasca]/ref
* [[Fitxer:ESP Isabella Catholic Order GC.svg|50px|Gran Creu d'Isabel la Catòlica]] [[Orde d'Isabel la Catòlica|Gran Creu d'Isabel la Catòlica]] - [[Espanya]]
* [[Estrella al mèrit]] - [[Hongria]]

== Filmografia ==
La seva vida va inspirar una pel·lícula, '''El cònsol Perlasca''' (Itàlia-Hongria, 2002) (T. o.: Perlasca, un eroe italiano), dirigida per [[Alberto Negrin]], protagonitzada per [[Lucca Zingaretti]] i amb música d'[[Ennio Morricone]] (La missió, Els intocables d'Elliot Ness).

== Vegeu també ==
Altres diplomàtics que van protagonitzar accions per salvar als jueus perseguits pel nazisme:
* [[Raoul Wallenberg]]
* [[Angel Sanz Briz]]
* [[Miguel Angel Muguiro]]
* [[Eduardo Propper de Callejón]]
* [[Sebastián Romero Radrigales]]
* [[Bernardo Rolland de Miota]]
* [[José Rojas Moreno]]
* [[Julio Palencia Tubau]]
* [[Juan Schwartz Díaz-Flores]]
* [[José Ruiz Santaella]]
* [[Aristides de Sousa Mendes]]

== Enllaços externs ==
{{Commonscat}}
* [http://www.giorgioperlasca.it/inglese/intro.html Giorgio Perlasca]. Conté documents originals en PDF {{en}}
* [http://sefarad.rediris.es/textos/0sanzbriz.htm Españoles ante la Shoa. La Lista de Sanz-Briz] en Sefarad. {{es}}
* [http://www.sefarad.org/publication/lm/017/salvo.html The angel of Budapest - Angel Sanz Briz 1910-1980], de Salvo Haim Alhadeff - Institut Sefardí Europeu {{en}}
* [http://www.raoulwallenberg.net/?es/salvadores/diplomat/1970.htm Entrevista sobre Ángel Sanz Briz a Gustavo Jalife, Director Executiu de la Fundació Internacional Raoul Wallenberg]
* [http://www.univision.com/content/content.jhtml?cid=603498 Los Schlinder latinos del Holocausto] {{es}}
* [http://agosto.libertaddigital.com/articulo.php/1276232194 Sanz Briz: el ángel español de Budapest], per Fernando Díaz Villanueva {{es}}
* [http://www.raoulwallenberg.net/?es/salvadores/diplomat/espanoles/ Web dedicada als diplomàtics espanyols per la Fundació Raoul Wallenberg] {{es}}
* [http://www.raoulwallenberg.net/?es/salvadores/diplomat/nomina/ Relació complerta de diplomàtics salvadors per la Fundació Raoul Wallenberg] {{es}}
* [http://www.visadosparalalibertad.org/ Visados para la libertad - Diplomáticos españoles ante el Holocausto - web oficial de l'exposició organitzada per la Casa Sefarad] {{es}}

== Referències ==
{{referències}}
{{Autoritat}}

{{ORDENA:Perlasca, Giorgio}}
[[Categoria:Llombards]]
[[Categoria:Diplomàtics italians]]
[[Categoria:Justos entre les Nacions]]
[[Categoria:Gran Oficial de l'Orde al Mèrit de la República Italiana]]
[[Categoria:Gran Creu de l'orde d'Isabel la Catòlica]]</text>
      <sha1>cg2pnzbd6rrkev3a93905ucan2nzx7c</sha1>
      <model>wikitext</model>
      <format>text/x-wiki</format>
    </revision>
  </page>