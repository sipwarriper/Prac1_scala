<page>
    <title>Rudolf Höss</title>
    <ns>0</ns>
    <id>581568</id>
    <revision>
      <id>13675491</id>
      <parentid>13527318</parentid>
      <timestamp>2014-06-24T12:05:04Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name= ''' Rudolf Höss '''
|lived= ([[25 de novembre]] de [[1900]] - [[16 d'abril]] de [[1947]]) (46 anys)
|placeofbirth= [[Fitxer:Flag of the German Empire.svg|23px|Bandera de l'Imperi Alemany]] [[Baden-Baden]] 
|placeofdeath=[[Fitxer:Flag of Poland.svg|23px|Polònia]] [[Auschwitz]] 
|image= [[Fitxer:Rudolf_Höß.jpg|200px|Rudolf Höss, primer Comandant d'[[Auschwitz]], el 1946]]
|caption= Rudolf Höss, primer Comandant d'[[Auschwitz]], el 1946
|nickname= 
|allegiance= [[Fitxer:Flag of the German Empire.svg|20px|Imperi Alemany]] [[Imperi alemany]] (fins a 1918)br /{{Bandera|Germany}} [[República de Weimar]] (fins a 1933)br /[[Fitxer:Flag of Germany 1933.svg|20px|Alemanya nazi]] [[Tercer Reich|Alemanya Nazi]]
|branch= [[Fitxer:Kaiserliche Kriegsflagge.png|23px|Marina Imperial Alemanya]] [[Exèrcit Alemany (Imperi Alemany)|Exèrcit Imperial Alemany]] br / [[Fitxer:Freikorps_Roßbach_1919.png|23px|Freikorps Rossbach]] [[Freikorps|Freikorps Rossbach]] br /[[Fitxer:Flag Schutzstaffel.svg|23px|Schutzstaffel]] [[Waffen SS]]
|serviceyears=
|rank= [[SS-Obersturmbannführer]]
|battles= [[Primera Guerra Mundial]]br /[[Segona Guerra Mundial]]:
|awards= [[Creu de Ferro]]
|laterwork= 
|portrayedby=
}}
'''Franz Ferdinand Rudolf Höss''' (de vegades escrit Höß, Hess o Hoess), ([[25 de novembre]] de [[1900]] - [[16 d'abril]] de [[1947]]), va ser un militar i oficial [[nazi]], ''[[Obersturmbannführer]]'' de les [[Schutzstaffel|Schutzstaffel (SS)]], primer comandant del [[camp d'extermini]] d'[[Auschwitz]] entre el [[4 de maig]] [[1940]] i el novembre [[1943]].

==Biografia==
Rudolf Höss va néixer a [[Baden-Baden]], en una família catòlica. En els seus primers anys, segons la seva autobiografia, era un nen solitari, sense amics de la seva mateixa edat, fins que va ingressar a l'escola primària, i totes les persones amb qui es relacionava eren adults. El seu pare, un oficial de l'exèrcit alemany que havia servit a l'Àfrica Oriental, va educar el seu fill amb estrictes principis religiosos i una disciplina militar, havent decidit que Rudolf esdevingués sacerdot.

En esclatar la [[Primera Guerra Mundial]], Höss va servir breument en un hospital militar i després, a l'edat de 14 anys, va ser admès a l'exèrcit alemany, i a la mateixa divisió on havien servit el seu pare i el seu avi, el 21è Regiment de [[Dragó (militar)|Dragons]]. Va ser enviat a combatre en territori de l'[[Imperi Otomà]]. Mentre es trobava a Turquia va promocionar al rang de ''Feldwebel'' i a l'edat de 17 anys fou el sots-oficial més jove de l'exèrcit. Se li va concedir la [[Creu de Ferro]] de primera i segona classe, entre altres guardons. Höss també va servir breument com a comandant d'una unitat de cavalleria.

Després de la rendició d'Alemanya, Höss va completar la seva educació secundària, i després es va unir als grups paramilitars nacionalistes que s'estaven formant en el caos de la postguerra - en primer lloc al ''Cos de Voluntaris de [[Prússia Oriental]]'' i després als [[Freikorps]]-, participant en accions de guerrilla al [[Regió del Ruhr|Ruhr]], l'[[Alta Silèsia]] i el [[Bàltic]]. Höss va renunciar oficialment a la seva pertinença a l'[[Església Catòlica]] el [[1922]], el mateix any que inicià la seva militància al [[NSDAP]] després de sentir parlar Hitler en un discurs a [[Munic]]. 

El [[1923]], participà en l'assassinat de [[Walter Kadow]] per venjar l'execució d'[[Albert Leo Schlageter]], nacionalista que havia realitzat operacions de sabotatge contra les línies de subministrament franceses. Després que un dels altres participants del crim filtrés la informació a un diari local, Höss va ser arrestat i jutjat com a responsable del crim. Tot i que més tard va afirmar que en realitat la responsabilitat era d'un altre home, Höss va dir que havia acceptat els càrrecs com a líder del grup, i va ser declarat culpable i condemnat a complir 10 anys de condemna a la presó de [[Brandenburg]]. També [[Martin Bormann]] va ser condemnat per participar en aquest crim, a un any de presó.

Höss va ser alliberat el juliol de [[1928]] gràcies a una amnistia general, i es va unir a la [[Artamans|Lliga dels Artamans]], moviment ''[[völkisch]]'' nacionalista que propugnava un ''retorn a la terra'' i l'assumpció d'un estil de vida saludable basat en l'activitat agrària [[Autarquia|autàrquica]]. En el si d'aquesta organització va conéixer la seva futura dona, Hedwig Hensel, amb qui es va casar el [[17 d'agost]] de [[1929]]. Van tenir cinc fills (dos fills i tres filles), nascuts entre 1930 i 1943.

===Ingrés a les SS===
Höss va demanar voluntàriament la seva incorporació a les [[Schutzstaffel|SS]] el [[20 de setembre]] de [[1933]], i la seva sol·licitud va ser acceptada l'[[1 d'abril]] de [[1934]]. Aquell mateix any, Höss entrà a formar part de les unitats [[SS-Totenkopfverbände]] (''Unitats de la Calavera'') i el desembre, va ser assignat al [[Camp de concentració de Dachau]], on va ocupar el càrrec de ''Blockführer''. Possiblement degut a la seva experiència penitenciària, Höss va destacar en les seves funcions i va ser recomanat pels seus superiors a promocionar i assumir responsabilitats més grans. Al final dels seus quatre anys a Dachau, exercia com a administrador dels béns dels presoners.

Sobre aquest període, Höss diu en la seva autobiografia que no li agradaven els càstigs corporals que els guàrdies dels camps aplicaven als detinguts, fins al punt que els evitava tant com podia. Assegura que la seva primera execució no el va afectar tant i que no podia explicar-ne el motiu. També hi diu que, a causa de la gent que va conèixer i les coses que havia experimentat com a Blockführer, va lamentar no haver seguit el camí que els seus pares li havien triat a l'església.

El 1938 va rebre un ascens a [[SS-Hauptsturmführer]] (una categoria paramilitar equivalent a capità) i va ser ajudant de Hermann Baranowski al [[Camp de concentració de Sachsenhausen|camp de Sachsenhausen]]. Es va incorporar a les [[Waffen-SS]] el [[1939]].

===Comandant d'Auschwitz===
El maig de [[1940]], Höss va ser nomenat comandant d'un camp de presoners a [[Polònia]] occidental, un territori que havia estat anexionat per Alemanya i s'incorport a la província de l'[[Alta Silèsia]]. El campament havia estat aixecat en època de l'[[Imperi Austro-Hongarès]], i més tard acollí les casernes de l'exèrcit polonès properes a la ciutat d'[[Oświęcim]], el nom polonès d'Auschwitz. Höss va comandar el camp durant tres anys i mig, temps durant el qual es va convertir en un gran complex conegut definitivament com el [[Auschwitz|camp d'extermini d'Auschwitz-Birkenau]].

[[Fitxer:Arbeit-macht-frei3.jpg|right|thumb|La col·locació de la inscripció ''[[Arbeit macht frei]]'' a l'entrada d'Auschwitz s'atribueix a '''Höss'''.]]
En la seva màxima extensió, Auschwitz estava format per tres instal·lacions separades (Auschwitz I, Auschwitz II/Birkenau i Auschwitz III/Monowitz), i va ser construït en 8.100 hectàrees adjacents al camp original que van ser ''desocupades'' de tots els habitants. Els seus primers reclusos van ser polonesos, així com presoners de guerra [[Unió Soviètica|soviètics]]. Auschwitz I va ser el centre administratiu del complex; Birkenau va ser el camp d'extermini, on es van produir la majoria de morts.

Segons el testimoni posterior de Höss, l'estiu de [[1941]] va ser cridat a Berlín per una reunió amb el [[Reichsführer|Reichsführer--SS]] [[Heinrich Himmler]], on aquest li va comunicar: ''El Führer ha donat l'ordre de procedir a la solució final del problema jueu. Nosaltres, les SS, serem els encarregats de complir aquesta ordre''. Segons el propi relat de Höss, Himmler va dir que havia triat Auschwitz per a aquest fi ''primer per la seva situació favorable des del punt de vista de les comunicacions i, després, perquè l'emplaçament destinat a aquesta acció pot ser fàcilment aïllat i camuflat en aquesta regió''. Per a complir la seva tasca, Höss rebria tots els detalls i les instruccions d'[[Adolf Eichmann]]. Himmler li va descriure el projecte com un assumpte secret del Reich, i ordenà a Höss ''guardar silenci sobre aquesta ordre, fins i tot davant els seus superiors''.

{{citació|''Per voluntat del Reichsführer de les SS, Auschwitz es va convertir en la més gran instal·lació d'extermini d'éssers humans de tots els temps. Que fos necessari o no aquest extermini en massa dels jueus, a mi no em corresponia posar-ho en dubte, quedava fora de les meves atribucions. Si el mateix Führer havia ordenat la solució final del problema jueu, no corresponia a un nacionalsocialista de tota la vida com jo, i molt menys a un Führer de les SS, posar-ho en dubte''|Rudolf Höss}}

===Captura===
[[Fitxer:Hoess4.jpg|right|thumb|Höss després de ser capturat pels britànics.]]
Acabada l'Aktion a finals de juliol de [[1944]], Höss va tornar a [[Oranienburg]], seu de la [[SS-Wirtschafts-Verwaltungshauptamt|WVHA]], que inspeccionava els camps de concentració, i va ser contractat per organitzar l'evacuació dels camps amenaçats per l'avanç de les forces soviètiques i aliades. L'hivern de 1944-45, els camps de l'Est, com Auschwitz, s'evacuaren seguint l'ordre de Himmler per evitar que els interns dels camps de concentració caiguessin en mans de l'enemic. Les evacuacions, sota el fred de l'hivern Polonès i sense aliments, es convertiren en veritables marxes de la mort, on milers de presoners van morir -assassinats per les SS amb un tret al coll- perquè eren massa lents. Els supervivents van arribar al seu destí a camps encara en mans dels alemanys, patint terribles condicions d'amuntegament, i en molts casos van ser conduïts a una mort lenta per inanició.

En la seva última reunió amb Himmler, quan era evident la derrota d'Alemanya, va rebre una càpsula de [[cianur]] i l'ordre d'intentar ocultar-se entre les files de la [[Wehrmacht]] amb documentació falsa. Així va ser internat, sense ser reconegut, en una presó destinada a membres de les SS. En ser alliberat va treballar en una granja prop de [[Flensburg]] amb el nom de '''Franz Lang'''. Els mesos següents, les autoritats britàniques van sometre la família de Höss a un estricte control per mirar de capturar-lo. L'[[11 de març]] de [[1946]], la seva dona el va delatar davant les amenaces d'enviar el seu fill Klaus a Rússia, i el mateix dia fou capturat. Dies abans, la càpsula de cianur que guardava per a aquest cas se li havia trencat. Després dels interrogatoris, el 14/15 de maig signà una declaració on descrivia a grans trets les operacions d'extermini efectuades al complex d'Auschwitz.

===Judici i excució===
[[Fitxer:Hoess7.jpg|thumb|right|Höss just abans de ser penjat a la forca.]]
[[Fitxer:Hoess6.jpg|thumb|right|Höss essent executat pels seus crims a Auschwitz.]]
Durant els [[Judicis de Nuremberg]], va comparèixer com a testimoni de la defensa en el judici d'[[Ernst Kaltenbrunner]], cap de la [[Gestapo]] i superior immediat d'Eichmann, ''organitzador'' de l'[[Holocaust]]. Va respondre amb calma i fredor les qüestions a l'entorn de l'organització del camp d'Auschwitz i de les instal·lacions utilitzades per realitzar la tasca d'extermini assignada per Himmler: segons Höss, una tasca que, com a soldat en temps de guerra, no podia rebutjar. També declarà en el procés d'[[Oswald Pohl]], cap de la [[SS-Wirtschafts-Verwaltungshauptamt|WVHA]] i l'empresa [[IG Farben]], fabricant del [[Zyklon B]]. El [[25 de maig]] de [[1946]], va ser lliurat a les autoritats poloneses i traslladat a una presó de [[Cracòvia]]. El Tribunal Suprem Nacional de Polònia el va considerar culpable de tots els seus càrrecs, essent condemnat a mort el [[2 d'abril]] de [[1947]]. La sentència s'acomplí el [[16 d'abril]], i va ser penjat a la [[Forca (pena de mort)|forca]], just al costat del crematori del camp d'Auschwitz.

==Fonts==
*Höss, Rudolf; [[Primo Levi|Levi,Primo]](INT).''Yo, comandante de Auschwitz''. Ediciones B, 2009, ISBN 84-666-4189-0 ,9788466641890

==Enllaços externs==
{{commonscat|Rudolf Höß}}

{{ORDENA:Hoss, Rudolf}}
{{Enllaç AB|sv}}
{{Autoritat}}
{{Enllaç AD|fr}}
{{Enllaç AD|it}}

[[Categoria:Nazis]]
[[Categoria:Membres de les SS]]
[[Categoria:Persones de Baden-Wurtemberg]]</text>
      <sha1>4guhb8dc7mt4ogcz3rwbkpbzkkal24x</sha1>
      <model>wikitext</model>
      <format>text/x-wiki</format>
    </revision>
  </page>