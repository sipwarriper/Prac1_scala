<page>
    <title>Walter Cronkite</title>
    <ns>0</ns>
    <id>805234</id>
    <revision>
      <id>13662192</id>
      <parentid>13513411</parentid>
      <timestamp>2014-06-23T22:46:19Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Cronkite at Columbia Remembrance.jpg|thumb|right|Walter Cronkite, 2004.]]
'''Walter Leland Cronkite, Jr.''' (4 de novembre, 1916 - 17 de juliol, 2009), fou un periodista [[Estats Units d'Amèrica|estatunidenc]], conegut com a [[presentador de notícies|presentador]] del ''CBS Evening News'' durant 19 anys (1962-1981). Durant l'apogeu de CBS News els anys seixanta i setanta, era freqüentment citat com l'home més confiable dels Estats Units, essent així nomenat segons una enquesta d'opinió. 

Durant la seva estada a la [[CBS]] va portar a terme el cobriment informatiu de nombrosos esdeveniments de rellevància històrica, com ara els bombardejos a la [[Segona Guerra Mundial]], els [[Judicis de Nuremberg]], els combats a la [[Guerra de Vietnam]], l'[[atemptat contra John F. Kennedy|assassinat del president John F. Kennedy]] o l'[[escàndol Watergate]]. És també reconegut el seu cobriment extensiu del [[Programa Espacial dels Estats Units|Programa Espacial]], des del Projecte Mercuri fins al [[Projecte Apollo]] i l'arribada de l'home a la [[Lluna]].

==Cobriment d'esdeveniments històrics==

===L'assassinat Kennedy===
Cronkite és recordat principalment pels nord-americans per haver presentat el flaix informatiu anunciant l'[[Atemptat contra John F. Kennedy|atemptat contra el president Kennedy]], el divendres 22 de novembre de 1963. Aquest butlletí va consistir simplement en un anunci d'àudio, sense imatge, perquè CBS no tenia una càmera preparada pel cobriment de la notícia. Cronkite s'adreça per primer cop a les 13:40 (hora de la costa est), amb aquest primer butlletí:

{{cquote|''Aquí un butlletí de CBS News. A [[Dallas]], [[Texas]], s'han efectuat tres trets a la caravana del president Kennedy al centre de Dallas. Els primers reports informen que el [[John F. Kennedy|president Kennedy]] ha resultat greument ferit durant el tiroteig.''}}

Un segon butlletí va arribar mentre Cronkite encara llegia el primer, el qual detallava la severitat de les ferides del president Kennedy:

{{cquote|''Tot just acaben d'arribar més detalls. Aquests són sobre el mateix d'abans. El President Kennedy ha rebut un tret quan la seva caravana abandonava el centre de Dallas. [[Jacqueline Kennedy|Mrs. Kennedy]] va saltar i va agafar el president, cridant Oh no!, la caravana va accelerar. United Press informa que les ferides del president Kennedy podrien ser mortals. Repeteixo, un butlletí de CBS News: El president Kennedy ha estat tirotejat per un possible assassí a Dallas, Texas. Manteniu-vos connectats a CBS News per a més informació.''}}

A les 14.38, després d'un cobriment successiu de la notícia, l'editor va lliurar a Cronkite un nou butlletí. Cronkite va fer una pausa, es va posar els ulleres, va examinar el document durant un moment, es va treure les ulleres, i amb una veu commoguda va fer l'anunci oficial:

{{cquote|''Des de Dallas, Texas, el flaix, aparentment oficial: (llegint el flaix d'AP) El president Kennedy ha mort a les 13 hores,[[zona horària|(CST)]]. (mirant el seu rellotge) 14 hores, hora de la costa est, fa aproximadament 38 minuts.}} 

Després d'anunciar la mort, Crokite va fer una breu pausa, es va posar les ulleres i va empassar saliva tractant de no deixar-se endur per la commoció. Amb una veu notablement emocionada, però, va entonar la següent frase del report informatiu:

{{cquote|''El vicepresident [[Lyndon Johnson|Johnson]] ha abandonat l'hospital a Dallas, però no se sap amb quina destinació; es presumeix que prendrà possessió del càrrec aviat i esdevindrà el 36è [[President dels Estats Units]].''}}

===La guerra de Vietnam===
[[Fitxer:Walter Cronkite In Vietnam2.jpg|thumb|120px|left|Cronkite informant des de Vietnam]]
A mitjans de febrer de 1968, i com a demanda del seu productor executiu Ernest Leiser, van viatjar tots dos amb la intenció d'informar sobre les conseqüències de l'Ofensiva del Tet. Van ser convidats a sopar amb el general Creighton Abrams, comandant de les forces a [[Vietnam]], a qui Cronkite coneixia des de la [[Segona Guerra Mundial]]. Segons Leiser, Abrams li va dir a Cronkite: nosaltres no podem guanyar aquesta guerra, i hem de trobar una manera digna de sortir-ne.

Al seu retorn, Cronkite i Laiser van escriure editorials separats basats en el seu viatge. Walter, un excel·lent escriptor, va preferir el de Laiser per sobre del seu propi. El 27 de febrer de 1968, Cronkite va acabar el reu report, en el qual qüestionava àmpliament l'optimisme dels líders estatunidencs, tant a Washington com a Vietnam, amb la frase Informe des de Vietnam: Qui, Què, Quan, On i Per què?

Respecte a l'editorial de Cronkite, el president [[Lyndon Johnson]] va afirmar, Si he perdut a Cronkite, he perdut a la classe mitjana nord-americana.

===[[Programa Apollo]]===
Cronkite és recordat també pel seu cobriment del Programa Espacial dels Estats Units, i es va mostrar visiblement entusiasta, fregant-se les mans davant la càmara i somrient, el 20 de juliol de 1969, quan la missió [[Apollo 11]] va portar per primer cop l'home a la lluna. Posteriorment, el mateix Cronkite criticaria la seva actitud i el haver utilitzat paraules poc periodístiques en la transmissió.

===Watergate===
D'acord amb el documental de [[Public Broadcasting Service|PBS]] sobre Cronkite, no hi havia res de nou en els seus informes sobre el cas [[escàndol Watergate|Watergate]]; no obstant això en va reunir una àmplia sèrie d'informes i s'atribueix al seu estatus i a la seva credibilitat que l'escàndol Watergate adquirís tanta rellevància dintre de l'opinió pública, la qual cosa va comportar la dimissió del president [[Richard Nixon]] el 9 d'agost de 1974. Cronkite va ser el presentador del cobriment especial que la [[CBS]] va fer de l'al·locució de Nixon, i havia anunciat la seva renúncia imminent la nit anterior.

===Mort de Lyndon Johnson===
[[fitxer:WalterCronkiteathelm.jpg|thumb|right|Cronkite al timó del USS Constitution, 1997]]
Quan [[Lyndon Johnson|Johnson]] va morir el 22 de gener de 1973, Cronkite estava a l'estudi. Mentre s'emetia un reportatge que anunciava l'imminent èxit de les discussions sobre la firma de la pau a Vietnam, el secretari de Johnson va trucar Cronkite per anunciar-li la mort de l'ex-president. En acabar el vídeo, va anunciar al país la mort del mandatari.

==Vida privada i mort==
Casat amb Betsy Maxwell Cronkite des del 30 de març de 1940, va enviduar el 16 de març de 2005. Van tenir tres fills, Nancy, Kathy i Walter Cronkite III.

A finals de juny de 2009, es va informar que Cronkite patia una malaltia terminal. Va morir el 17 de juliol de 2009, a la seva casa a [[Nova York]], als 92 anys. Descansa al costat de les de la seva dona, al cementiri de [[Kansas City (Missouri)|Kansas City]].

{{DEFAULTSORT:Cronkite, Walter}}
{{Commonscat|Walter Cronkite}}

{{Autoritat}}
[[Categoria:Periodistes estatunidencs]]
[[Categoria:Persones de Missouri]]</text>
      <sha1>0w9wk9awpu5qiwts9t55xrpleje2d18</sha1>
      <model>wikitext</model>
      <format>text/x-wiki</format>
    </revision>
  </page>