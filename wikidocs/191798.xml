<page>
    <title>Dashiell Hammett</title>
    <ns>0</ns>
    <id>191798</id>
    <revision>
      <id>13680408</id>
      <parentid>13333858</parentid>
      <timestamp>2014-06-24T15:37:53Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Hammett.jpg|thumb|Dashiell Hammett.]]
'''Samuel Dashiell Hammett''' ([[comtat de St. Mary]], [[Maryland]], [[27 de maig]] de [[1894]] – [[Nova York]], [[10 de gener]] de [[1961]]) va ser un [[escriptor]] [[Estats Units d'Amèrica|estatunidenc]] de [[novel·la detectivesca]] i contes curts. Entre els personatges més recordats que va crear es troben [[Sam Spade]] (''El falcó maltès''), la parella de detectius Nick i Nora Charles (''L'home prim'') i l'[[Agent de la Continental]] (''[[Collita Roja]]''). També va escriure sota els pseudònims de Peter Collinson, Daghull Hammett, Samuel Dashiell i Mary Jane Hammett.

== Vida ==
Hammett va nàixer en el [[comtat St. Mary]] en la costa oriental de [[Maryland]]. Els seus pares eren [[Richard Thomas]] i [[Annie Bond Dashiell]] (el cognom ve d'una americanització del cognom francès ''de Chiel''). Dashiell va deixar l'escola a l'edat de 13 anys i va tenir diverses ocupacions abans d'esdevenir agent de la [[Pinkerton National Detective Agency]] (Agència Nacional de Detectius Pinkerton) a Baltimore. 

Durant la [[Primera Guerra Mundial]] es va allistar en l'[[American Field Service]] (un cos de voluntaris que proporcionava ambulàncies i transports als aliats durant la guerra) a França. Tanmateix, no es va presentar voluntari per al perillós servei d'ambulàncies. Després d'entrar en l'exèrcit estatunidenc, va ser assignat al cos d'ambulàncies, però la tuberculosi que va contraure va provocar la seua llicència mèdica en menys d'un any, després del seu internament en un hospital als Estats Units. Arran d'aquest episodi, Hammett va patir de mala salut durant la resta de la seua vida, amb esporàdics brots de tuberculosi, i també a causa de l'alcoholisme.

Després de la guerra, es va donar a la beguda, va provar amb la [[publicitat]] i, finalment, amb la [[literatura]]. La seua experiència a l'agència de detectius Pinkerton li va donar inspiració per a les seues obres.

Va començar a publicar principalment en la revista ''[[Black Mask]]'' (Màscara Negra) amb [[Joseph Shaw]] com a editor. El primer conte de Dashiell publicat a Black Mask va ser ''[[The Road Home]]'' (El camí a casa) sota el pseudònim de Peter Collision, al desembre de 1922. L'Agent de la Continental va aparèixer per primera vegada en el número d'octubre de 1923 de Black Mask en un conte titulat ''[[Arson Plus]]''. L'Agent de la Continental arribaria a aparèixer en 28 contes i dues novel·les. L'any 1932, també va escriure el guió d'una historieta (''Agent Secret X–9'', ''Secret Agent X–9''), il·lustrada per [[Alex Raymond]]. 

Va aconseguir el prestigi literari gràcies a les seues novel·les publicades entre 1929 i 1931. Les dues primeres, ''Collita roja'' (''Red Harvest'', 1929) i ''La maledicció dels Dain'' (''The Dain curse'', 1929), el van portar ràpidament a la fama. No obstant, va ser ''El falcó maltès'' (''The Maltese Falcon'', 1930) la seua novel·la més famosa —encara que no unànimement considerada la millor. 

Molts dels seus llibres van ser convertits en pel·lícules, notablement ''[[El falcó maltès]]'' (pel·lícula de [[1941]], dirigida per [[John Huston]]). El diàleg en la pel·lícula sovint empra literalment el del llibre.

L'any [[1931]], Hammett es va embarcar en una relació amorosa que duraria trenta-tres anys amb la dramaturga [[Lillian Hellman]]. Va escriure la seua última novel·la l'any [[1934]], i durant la major part de la resta de la seua vida es va dedicar a l'[[activisme]] de l'[[esquerra política]]. Va ser un actiu anti[[feixisme|feixista]] en la [[dècada del 1930]], i l'any [[1937]] es va afiliar al [[Partit Comunista dels Estats Units d'Amèrica]].

L'any 1942 va tornar a l'exèrcit ja que EE UU. Estava immers en la [[Segona Guerra Mundial]]. Tot i ser un veterà físicament disminuït i víctima de la tuberculosi, va lluitar per ser admès en les [[forces armades]]. Va passar la major part de la guerra com a sergent en les [[Illes Aleutianes]], on editava un periòdic de l'exèrcit.

Després de la guerra, Hammett es va associar amb el [[New York Civil Rights Congress]] (Congrés de Drets Civils de Nova York), una organització esquerrana considerada per alguns com [[comunisme|comunista]]. Quan quatre comunistes relacionats amb l'organització van ser empresonats, Hammett va recaptar diners per a aconseguir la seua llibertat. Quan els acusats van fugir, va ser interrogat sobre el seu parador, i el [[1951]] va ser empresonat durant sis mesos per refusar a proporcionar informació al tribunal.

Durant la [[dècada del 1950]], el [[Congrés dels Estats Units]] el va investigar. Tot i que va declarar sobre les seues pròpies activitats, sent inclòs en llistes negres,ref{{Ref-llibre |títol=Cold War: McCarthyism  Red Scare: Shmoop US History Guide |url=http://books.google.cat/books?id=15VzdOeZiW0Cpg=PA12dq=dashiel+hammett+blacklisthl=caei=bA2NTbaOMcPFswaov6CPCgsa=Xoi=book_resultct=resultresnum=2ved=0CDYQ6AEwAQ#v=onepageq=dashiel%20hammett%20blacklistf=false |llengua=anglès |editorial=Shmoop University Inc |pàgines=p.12 |isbn=161062128X}}/ref va refusar proporcionar informació sobre les identitats d'altres membres del partit comunista. 

[[Fitxer:Hammett Samuel D.jpg|thumb|right|Tomba de Dashiell Hammett]]
Va morir a l'[[Hospital Lennox Hill]] de [[Nova York]]. Com a veterà de dues guerres mundials, va ser enterrat amb honors en el [[Cementeri d'Arlington|Cementeri Nacional d'Arlington]].

== Obres editades en català ==
* [[1989]] - Una dona a la foscor ISBN 978-84-7809-082-2
* [[1990]] - Cent sis mil dòlars, diner de sang ISBN 978-84-297-2476-9
* [[1990]] - El falcó maltès ISBN 978-84-297-1237-7
** Edicions posteriors
** [[1991]] - El falcó maltès ISBN 978-84-226-3756-1
** [[1998]] - El falcó maltès ISBN 978-84-297-4394-4
** [[2006]] - El falcó maltès ISBN 978-84-297-5819-1
* [[1991]] - Collita roja ISBN 978-84-226-3606-9
* [[1991]] - L'home que va matar Dan Odams ISBN 978-84-7809-245-1
* [[1991]] - Mort al carrer Pine ISBN 978-84-7809-246-8
* [[1992]] - Aprenent d'assassí ISBN 978-84-7809-251-2
* [[1993]] - Collita roja ISBN 978-84-297-2035-8
* [[1994]] - La clau de vidre ISBN 978-84-297-1701-3refAquest títol inspirà l'autor català [[Jaume Fuster]] per posar nom al recull de [[Novel·la negra|contes detectivescos]] ''[[Les claus de vidre]]''/ref 
* [[1994]] - L'Home flac ISBN 978-84-297-2336-6
* [[1994]] - Quan la sort està de part teva ISBN 978-84-7809-557-5
* [[1996]] - La ferradura d'or; El noi sense nom ISBN 978-84-297-4212-1

== Referències ==
{{Commonscat|Dashiell Hammett}}

{{Referències}}

{{Autoritat}}
{{ORDENA:Hammett, Dashiell}}
[[Categoria:Autors de literatura detectivesca en anglès]]
[[Categoria:Escriptors estatunidencs en anglès]]
[[Categoria:Novel·listes estatunidencs en anglès]]
[[Categoria:Comunistes americans]]
[[Categoria:Persones de Maryland]]</text>
      <sha1>kejsbnoplm6k1c8rhesaokqfwrfqf71</sha1>
      <model>wikitext</model>
      <format>text/x-wiki</format>
    </revision>
  </page>