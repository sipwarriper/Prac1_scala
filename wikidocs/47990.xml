<page>
    <title>Ronald Reagan</title>
    <ns>0</ns>
    <id>47990</id>
    <revision>
      <id>13661521</id>
      <parentid>13428529</parentid>
      <timestamp>2014-06-23T22:14:53Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula President
|name=Ronald Wilson Reagan
|nationality= Nord-Americana
|image= Official Portrait of President Reagan 1981.jpg
|order= [[Fitxer:Seal Of The President Of The Unites States Of America.svg|40px|Escut del president dels Estats Units]]br /40è [[President dels Estats Units]] 
|term_start= [[20 de gener]] de [[1981]]
|term_end= [[20 de gener]] de [[1989]]
|predecessor= [[Jimmy Carter]]
|successor= [[George H. W. Bush]]
|order2= 33è [[Governador de Califòrnia]]
|term_start2= [[3 de gener]] de [[1967]]
|term_end2= [[7 de gener]] de [[1975]]
|predecessor2= [[Pat Brown]]
|successor2= [[Jerry Brown]]
|birth_date= [[6 de febrer]] de [[1911]]
|birth_place= [[Tampico (Illinois)|Tampico]], [[Illinois]] {{EUA}}
|death_date= {{Data defuncio i edat|2004|6|5|1911|2|6}}
|death_place= [[Bel Air]], [[Califòrnia]] {{EUA}}
|spouse= [[Jane Wyman]] ([[1940]]-[[1948]]) br / [[Nancy Davis Reagan]] ([[1952]]-[[2004]])
|party= [[Partit Republicà dels Estats Units|Republicà]]
|vicepresident= [[George H. W. Bush]]
|profession= Actor
|religion=
|signature= Reagan signature 2.jpg
}}
'''Ronald Wilson Reagan''' ([[Tampico (Illinois)|Tampico]], [[Illinois]], [[6 de febrer]] de [[1911]] - [[Bel Air]], [[Califòrnia]], [[5 de juny]] de [[2004]]) va ser [[actor]] i el 40è [[president dels Estats Units]]. 

Durant la primera part de la seva vida Reagan va participar en nombroses pel·lícules com a actor secundari. En la seva època en el cinema no va arribar a convertir-se en un actor de papers principals. Va conèixer l'actriu Nancy Davis, amb la qual es va casar en segones núpcies després de divorciar-se de la també actriu [[Jane Wyman]] (''Angela Channing'' a [[Falcon Crest]]). 

Reagan va abandonar el cinema i es va fer funcionari, fins que va optar pel lloc de [[governador de Califòrnia]] amb el [[Partit Republicà dels Estats Units|Partit Republicà]], per al qual va ser triat en votació pública, i on va complir dues legislatures. 

Posteriorment va ser escollit president dels Estats Units, càrrec que va ocupar entre el [[20 de gener]] de [[1981]] i el [[20 de gener]] de [[1989]]. El seu vicepresident va ser [[George H. W. Bush]], qui seria més endavant president. 

Ja retirat, Reagan va fer una declaració pública anunciant que patia la malaltia d'[[Alzheimer]]. 

Declarat [[anticomunisme|anticomunista]] radical, va encunyar la locució ''«imperi del mal»'' per a referir-se a l'[[URSS]]. Reagan definia el [[socialisme]] afirmant que es basa en tres principis senzills: «Si es mou, posa-li un impost. Si se segueix movent, regula'l. I si deixa de moure's, dóna-li un subsidi perquè es torni a moure, i així li pots posar un altre impost».

== L'era Reagan ==
En les eleccions presidencials de 1980, el president [[Jimmy Carter]] va ser derrotat pel republicà Ronald Reagan. Fins aleshores, Carter havia estat el president del joc net, votat pels nord-americans per conjurar [[Nixon]] i el [[Watergate]].

Després de l'experiència de Vietnam i la nova política de promoció dels drets humans de l'administració Carter, el govern Reagan es va destacar per la decisió a l'hora d'atacar països per a imposar l'hegemonia nord-americana ([[Invasió de Grenada|invasió de l'illa]] de [[Grenada]] i l'atac a [[Líbia]]), recolzant amb diners i entrenament la guerra bruta a [[Amèrica Llatina]], com la campanya de desestabilització de [[Nicaragua]] formant i finançant ''la Contra'' (guerrilla oposada al govern [[sandinisme|sandinista]] de [[Managua]]); fets pels quals Estats Units va ser condemnat per la [[Cort Internacional de Justícia de la Haia]], mentre Reagan va declarar que els Estats Units no reconeixia la jurisdicció de l'esmentat tribunal.

A més, la seva presidència es va veure tacada per l'afer [[Irangate]] (tràfic il·legal d'armes a [[Iran]]), que va destapar fosques maniobres destinades a evitar que l'anterior president, Jimmy Carter, pogués obtenir l'alliberament dels ostatges de l'ambaixada nord-americana a [[Teheran]].

== Política exterior durant la guerra freda ==
L'administració '''Ronald Reagan''' va potenciar un pla de defensa nuclear, la ''guerra de les galàxies'', a la que l'[[URSS]] va respondre amb una política de rearmament. 

La presència de Reagan a la [[Casa Blanca]] semblava respondre, d'entrada, a un rellançament dels EUA com a gran potència internacional. Per això impulsà la carrera nuclear juntament amb nous programes de rearmament nord-americà, on la [[Iniciativa de Defensa Estratègica]] va aixecar una gran expectació. Conegut aviat com la Guerra de les Galàxies, el pla preveia desplegar en l'òrbita terrestre un complex sistema de satèl·lits, canons làser i sistemes de reflectació per avortar un hipotètic atac atòmic soviètic des dels orígens. El pla resultava caríssim i despertava dubtes d'eficàcia entre la comunitat científica. 

[[Iuri Andrópov]], el successor de [[Bréjnev]] després de la seva desaparició el 1982, antic cap de la [[KGB]] durant quinze anys, estava convençut que els nord-americans estaven a punt d'aconseguir una força nuclear suficientment poderosa per dur a terme un atac nuclear amb èxit contra la [[Unió Soviètica]]. Tot plegat generà moments de gran tensió després de la suspensió de les converses [[START]] per a la limitació d'armes estratègiques. També va provocar molta indignació l'abatiment, per caces soviètics, d'un avió comercial sudcoreà amb 269 passatgers a bord que s'havia desviat de la ruta i sobrevolava per error territori de l'URSS.

Durant la [[guerra freda]], l'administració Reagan donà suport als guerrillers antisandinistes a Nicaragua, coneguts com els contra, però no aconseguí fer caure el govern revolucionari; ho compensà amb la invasió de la minúscula [[illa de Granada]] per tropes nord-americanes i la liquidació del règim de tipus [[marxista]] que hi governava.

Finalment, la breu intervenció nord-americana al si d'una Força Multinacional que havia de mitjançar en la [[Guerra Civil Libanesa]] va acabar sent un desastre quan, el mes d'octubre de 1983, comandos suïcides xiïtes van destruir l'Ambaixada nord-americana i els barracons de les forces americanes, i van matar 239 soldats. Després d'aquests fets, les forces americanes es van retirar precipitadament.

== La Reaganomia ==
En realitat, l'èmfasi de la política Reagan es va posar en l'[[economia]], i els nous mètodes es van presentar com una veritable revolució. La Reaganomia es va basar en la presumpció que el [[keynesianisme]] havia mort, i amb ell la intervenció estatal en l'economia privada.

Era la tornada a fórmules econòmiques [[neoliberal]]s fonamentada en la disminució dels impostos que implicaria un augment de la [[Inversió (economia)|inversió]], la creació d'[[ocupació]] i el creixement de la [[producció]]. A més, la [[despesa pública]] va patir reduccions importants i la [[política social]] impulsada fins aleshores pels demòcrates va caure en l'estancament. En la primera fase, els resultats van ser favorables. A partir del 1983 va créixer espectacularment el [[PNB]], es va aturar la [[inflació]], es va mobilitzar la borsa i va baixar la [[taxa d'atur]]. Els resultats van ser decisius per entendre la reelecció de Reagan el [[1984]].

Evidentment, el renovat enfrontament amb els [[soviètic]]s requeria sanejar l'economia. Però, en realitat, les mesures de Reagan entraven en un marc més ampli en el qual també participaven importants estats europeus. De fet, el viratge conservador havia començat a la [[Gran Bretanya]], on [[Margaret Thatcher]] havia arribat al poder el [[1979]]. El 1982 la va seguir el [[democristià]] [[Helmut Kohl]], a [[Alemanya]], que va posar fi a 13 anys de predomini socialdemòcrata.

Aquesta onada conservadora obeïa a la crisi de l'estat assistencial i als desafiaments que plantejava la transformació de les economies de serveis. De fet, l'enfrontament bipolar de la [[guerra freda]] s'estava traslladant al terreny econòmic i social; mentre els arsenals nuclears ja no eren decisius, i els enfrontaments convencionals a la perifèria eren cada vegada més confusos, com per exemple la [[guerra afgano-soviètica]]. Els aliats de l'[[URSS]] i els [[USA]] eren més i més dubtosos. La victòria havia de ser per a aquell dels dos sistemes que aconseguís superar el nou gran desafiament social i econòmic.

== Enllaços externs ==
{{Projectes germans |commons=Ronald Reagan |q=Ronald Reagan}}
* [http://www.reaganfoundation.org/ The Ronald Reagan Presidential Foundation and Library] {{en}}


{{Inicia taula}}
{{Filera de successions
| títol=[[President dels Estats Units]]br /[[Fitxer:Great Seal of the US.png|40px|Escut dels Estats Units d'Amèrica]]
|abans=[[Jimmy Carter]] ([[Partit Demòcrata dels Estats Units|D]])
|després= [[George H. W. Bush]] ([[Partit Republicà dels Estats Units|R]])
|anys=[[20 de gener]] de [[1981]] - br / [[20 de gener]] de [[1989]]}}
{{Filera de successions
| títol=[[Governador de Califòrnia]]br /[[Fitxer:Seal of California.svg|40px|Estat de Califòrnia]]
|abans=[[Pat Brown]] ([[Partit Demòcrata dels Estats Units|D]])
|després= [[Jerry Brown]] ([[Partit Demòcrata dels Estats Units|D]])
|anys=[[1967]] –- [[1975]]}}
{{Finalitza taula}}

{{Governadors de Califòrnia}}
{{Presidents dels Estats Units}}
{{Guerra freda}}
{{ORDENA:Reagan, Ronald}}
{{Enllaç AB|cs}}

[[Categoria:Actors de cinema d'Illinois]]
[[Categoria:Presidents dels Estats Units]]
[[Categoria:Escriptors estatunidencs en anglès]]
[[Categoria:Militars estatunidencs de la Segona Guerra Mundial]]
[[Categoria:Receptors de la Medalla Presidencial de la Llibertat]]
[[Categoria:Governadors d'estats dels Estats Units]]

{{Autoritat}}
{{Enllaç AD|en}}
{{Enllaç AD|lt}}
{{Enllaç AD|sv}}
{{Enllaç AD|vi}}</text>
      <sha1>ll117857406u99bvrolqwyyo7ouw8vv</sha1>
      <model>wikitext</model>
      <format>text/x-wiki</format>
    </revision>
  </page>