<page>
    <title>Bohèmia</title>
    <ns>0</ns>
    <id>56602</id>
    <revision>
      <id>13864991</id>
      <parentid>13813773</parentid>
      <timestamp>2014-07-19T00:49:07Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot posa {{cal coor}} que enllaça amb coordenades de Wikidata</comment>
      <text>{{Infotaula subdivisió estàndard
| nom=Bohèmia
| tipus=Regió històrica
| logo=[[Fitxer:Wappen Königreich Böhmen.png|100px|Escut de Bohèmia]]
| mapa=[[Fitxer:CZ-cleneni-Cechy-wl.png|200px|Localització en verd de Bohèmia a la [[República Txeca]]]]
| llegenda=Localització en verd de Bohèmia a la [[República Txeca]]
| país= {{Bandera|República Txeca}} [[República Txeca]]
| títol subdivisió mare=
| nom subdivisió mare=
| títol capital=Capital
| nom capital=[[Praga]]
| ciutats= [[Plzeň]] i [[Liberec]]
| superfície=52750
| població=6250000
| data cens=
| llengües= [[txec]]
| grups ètnics=
}}
'''Bohèmia''' (''Čechy'' en [[txec]], ''Böhmen'' en [[alemany]]) és una de les tres regions històriques que componen la [[República Txeca]], anteriorment part de [[Txecoslovàquia]], mentre que les altres dues regions són [[Moràvia]] (''Morava'' en txec, ''Mähren'' en alemany) i [[Regió de Moràvia i Silèsia|Silèsia]] (''Slezsko'' en txec, ''Schlesien'' en alemany). Bohèmia té 52.768 km² i la seva capital és [[Praga]]. La seva religió predominant és la [[catolicisme|catòlica]] i la seva llengua el txec. 

== Geografia ==
[[Fitxer:FlagofBohemia.png|thumb|border|[[Bandera de Bohèmia|Bandera]]]] 
Limita al nord amb [[Polònia]]; a l'est, amb la regió de [[Moràvia]]; al sud, amb [[Àustria]]; i amb [[Alemanya]] a l'oest i nord-oest.
Bohèmia és un altiplà envoltat d'elevats sistemes muntanyencs, com la Selva de Bohèmia, les muntanyes Metàl·lics, els cims de Bohèmia-Moràvia i Riesengebirge. Els principals rius són l'[[riu Elba|Elba]] (conegut localment com a Labe) i els seus afluents, el [[Vltava]] i l'[[Ohři]]. 

== Economia ==
L'agricultura, la mineria i la indústria són les principals activitats econòmiques de la regió. Els cultius més importants són els de [[sègol]], [[remolatxa]], [[llúpol]] i [[blat]]. 

Les seves indústries produïxen [[ferro]] i [[acer]], automòbils, productes químics, maquinària, tèxtils i comestibles. Els centres industrials més rellevants són [[Praga]], [[Plzeň]] i [[Liberec]]. 

Bohèmia posseïx importants jaciments de [[carbó]]; igualment compta amb dipòsits de [[grafit]], mineral de ferro, [[plata]] i [[urani]].

== Història ==

El nom de Bohèmia deriva dels [[bois]], un poble [[cèltic]] que habitava aquella zona al voltant del [[segle V aC]]. Els bois van ser expulsats per la tribu germànica dels [[marcomans]] cap al [[segle I]] Entre els segles V i VIII, Bohèmia va ser ocupada pels [[pobles eslaus|eslaus]] i, més tard, pels [[àvars]].

Durant el [[segle IX]], el [[cristianisme]] va ser introduït a la regió, que en aquells dies formava part del [[regne de Moràvia]]. La primera dinastia bohèmia (txeca), la família [[Přemysl]], va prendre el poder vers el [[segle X]]. L'any [[950]], Bohèmia va ser obligada a reconèixer la supremacia alemanya i es va convertir en part del [[Sacre Imperi Romà Germànic]]. Des de l'any [[1310]] fins al [[1437]], el país va ser governat pel [[casal de Luxemburg]]. 

Durant l'última etapa d'aquest període, els [[hussita|hussites]], grup religiós bohemi que se semblava en molts aspectes als [[protestant]]s del [[segle XVI]], es van rebel·lar contra l'autoritat de l'[[Església catòlica]]. Això va comportar la necessitat d'una intervenció internacional i un llarg període de guerres, les [[guerres hussites]]. Els bohemis van ser obligats a acceptar un acord mutu amb l'Església l'any [[1436]]. La majoria de les qüestions polítiques i religioses implicades en la lluita van quedar sense solucionar, però el moviment hussita va estimular sentiments nacionalistes entre els bohemis, el que va suposar un fre a la inicial tendència cap a la germanització. 

Entre els anys [[1471]] i [[1526]], Bohèmia va ser governada per un llinatge de reis hongaresos. Durant aquest període, la situació religiosa va ser tibant però no van esclatar conflictes significatius. El 1526, però, l'emperador del [[Sacre Imperi Romanogermànic]], [[Ferran I d'Habsburg]], va ser escollit [[rei d'Hongria]] i [[rei de Bohèmia|Bohèmia]]. Sota el mandat d'aquesta dinastia, que es va perllongar fins a [[1918]], la història de Bohèmia va estar unida a la d'[[Àustria]]. 

Durant la [[Reforma Protestant]] ([[1517]]-[[1648]]), els [[Dinastia dels Habsburg|Habsburg]] catòlics van reprimir el creixent moviment protestant en Bohèmia. L'episodi conegut com la [[Defenestració de Praga]], en el qual els txecs, furiosos, van llançar a dos representants dels Habsburg per la finestra, va ser la causa immediata de la [[Guerra dels Trenta Anys]] ([[1618]]-[[1648]]). La [[batalla de la Muntanya Blanca]] ([[1620]]) va suposar la restauració de la monarquia dels Habsburg, que va ser seguida de la implacable eradicació del protestantisme, la supressió dels privilegis nacionals i l'ús obligat de l'alemany com llengua oficial. 

Les reformes de [[Josep II del Sacre Imperi Romanogermànic|Josep II]], que va regnar entre [[1765]] i [[1790]], van provocar un renaixement de sentiments nacionalistes a Bohèmia. Després de [[1848]], any en el qual es va sufocar una rebel·lió nacionalista, la lluita per l'autonomia txeca dintre de l'[[Imperi Austrohongarès]] va continuar. 

Amb l'esfondrament de l'Imperi després de la [[Primera Guerra Mundial]] i la creació de [[Txecoslovàquia]] el [[1918]], Bohèmia es va convertir en província. 

Al març de [[1939]], el govern alemany [[nazisme|nazi]] creà el [[Protectorat de Bohèmia-Moràvia]] després de l'ocupació militar de Txecoslovàquia, tot i la dura resistència que van presentar els txecs. Amb el final de la [[Segona Guerra Mundial]], va tornar a integrar-se a Txecoslovàquia. 

L'[[1 de gener]] de [[1993]], Bohèmia va passar a formar part de la [[República Txeca]].

{{Paisostxecs}}
{{Commonscat}}
{{Autoritat}}

{{cal coor}}
{{ORDENA:Bohemia}}
{{Enllaç AD|eo}}

[[Categoria:Geografia de la República Txeca]]</text>
      <sha1>s0y0se1xpohzbnzroawc0o0j8gwxzh8</sha1>
      <model>wikitext</model>
      <format>text/x-wiki</format>
    </revision>
  </page>