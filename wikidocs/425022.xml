<page>
    <title>Jaime Milans del Bosch y Ussía</title>
    <ns>0</ns>
    <id>425022</id>
    <revision>
      <id>13338555</id>
      <parentid>12786428</parentid>
      <timestamp>2014-05-06T16:58:51Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció tipogràfica: espais sobrants</comment>
      <text>'''Jaime Milans del Bosch''' ([[Madrid]], [[8 de juny]] de [[1915]] – Madrid, [[26 de juliol]] de [[1997]]) fou un militar espanyol fonamentalment conegut per la seva participació en el [[Cop d'estat del 23 de febrer]] de 1981. Surt d'una vella nissaga catalana de militars coneguda des del segle XV, de la qual el casal familiar es troba a [[Sant Vicenç de Montalt]].ref[http://www.poblesdecatalunya.cat/element.php?e=2784 Can Milans del Bosch (Castell de l'Oliver)»], ''Pobles de Catalunya''/ref  És nét de [[Joaquim Milans del Bosch i Carrió]].ref{{GEC|0042462}}/ref

== Carrera militar ==
En la tradició familiar, el 1934 ingressà en l'[[Acadèmia d'Infanteria]] de [[Toledo]], però els seus estudis es veieren interromputs per l'esclat de la [[Guerra Civil espanyola|Guerra Civil]] el juliol de 1936. El mateix [[alcàsser (arquitectura)|Alcàsser]] toledà, on es trobava, restà cercat per les forces militars del govern legítim republicà, fins al seu alliberament, a finals del setembre de 1936, per les tropes que s'havien revoltat contra [[Segona República Espanyola]].ref''Suplement 1997-1998'' pàgina 151 de lnowiki'/nowiki''Enciclopèdia Espasa''/ref

Després de guarir-se de les ferides rebudes en la defensa d'aquell baluard, fou immediatament destinat a la VII Bandera de la Legió i amb ella realitzà la resta de la guerra fins al seu final l'abril de 1939. El 1941, dintre del marc de la [[Segona Guerra Mundial]], mogut per un antimarxisme profundref name = ncNick Caistor, [http://www.independent.co.uk/news/people/obituary-general-jaime-milans-del-bosch-1247790.html«Obituary: General Jaime Milans del Bosch» {{en}}], ''[[The Guardian]]'', 27 d'agost de 1997 (en català: Obituari: General Jaime Milans del Bosch)/ref s'allistà voluntari a la ''[[División Azul]]'' i marxà al front europeu-oriental en suport de les forces de l'[[Potències de l'Eix|Eix]] que combatien contra l'exèrcit soviètic.

En retornar assolí el grau de coronel i fou successivament agregat militar a les ambaixades d'[[Espanya]] a l'[[Argentina]], [[Uruguai]], [[Xile]] i [[Paraguai]]. 
Durant 1956 era coronel d’infanteria  de la Secció de l'Estat Major (SEM) i cap de regiment d’infanteria mecanitzada número 31 d’[[Astúries]].

El 1971 va ésser promogut a general de brigada i destinat en la poderosa Divisió Cuirassada Brunete número 1, de la qual es convertí en cap màxim en ésser ascendit, el 1974, a general de divisió. Al front d'aquest cos operatiu d'intervenció immediata visqué la mort del dictador [[Francisco Franco|Franco]], la instauració de la [[monarquia]] i l'arrancada de la transició política de la [[franquisme|dictadura]] al sistema democràtic, romanent prudentment al marge de les tensions que aquest canvi suscitava en el si de l'exèrcit. En una intervista rere l'altra sempre atribuí els problemes del país, de l'atur a la pornografia, a la democracia i la feblesa dels polítics.ref name = nc/

== Embrió del 23 de febrer ==
El desembre de [[1977]] fou ascendit a tinent general amb comandament de la [[Capitania General]] de la III regió Militar, radicada a la [[València|ciutat de València]], i en aquest càrrec començà a mostrar signes de dissensió amb la recent instaurada democràcia liberal: el més conegut es produí arran dels insults que un general de la [[Guàrdia Civil]], [[Pedro Atarés]], proferí contra el general [[Manuel Gutiérrez Mellado]], màxim cap de l'exèrcit en aquell temps, durant una visita a un quarter a [[Cartagena]], jurisdicció que corresponia a la III regió Militar, sota la qual tingué lloc el consell de guerra que el 1979 absolgué al militar insubordinat: Milans del Bosch confirmà aquella sentència, quan s'esperava que la revoqués.

Dos anys després fou protagonista de l'intent de [[cop d'estat]], quan la tarda del [[23 de febrer]] de [[1981]] un grup de guàrdies civils, manat pel tinent coronel [[Antonio Tejero]], membre de la Guàrdia Civil, assaltà el [[Congrés dels Diputats]] durant la sessió en què es produïa el relleu d'[[Adolfo Suárez]] per [[Leopoldo Calvo Sotelo]] per cap de govern, i mantingué segrestat tant el govern com els diputats.

Simultàniament, a València, Milans del Bosch decretà la [[llei marcial]], abolí els partits i les organitzacions sindicals i va treure unitats blindades i tropes als carrers de la ciutat, a l'espera de què altres capitanies generals s'unissin al cop.ref[http://www.diariocritico.com/2011/Febrero/investigacion/255069/bandos-milans.html «Quedan prohibidas todas las actividades de todos los partidos políticos»{{es}}], text original i complet del decret militar del 23 de febrer de 1981 d'instauració de la llei marcial, a: ''Diacritico.com'', 18 de febrer de 2011/ref Requerit personalment, per via telefònica, pel rei [[Joan Carles I]], el general tardà diverses hores en retirar les tropes als quarters i va mantenir més temps la llei marcial en la seva regió.

L'endemà l'intent antidemocràtic havia fracassat i Milans del Bosch fou arrestat i posteriorment processat en un consell de guerra, on, junt a altres vint-i-quatre militars, fou acusat de rebel·lió militar i condemnat, el juny de 1982, a vint-i-sis anys de presó i l'expulsió de l'exèrcit. Durant el consell es mostrà ferm en les seves conviccions i fins i tot displicent i discrepà de la versió que el vinculava al general [[Alfonso Armada]], també jutjat pel cop d'estat, en una història en la qual possiblement es creuaren dos intents diferents de destruir l'ordre democràtic. Malgrat l'expulsió, va continuar rebent els 80nbsp;% del seu sou de general.ref name = mg/

Posteriorment, es negà a sol·licitar un indult reial. En una intervista el 1985 afirmà: «en les mateixes circumstàncies, tornaria a fer el mateix [...] la situació a Espanya esta pitjor que el [[1936]] i continua empitjorant-se.»ref name = mg/ Quasi deu anys després, el juliol de 1991, surt de presó en llibertat provisional per haver complert setanta-cinc anys. Milans del Bosch mai no manifestà penediment per la seva acció pel cop,ref name = mgMiguel González, [http://elpais.com/diario/1990/07/01/espana/646783203_850215.html «Milans sale en libertad condicional, tras nueve años y 127 días de prisión, sin renegar del 23-F» {{es}}], ''[[El País]]'', 1 de juliol de 1991 (en català: Milans  surt en llibertat condicional, després de nou anys I 127 dies de presó, sense penedir-se del cop del 23-F)/ref malgrat que recorregué en contra de la seva expulsió de les [[Forces Armades d'Espanya|Forces Armades]] sense èxit.

Les seves restes mortals foren sepultades en la cripta de l'[[Alcàsser de Toledo]], un privilegi de tots els militars nacionals que durant la Guerra Civil van «defensar» Toledo.refVon Kleinau, [http://www.spiegel.de/spiegel/print/d-8757157.html «Gestorben Jaime Milans del Bosch» {{de}},] ''[[Der Spiegel]],'' 4 d'agost de 1997/ref

==Bibliografia==
*[[Gabriel Cardona Escanero|Gabriel Cardona]], ''Los Milans del Bosch: una familia de armas tomar. Entre la revolución liberal y el franquismo. {{es}}'', Barcelona, Edhasa, 2005, 448 pàgines, ISBN 9788435026659

== Referències ==
{{Referències|2}}


{{ORDENA:Milans Del Bosch, Jaime}}
[[Categoria:Militars madrilenys]]</text>
      <sha1>lq62dk7nixtmkdio8lt4ri8w1gfygpk</sha1>
      <model>wikitext</model>
      <format>text/x-wiki</format>
    </revision>
  </page>