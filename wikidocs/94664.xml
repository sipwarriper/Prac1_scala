<page>
    <title>Història de l'art</title>
    <ns>0</ns>
    <id>94664</id>
    <revision>
      <id>14023854</id>
      <parentid>14022239</parentid>
      <timestamp>2014-09-08T08:03:15Z</timestamp>
      <contributor>
        <username>Medol</username>
        <id>152662</id>
      </contributor>
      <text>[[Fitxer:David von Michelangelo.jpg|thumb|El [[David (Miquel Àngel)|David]] de [[Miquel Àngel]]]]
La '''Història de l'art''' és la branca de la [[historiografia]] que estudia les manifestacions [[Art|artístiques]] que s'han donat al llarg de la història de la humanitat i la seva posterior classificació i interpretació. També es refereix a l'estudi acadèmic de les [[arts visuals]], que tradicionalment han estat la [[pintura]], l'[[escultura]] i l'[[arquitectura]].

Aquestes definicions són molt amplies i alguns aspectes de la disciplina se sobreposen amb la [[teoria de l'art]] i la [[crítica de l'art]]. El treball de crítics i teòrics sovint ha esdevingut el puntal pel qual la història de l'art ha canviat de direcció.

== Introducció a la història de l'art ==
Si l'[[art prehistòric]] és essencialment naturalista i té una funció màgicoreligiosa, l'art egipci, per la seva banda, introdueix valors d'idealització i la representació de la bellesa en les obres. Idealització que serà substituïda en l'art mesopotàmic, babilònic i assiri per una certa majestuositat i sentit místic, responent sempre a una intencionalitat religiosa al servei del poder.

Però va ser la [[Grècia clàssica]] la que va oferir els elements formals que han estat la base de l'art occidental. La societat grega va donar com a resultat un art al servei de l'home i a escala humana, abandonant les dimensions colossals de l'art egipci. Bellesa i moviment i expressió constitueixen els pilars de la plàstica grega, als quals s'uneix l'afany d'idealització i el domini tècnic. De l'idealisme grec es va passar a l'acusat realisme romà., reflex d'un poble pràctic i militar, que atorga sentit utilitari a les seves obres d'art.

Com hereves de l'art clàssic i precedent de les formes preromàniques, es troben les manifestacions de l'[[art paleocristià]] i bizantí. Paral·lament a la formació de l'art romànic, des de l'orient mitjà sorgirà un nou art que s'estendrà pel nord d'[[Àfrica]] i arribarà a la [[península Ibèrica]]: l'art islàmic.

En la [[Baixa Edat Mitjana]] el simbolisme i expressionisme propis del romànic, seran substituïts pel gòtic, amb un naturalisme cada cop més accentuat, que l'acostarà a l'estil i al període que inauguren l'Edat Moderna, el Renaixement. 

== Difícil sistematització ==
[[Fitxer:Mia nefertiti.jpg|thumb|L'art egipci introdueix la representació de la bellesa]]
La història de l'art és una disciplina acadèmica relativament nova. Mentre que l'anàlisi històric de, per exemple, la [[política]], la [[literatura]], i les [[ciència|ciències]], es beneficia de la claredat i la mobilitat de la paraula escrita, una història de l'art veritable depèn de reproduccions fidels d'obres d'art com a fonament de la discussió i de l'estudi. Els avenços en tècniques de reproducció i impressió fotogràfiques després de la [[Segona Guerra Mundial]] van fer possible aquesta empresa. No obstant això, l'apreciació i l'estudi de les [[arts visuals]] ha estat una ocupació de l'home durant mil·lennis. 

Per abordar l'estudi de l'art és necessari utilitzar una [[teoria de l'art]]. La definició de la història de l'art reflecteix una dicotomia intrínseca a l'art: art com la història en un context [[antropologia|antropològic]] i art com a estudi de formes.

El '''contextualisme''' és l'aproximació a l'obra d'art com a fet històric, examinant-la en el context de l'època i el lloc. Defugint la valoració, es considera:

* la motivació i el criteri de l'artista, cal contemplar el conjunt de la seva obra.
* les obres dels seus mestres, col·legues i coetanis, especialment dins de la mateixa tradició.
* els desigs i prejudicis dels seus [[mecenes]].
* la temàtica, la [[icona|iconografia]] i el [[símbol|simbolisme]] en el seu temps.
* les seves limitacions tècniques dins del marc històric o personal.

Per contra, l''''[[formalisme (art)|aïllacionisme]]''' és l'aproximació a l'obra d'art com objecte tancat i autosuficient, es considera:
* l'objecte, les seves dimensions, la seva disposició: horitzontal o vertical.
* la tècnica emprada.
* l'ús del creador: colors, textures, factura.
* la composició: disposició dels elements que integren l'obra.
* grau d'[[abstracte|abstracció]] o [[mimesi|figuració]], considerant la seva versemblança. Una obra impressionista és figurativa però gens naturalista.

== Història de la història de l'art ==
L'origen de la història de l'art com a disciplina data del [[segle XVI]] considerant-se ''[[Le Vite|Vite de' più eccellenti pittori, scultori e architettori]]'' (La vida dels millors pintors, escultors i arquitectes) coneguda com les Vides de [[Giorgio Vasari]] el text inaugural de l'estudi de l'art amb caràcter historiogràfic. El mètode que segueix l'erudit florentí és la biografia de l'[[artista]]. Aquesta metodologia serà la que s'imposi fins al [[segle XVIII]]. L'historiador del [[neoclassicisme]] alemany [[Johann Joachim Winckelmann]] serà qui buscarà al llarg del desenvolupament de les civilitzacions una evolució estilística. 

Al [[Renaixement]] Vasari va establir la creença que l'art passa d'un estadi arcaic a un estadi clàssic per decaure després en una etapa de decadència. Aquesta concepció és recollida a les Vides i es vigent fins a l'estètica de Hegel del segle XIX. En aquest interval s'observa la història de l'art com la història d'un progrés. L'art grec i el romà són presentats com a cicles d'aquest desenvolupament. 

Pel que fa a l'art grec: el període arcaic correspon a l'art ciclàdic, minoic i micènic; el període clàssic a la plenitud de la creació àtica (el [[Partenó]] a [[Atenes]] contemporani de les escultures de [[Fídies]] del teatre d'[[Aristòfanes]] i dels filòsofs [[Plató]], [[Sòcrates]]...) i segueix la decadència de la república atenesa i el concomitant art hel·lenístic fins a la invasió romana.

Per a l'art romà: el període arcaic és el de l'art auster de la República; l'art clàssic correspon a la plenitud de l'Imperi i l'art del Baix imperi (en particular l'[[art paleocristià]]) amb les seves formes simplificades serà percebut com una decadència sota l'amenaça de les invasions bàrbares.

La desfeta d'aquesta percepció té lloc amb la publicació, el [[1901]], a [[Viena]], de l'obra d'[[Aloïs Riegl]], ''Die spätrömische Kunstindustrie nach den Funden in Österreich-Ungarn'' (L'art romà tardà segons els descobriments a [[Imperi austrohongarès|Àustria-Hongria]]); on es defensa que la creació artística que acompanya la caiguda de l'[[imperi romà]], no ha de ser interpretada com a decadència sinó com a canvi de norma i naixement d'un nou paradigma. Coincideix la publicació d'aquesta obra teòrica amb la pràctica artística de la Sezession vienesa que s'allibera aleshores dels [[Cànon (estètica)|cànons]] de les [[Belles Arts]], alguns anys més tard [[Kandinski]] i [[Kupka]] creen les primeres obres abstractes i [[Picasso]] i [[Braque]] el [[cubisme]].

La història de l'art que havia estat presonera del paradigma del Renaixement (fent «reviure» la plenitud de l'art antic i explicant quines són les condicions estètiques, així com polítiques i econòmiques, de la creació d'un art «clàssic») passa a reconèixer la pluralitat de les normes estilístiques simultànies i la multiplicació dels corrents artístics degut a l'esfondrament de l'esforç dogmàtic i normatiu i s'entesta a comprovar, catalogar, comparar i explicar les arts més que l'art.

== Vegeu també ==
{{Portal|Història de l'art}}
* [[Història de l'art a Occident]]
* [[Ernst Gombrich]]
* [[Catàleg d'exposició]]

== Enllaços externs ==
{{Commonscat}}

* [http://www.xtec.cat/%7Ejarrimad/arte/indexart.html Temari de batxillerat]
* [http://www.xtec.cat/~xripoll/retrat0.htm Art i societat]
* [http://www.xtec.es/~aguiu1/socials/art6.htm Història de l'art]

{{ORDENA:Historia De L'Art}}	!--ORDENA generat per bot--
{{Autoritat}}
{{Enllaç AD|es}}

[[Categoria:Història de l'art| ]]</text>
      <sha1>mjmjmjiibgwahd32p2hp3ro0ncxst95</sha1>
      <model>wikitext</model>
      <format>text/x-wiki</format>
    </revision>
  </page>