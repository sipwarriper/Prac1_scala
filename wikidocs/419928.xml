<page>
    <title>Throbbing Gristle</title>
    <ns>0</ns>
    <id>419928</id>
    <revision>
      <id>13835811</id>
      <parentid>12653579</parentid>
      <timestamp>2014-07-15T18:08:01Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infobox musical artist 
| Name = Throbbing Gristle
| Img = 
| Landscape = yes
| Background = group_or_band
| Birth_name = 
| Alias = 
| Born = 
| Died = 
| Origin = [[Londres]], [[Anglaterra]]
| Instrument = 
| Genre = [[Avantguarda|Música avantguardista]]br/[[Música experimental]]br/[[Música industrial]]br/Post-[[punk]]
| Occupation = 
| Years_active = 1975-1981, 2004-Actualitat
| Label = [[Industrial Records|Industrial]], [[Mute Records|Mute]]
| Associated_acts = [[Psychic TV]], [[Coil]], [[Chris  Cosey]]
| URL = [http://www.throbbing-gristle.com/ www.throbbing-gristle.com]
| Current_members = [[Genesis P-Orridge]]br/[[Peter Christopherson]]br/[[Cosey Fanni Tutti]]br/[[Chris Carter]]
| Past_members = 
| Notable_instruments = 
}}
'''Throbbing Gristle''' és el nom d'un grup musical, interpretatiu i gràfic, creat a Anglaterra el [[1975]], i format pels següents membres: Genesis P-Orridge ([[cantant]], [[baixista]] i [[violí|violinista]]), Cosey Fanni Tutti ([[guitarra|guitarrista]]), Peter Christopherson ([[casset|cintes]], [[efectes sonors]]) i Chris Carter ([[sintetitzador]]s, [[seqüenciador|programacions]]).

==Biografia==

===Inicis===

{{principal|COUM Transmissions}}

Després d'uns anys realitzant actuacions d'art [[avantguarda|avantguardista]] sota el nom de [[COUM Transmissions]], el quartet format per Genesis P-Orridge, Cosey Fanni Tutti, Peter Christopherson i Chris Carter formà el grup '''Throbbing Gristle''' (que, en l'[[anglès]] col·loquial de [[Yorkshire]], significa [[erecció]]); els seus membres establiren com a data oficial de naixement el [[3 de setembre]] de [[1975]], és a dir, el 36è aniversari de l'entrada de la [[Gran Bretanya]] a la [[Segona Guerra Mundial]].

Durant un temps, tots dos projectes —COUM Transmissions i Throbbing Gristle— van coexistir, però després de l'escàndol creat el [[1976]] per l'exhibició ''Prostitution'' (en què el grup Throbbing Gristle fou presentat oficialment), TG passà a ser el vehicle prioritari de les idees del quartet. Durant aquest període de transició, TG editaren dues [[casset|cintes]], anomenades ''The Best Of Throbbing Gristle Volume 1'' (que recollia una sèrie d'improvisacions instrumentals, enregistrades a principis del [[1975]]; se n'editaren 12 còpies) i ''The Best Of Throbbing Gristle Volume 2'' (posteriorment reeditada amb el títol '''''[[The First Annual Report]]'''''), que els membres del grup van enregistrar al seu propi estudi.

===El naixement d'un estil i d'un segell: ''Industrial Records''===

[[Fitxer:Throbbing Gristle-5.JPG|300px|right|thumb|Throbbing Gristle en [[concert]].]]

Després de diversos contactes infructuosos amb discogràfiques com [[Virgin Records]], els membres de TG decidiren de muntar el seu propi segell, independent, per editar els seus propis discos. Amb els estalvis dels integrants del grup, TG enregistraren i editaren les 785 còpies del seu primer disc oficial, '''''[[The Second Annual Report]]'''''; les seves lletres (escrites pel mateix P-Orridge) tocaven temes escabrosos com [[assassinat]]s o [[obsessió|obsessions]] mentals. El disc inclou diversos temes interpretats en [[concert]] i la [[banda sonora]] de la [[pel·lícula]] ''After Cease To Exist'', rodada pels mateixos membres de TG i estrenada a [[Arnhem]] ([[Països Baixos|Holanda]]) el [[1977]].

L'àlbum aparegué al segell discogràfic de Throbbing Gristle, anomenat [[Industrial Records]] per idea de Peter Christopherson; [[Monte Cazazza]] creà el [[slogan]] ''Industrial Music for Industrial People'', i així donà naixement al terme genèric de [[música industrial]], adoptat i acceptat des d'aleshores per referir-se a l'estil musical que mostraren Throbbing Gristle i d'altres grups i artistes com [[Cabaret Voltaire (grup)|Cabaret Voltaire]], [[Monte Cazazza]] o els [[Austràlia|australians]] [[SPK]]. Per donar encara més motius per a la polèmica, el grup va escollir com a logotip del seu segell una fotografia d'un dels [[forn]]s crematoris del [[camp de concentració]] d'[[Auschwitz]].

===Crisi i consolidació===

Tot i que el primer disc del grup fou un èxit (les seves còpies s'esgotaren ràpidament i aconseguí crítiques favorables), aquest èxit fou parcialment minoritzat pel deteriorament de les relacions entre els membres del grup. P-Orridge i Cosey Fanni Tutti havient estat parella sentimental fins al [[1978]]; el trencament d'aquesta relació va enrarir l'ambient i provocà discussions amb els membres restants de TG. A més, en dues ocasions (durant una actuació a [[Anvers]] en representació de [[COUM Transmissions]] i en un concert al ''Cryptic One Club'') P-Orridge va forçar la seva pròpia resistència física, fins al punt que en totes dues ocasions hagué de ser hospitalitzat.

En contrast, aquest període de crisi i conflictes coincidí amb l'auge en la reputació i els resultats comercials dels llançaments de TG (tot i que aquest aspecte no va ser mai una prioritat per als seus integrants). El senzill ''United/Zyklon B Zombie'' i el seu segon disc, '''''[[D.o.A: The Third And Final Report]]''''' ([[1978]]), tingueren encara més èxit i consolidaren la fama de TG com un grup innovador i imaginatiu.

===Creixement i dissolució===

El material següent ('''''[[20 Jazz Funk Greats]]''''' i el [[àlbum en directe|directe]] '''''[[Heathen Earth]]''''') també conegué l'èxit (sempre dintre de les limitacions que s'autoimposava el segell, amb una mentalitat decididament anticomercial). ''Industrial Records'' també experimentà una carrera ascendent, i començà a editar material d'altres artistes, com Monte Cazazza, els [[Suècia|suecs]] [[Leather Nun]] o el duet de [[Thomas Leer i Robert Rental]], molt influït per TG. Al mateix temps TG editaren i distribuïren el [[fanzine]] ''Industrial News'', que incloïa reportatges sobre tècniques de control, [[supervivència]], [[armes]]... Entre [[1979]] i [[1981]] TG van publicar més material i van fer més concerts que mai.

Però aquest èxit no ajudà a millorar les relacions entre els membres del quartet, que s'havien degradat ostensiblement, sobretot després que P-Orridge s'adonés que Cosey Fanni Tutti i Chris Carter eren parella. Així, després d'editar un disc de [[William S. Burroughs]], un últim disc de TG ('''''[[Journey Through A Body]]''''') i d'un últim concert a [[San Francisco]], TG van anunciar oficialment la dissolució del grup el 23 de juny de [[1981]].

Després de la dissolució de TG, Chris i Cosey crearen el grup [[Chris  Cosey]], on experimentaren amb material més ballable i atmosfèric; pel que fa a Genesis P-Orridge i Peter Christopherson, formaren la banda [[Psychic TV]] (Christopherson se'n separà poc després per formar [[Coil]] amb [[John Balance]], també ex-membre de PTV i antic col·laborador de TG).

En els anys posteriors, [[Mute Records]] edità en [[CD (disc)|CD]] els discos de TG, tant els oficials com concerts que els mateixos TG havien enregistrat en [[casset]] al llarg dels seus anys en actiu.

===Reaparició i dissolució===

El [[2004]] TG publicaren un nou disc, '''''[[TG Now]]''''', en edició limitada; tres anys després veié la llum '''''[[Part Two]]''''', el primer àlbum de material nou de TG en 26 anys.

Actualment TG estan treballant en una reinterpretació del disc ''Desertshore'', de la [[cantant]] [[alemanya]] [[Nico]].ref{{format ref}} http://tg.greedbag.com/news//ref

El 29 d'octubre de [[2010]], durant una gira, Genesis P-Orridge va informar als altres membres de TG que no volia continuar actuant en directe (motiu pel qual Christopherson, Carter i Cosey Fanni Tutti van continuar les actuacions amb el nom de X-TG). P-Orridge també va deixar clar que això no significava la dissolució de TG i que, arribat el moment, en donaria les explicacions oportunes.

Tanmateix, el 24 de novembre de 2010, a l'edat de 55 anys, Peter Sleazy Christopherson morí mentre dormia i el grup anuncià oficialment la seva separació.

==Referències==

{{referències}}

==Bibliografia==

* Simon Ford: ''Wreckers of Civilisation: The Story of Coum Transmissions and Throbbing Gristle'', Black Dog Publishing, 2001.
* ''Loops: Una historia de la música electrónica'' (Coordinadors: Javier Blánquez i Omar Morera), Reservoir Books, Grup Editorial Random House Mondadori, S.L. (4ª reimpressió, 2006).
* ''New Wave  Post-Punk (1978-1984): De Depeche Mode a Franz Ferdinand'' (editat per Juan Manuel Corral), TB Editores, 2008.

== Enllaços externs ==
{{Commonscat|Throbbing Gristle}}


* [http://www.throbbing-gristle.com/ Pàgina oficial]
* [http://www.brainwashed.com/tg Throbbing Gristle a Brainwashed.com]
{{Autoritat}}
[[Categoria:Grups de música anglesos]]</text>
      <sha1>a96yt2wxb1pgjkh2x18nbg601ta4s7j</sha1>
      <model>wikitext</model>
      <format>text/x-wiki</format>
    </revision>
  </page>