<page>
    <title>Alfons Gorbach</title>
    <ns>0</ns>
    <id>564501</id>
    <revision>
      <id>13812914</id>
      <parentid>13627718</parentid>
      <timestamp>2014-07-13T15:53:24Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula President|nom=Alfons Gorbach
|nationality= Austríaca
|image= 
|order= 20è [[Canceller d'Àustria]] br / {{mida|1= 4t de la Segona República (des de [[1945]])}} 
|term_start= [[11 d'abril]] de [[1961]]
|term_end= [[2 d'abril]] de [[1964]]
|predecessor= [[Julius Raab]]
|successor= [[Josef Klaus]]
|birth_date= [[2 de setembre]] de [[1898]]
|birth_place= {{bandera|Austria-Hungary 1869-1918}} [[Imst]] ([[Tirol]], [[Àustria-Hongria]])
|dead= 
|death_date= {{Data defuncio i edat|1972|07|31|1898|09|2}}
|death_place= {{bandera|Austria}} [[Graz]] ([[Estíria]], [[Àustria]])
|spouse= 
|party= [[Partit Socialcristià (Àustria)|CS]] br / (fins a [[1933]]) br / [[Front Patriòtic (Àustria)|VF]] br / (fins a [[1938]]) br / [[Partit Popular d'Àustria|ÖVP]] br / (des de [[1945]])
|president= [[Adolf Schärf]] 
|profession= Polític i teòleg
|religion= [[Església Catòlica Romana|Catòlic Romà]]
|signature=
}}


'''Alfons Gorbach''' ([[Imst]], [[Tirol]], [[Àustria-Hongria]] [[1898]] - [[Graz]], [[Estíria]], [[Àustria]] [[1972]]) Polític austríac conservador, fou el [[Canceller d'Àustria|Canceller]] ([[1961]]-[[1964]]), diputat al [[Consell Nacional (Àustria)|Consell Nacional]] i President tercer del Consell Nacional ([[1945]]-[[1953]] i [[1956]]-[[1961]]). 

== Biografia ==
Julius Raab va néixer a [[Imst]], [[Tirol]] (actualment [[Estat del Tirol]]), [[Àustria-Hongria]] (actualment [[Àustria]]) el [[2 de setembre]] de [[1898]]. Fou fill d'una tradicional família cristiana austríaca.

Als dos anys la seva família es traslladà a [[Wörschach]] ([[Estíria]]) per motius de feina del seu pare. Anà al ''Fürsterzbischöfliche Gymnasium'' de [[Graz]], una escola religiosa, ja que els seus pares volien que fóra [[sacerdot]]. 

Finalment després de les obligacions paternals accedí a estudiar [[teologia]]. Després de titular-se exercí una vida activa a la ''Katholische Österreichische Hochschulverbindung'', una organització estudiantil catòlica. 

A l'[[octubre]] de [[1917]], quan tenia 19 anys, fou reclutat a l'exèrcit d'[[Àustria-Hongria]] per combatre a la [[Primera Guerra Mundial]] participà en la batalla de [[Bovec|Flitsch]], on es ferí greument una cama. 

Amb la independència d'[[Àustria]], s'afilià al [[Partit Socialcristià (Àustria)|Partit Socialcristià]] (CS), on continuà treballant per a les joventuts del partit. 

El [[1929]] fou elegit regidor pel seu partit a la ciutat de [[Graz]] ([[Estíria]]), renuncià al càrrec el [[1932]]. Tot i això no es desvinculà de la política, ja que també ingressà al [[Front Patriòtic (Àustria)|Front Patriòtic]] (VF), fou el partit únic durant la dictadura austrofeixista. 

L'[[1 d'abril]] de [[1937]] fou nomenat membre del govern provincial d'[[Estíria]] (''Landesräte''), deixà el càrrec amb l'''[[Anschluss]]'' l'[[11 de març]] de [[1938]], quan [[Àustria]] quedà en mans de l'[[Alemanya Nazi]]. 

L'[[1 d'abril]] de [[1938]] fou capturat pels [[nazis]] i deportat al [[Camp de Concentració de Dachau]] on hi va restar fins al [[10 de novembre]] de [[1942]], quan fou alliberat provisionalment. Trobà feina com a soldador en una fàbrica a [[Graz]]. Tot i això, el [[20 de juliol]] de [[1944]] fou tornat a arrestar, i aquest cop deportat al [[Camp de Concentració de Flossenbürg]] ([[Baviera]]), fou alliberat l'[[abril]] de [[1945]]. 

Després de la [[Segona Guerra Mundial]], Gorbach decidí de tornar a la política, cosa que li provocà el divorci amb la seva dona, ja que ella no volia que es tornés a involucrar en política mai més.

S'afilià al [[Partit Popular d'Àustria]] (ÖVP), i fou candidat a les llistes d'aquest per a les [[Eleccions legislatives austríaques de 1945|eleccions legislatives del 25 de novembre de 1945]], finalment fou escollit diputat al [[Consell Nacional (Àustria)|Consell Nacional]]. El [[19 de desembre]] de [[1945]] fou nomenat President Tercer del Consell Nacional.

A nivell regional, el [[1946]] fou elegit president del Partit Popular a [[Estíria]], conservà el càrrec fins al [[1964]].

El [[Eleccions legislatives austríaques de 1949|1949]] fou reelegit com a diputat i president tercer al Consell Nacional. El [[Eleccions legislatives austríaques de 1953|1953]] fou reelegit com a diputat, però no va poder ésser reelegit com a president tercer, i el [[18 de març]] de [[1953]] deixà el càrrec a [[Karl Hartleb]] ([[Federació d'Independents|VdU]]). 

Fou reelegit el [[Eleccions legislatives austríaques de 1956|1956]], i recuperà el càrrec de president tercer del Consell Nacional el [[8 de juny]] de [[1956]]. El [[Eleccions legislatives austríaques de 1959|1959]] fou reelegit dels dos càrrecs.

Després de les [[Eleccions legislatives austríaques de 1959|eleccions legislatives del 10 de maig de 1959]], en que el seu partit, l'ÖVP, sofrí una important davallada de vots, Gorbach aprofità la situació i creà un grup crític dins del partit contra el [[Canceller d'Àustria|Canceller]] i president de l'ÖVP [[Julius Raab]]. 

Gorbach va aconseguir la renúncia de Raab com a president de l'ÖVP, i en un congrés celebrat el [[12 de febrer]] de [[1960]] fou elegit nou president del Partit Popular. Gorbach representava el sector més reformista del partit.

== Canceller d'Àustria (1961-1964) ==
Amb la dimissió de [[Julius Raab]], l'[[11 d'abril]] de [[1961]], fou nomenat Canceller amb els vots del Partit Popular i del [[Partit Socialdemòcrata d'Àustria|Partit Socialdemòcrata]] (que eren els del govern fins aleshores). 

Gorbach quasi no modificà el govern, tan sols canvià els ministres federals de Finances ([[Eduard Heilingsetzer]] per [[Josef Klaus]], tots dos de l'ÖVP) i de Defensa ([[Ferdinand Graf]] per [[Karl Schleinzer]], tots dos de l'ÖVP). 

Tot i això el seu govern va tenir més baixos que alts, va sofrir una crisi de lideratge, que en part assumí el seu Ministre Federal de Finances, [[Josef Klaus]] (que finalment fou el seu successor). Tanmateix, aquests dos es distanciaren, i provocaren una crisi de govern, i les discrepàncies es van generalitzar amb els seus socis de govern socialdemòcrates.

Gorbach convocà [[Eleccions legislatives austríaques de 1962|eleccions anticipades]] per al [[18 de novembre]] de [[1962]], que tot i això el Partit Popular va obtenir 2,024,501 vots, el 45,4% i 81 diputats (dos més que el [[1959]]), mentre que els socialdemòcrates van obtenir 1,960,685 vots, el 44,0% i 76 diputats (dos menys que el 1959). Això va fer que els ànims es calmessin dins del Partit Popular. 

Després de quatre mesos de pesades negociacions per formar govern, fet que va fer que es tornessin encendre els moviments crítics a dins del partit, finalment, van renovar la coalició amb el Partit Socialdemòcrata, i el [[27 de març]] de [[1963]] va inaugurar el seu segon gabinet sense gaires canvis ministerials. 

El [[28 d'abril]] de [[1963]] es van celebrar [[Eleccions presidencials austríaques de 1963|eleccions presidencials]], i el candidat del Partit Popular, que fou [[Julius Raab]] fou derrotat estrepitosament pel socialdemòcrata [[Adolf Schärf]], això va fer que els reformistes que encara donaven suport a Gorbach es decantessin pel governador d'[[Estíria]], [[Josef Krainer (sènior)|Josef Krainer]].

Gorbach convocà un nou congrés del Partit Popular a [[Klagenfurt]] per al [[setembre]] de [[1963]], per voler solucionar els conflictes interns, però va fer que Gorbach perdés el poc suport que li quedava, ja que [[Josef Klaus]] fou elegit president del partit en substitució seva. 

La situació de Gorbach com a canceller quedà en la corda fluixa, però, tot i això, es negà a dimitir. 

Finalment després de fortes pressions del partit, el [[2 d'abril]] de [[1964]] presentà la dimissió, i fou substituït, també per [[Josef Klaus]]. 

== Postcancelleria i Mort ==
Després de la dimissió, des del seu partit se li va oferir la jubilació, però ell, com a lluitador va renunciar-hi. Va aconseguir la nominació del seu partit per a concórrer a les [[Eleccions presidencials austríaques de 1965|eleccions presidencials anticipades de 1965]], ja que el fins aleshores president [[Adolf Schärf]] va morir. El seu rival fou [[Franz Jonas]], alcalde de [[Viena]], gaudia de bona popularitat, i era difícil de guanyar-lo. Després de l'única volta del [[23 de maig]] de [[1965]], Gorbach va patir una amarga derrota, ja que Jonas va obtenir el 50,7% i ell el 49,3%. Després d'això, es retirà definitivament.

Morí el [[31 de juliol]] de [[1972]] a [[Graz]], [[Estíria]], quan tenia 72 anys.


{{Inicia taula}}
{{Filera de successions|títol=[[Canceller d'Àustria]]|abans=[[Julius Raab]]|després=[[Josef Klaus]]|anys=[[1961]]–[[1964]]}}
{{Filera de successions|títol=[[Partit Popular d'Àustria|President de l'ÖVP]]|abans=[[Julius Raab]]|després=[[Josef Klaus]]|anys=[[1960]]–[[1963]]}}
{{Finalitza taula}}

{{Canceller d'Àustria}}
{{Autoritat}}
[[Categoria:Polítics austríacs|Gorbach, Alfons]]</text>
      <sha1>s0ny1tbk4s9nrv3x18my9ny579gz5pl</sha1>
      <model>wikitext</model>
      <format>text/x-wiki</format>
    </revision>
  </page>