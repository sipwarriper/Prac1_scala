<page>
    <title>Illes de la Línia</title>
    <ns>0</ns>
    <id>39317</id>
    <revision>
      <id>13263056</id>
      <parentid>13104530</parentid>
      <timestamp>2014-04-22T21:46:57Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: producció es la  producció és la</comment>
      <text>{{coord|6|24|N|162|24|W|type:country|display=title}}
Les '''illes de la Línia''' (en anglès, '''Line Islands''') és un [[arxipèlag]] d'onze illes situat al nord de les [[illes de la Societat]], al sud de les [[Hawaii]] i a l'oest de les [[illes Fènix|Fènix]]. La majoria pertanyen a la república de [[Kiribati]], excepte tres que són possessions dels [[Estats Units]].

L'arxipèlag és a banda i banda de la [[línia de l'equador]], d'aquí el seu nom. També s'ha anomenat '''Espòrades Equatorials''' o '''Espòrades de la Polinèsia Central''' per referència a les illes [[Espòrades]] de [[Grècia]], que vol dir «disperses».

Les restes arqueològiques indiquen que algunes illes van ser habitades per polinesis. Però quan van arribar els europeus eren deshabitades. Van ser descobertes per diversos europeus, i redescobertes i reanomenades diverses vegades durant el segle XIX. El [[1888]] van ser annexionades pel [[Regne Unit]], incorporades a la colònia de les [[illes Gilbert i Ellice]] des del [[1916]]. 

Avui hi ha un total de 9.100 habitants, la majoria a l'illa Kiritimati, originaris de les illes Gilbert. L'activitat principal és l'exportació de [[copra]].

== Illes ==
De nord a sud són les següents:

=== Teraina ===
Teraina, en anglès Washington Island, és un atol de 7,8 km², amb una població al voltant de 1.000. La principal producció és la copra.

Va ser descoberta, el [[1798]], pel nord-americà de Nova York Edmund Fanning que li va posar el nom del president [[George Washington]]. També s'ha conegut com a illa New York i illa Prospect.

=== Tabuaeran ===
Tabueran, en anglès Fanning Island, és un atol amb una altitud màxima de 3 m sobre la marea alta. Va ser descobert pel nord-americà Edmund Fanning, el [[1798]], mentre negociava entre [[Xile]] i la [[Xina antiga|Xina]]. El nom, derivat del polinesi Tapuaerangi, recorda la seva forma de petjada. També s'ha conegut com a illa American.

Hi ha algunes restes que indiquen que havia sigut habitat per polinesis de [[Tonga]] al segle XV. Avui té una població de 1.900 habitants que es van establir per la producció de copra. Amb la terra importada de Hawaii avui també es cultiven fruits.

=== Kiritimati ===
[[Fitxer:Kiritimati-EO.jpg|thumb|right|Kiritimati des de satèl·lit.]]

Kiritimati (pronunciat ''kirismas''), en anglès Christmas Island, va ser descobert el dia de Nadal de [[1777]] pel [[James Cook|Capità Cook]]. És el major [[atol]] de corall del món, amb 575 km² té el 70% del total de la república. Presumiblement també és l'atol més antic del món. L'altitud màxima és de 12 m.

A la [[Segona Guerra Mundial]] va ser una important base militar, i després va ser utilitzada per fer proves nuclears atmosfèriques.

L'illa té 5.000 habitants i és la capital del districte de la Línia i Fènix. Exporten peixos d'aquari, cocos i algues, però pateixen moltes sequeres i han d'importar els aliments bàsics.

=== Malden ===
Malden, històricament anomenada també Independence, és una illa petita, deshabitada i solitària. És famosa per les seves misterioses construccions megalítiques: piràmides, plataformes, temples i carreteres. També és el lloc de la primera prova nuclear anglesa el [[1957]].

Va ser descoberta el [[1825]] per l'anglès Lord Byron, cosí del [[Lord Byron|poeta]], mentre estava repatriant les restes mortals del rei i la reina de Hawaii que havien mort de xarampió durant la seva visita a Londres. Li va posar el nom del lloctinent Charles Malden que la va explorar. 

L'illa era deshabitada però va trobar unes construccions megalítiques notables i estranyes. S'ha especulat molt sobre el seu origen i les seves funcions, però fins ara les conclusions arqueològiques apunten a un origen polinesi.

Durant la primera meitat del segle XIX l'illa va ser visitada en nombroses ocasions pels baleners nord-americans. Va ser reclamada pels Estats Units amb el propòsit de recollir [[guano]], però es van avançar els britànics que la van estar explotant durant seixanta anys. 

El [[1957]] Malden va ser utilitzada pels britànics per fer tres proves termonuclears atmosfèriques. Els Estats Units van continuar disputant la sobirania als britànics fins a la independència de Kiribati el [[1979]].

=== Starbuck ===
Starbuck (històricament també coneguda amb els noms Volunteer, Low, Starve, Hero, Barren i Coral Queen) és un atol de corall pla i baix. Va ser descobert, el [[1823]], pel balener anglès Valentine Starbuck abans de portat el rei de Hawaii a Londres, i l'anomenà Volunteer. Reclamat pels nord-americans però controlada pels britànics, va ser explotada per les mines de fosfats. Ha sigut designada per les [[Nacions Unides]] com una àrea protegida.

=== Vostok ===
Vostok és una illa de corall i sorra de forma triangular amb només 1,5 km d'allargada i 5 m d'altitud. El centre de l'illa és cobert d'arbres del gènere ''Pisonia''.

Va ser descoberta, el [[1820]], pel rus [[Fabian von Bellingshausen]] amb el vaixell ''Vostok''. Altres capitans la van anomenar Reaper, Leavitts i Stavers.

=== Illa Carolina ===
L'illa Carolina és un atol de corall, el més oriental de Kiribati. El [[1999]] es va canviar oficialment el nom a Millenium Island en un intent de capitalitzar les festes de rebuda del nou [[mil·lenni]]. Uns anys abans s'havien unificat les [[zona horària|zones horàries]] de la república, traslladant la [[línia internacional de canvi de data]] 1.000 km a l'est. Així l'illa va avançar 24 hores canviant d'[[UTC]]-10 a UTC+14.

Hi ha proves d'assentaments polinesis, però era deshabitat en arribar els europeus. Primer va ser [[Pedro Fernández de Quirós]], el [[1606]], que hi pescà peixos de colors i l'anomenà «isla del Pescado». El [[1795]] la redescobreix l'anglès Willian Broughton i li posà el nom de la filla del primer Lord de l'Almirallat. Cal no confondre l'illa Carolina amb les [[illes Carolines]] als [[Estats Federats de Micronèsia]]. Històricament també s'ha conegut amb els noms de Thornton, Hirst, Clark i Independence.

Hi ha una colònia important d'ocells marins, i és un dels llocs amb més població de [[crancs dels cocoters]] (''Birgus latro'').

=== Flint ===
Flint és una illa de corall deshabitada. El primer a visitar-la va ser [[Fernando Magallanes]], el [[1521]], que la va anomenar «Tiburones». A finals del segle XIX va ser replantada de cocoters per l'explotació de copra. El [[1908]] hi va anar una expedició nord-americana per observar l'[[eclipsi de Sol]].

=== Possessions nord-americanes ===
A més de les illes de la república de Kiribati, geogràficament l'arxipèlag inclou les possessions nord-americanes de
* [[Illa Jarvis]]
* [[Atol Palmyra]]
* [[Escull Kingman]]
{{Portal Polinèsia}}


{{Commonscat|Line Islands}}

{{ORDENA:Illes De La Linia}}	!--ORDENA generat per bot--
[[Categoria:Illes de Kiribati|Línia, illes de la]]
[[Categoria:Arxipèlags de la Polinèsia|Línia, illes de la]]</text>
      <sha1>n769jgs2lv0cgyh0dd9lx6c3aktosdq</sha1>
      <model>wikitext</model>
      <format>text/x-wiki</format>
    </revision>
  </page>