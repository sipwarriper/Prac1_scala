<page>
    <title>Carles Eduard I de Saxònia-Coburg Gotha</title>
    <ns>0</ns>
    <id>43928</id>
    <revision>
      <id>13839619</id>
      <parentid>13430418</parentid>
      <timestamp>2014-07-16T02:32:15Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Carles Eduard I de Saxònia-Coburg Gotha''' ([[Surrey]] [[1884]] - Coburg [[1954]]). Des del seu naixement ostentà el títol de duc d'Albany que heretà del seu pare i a partir de l'any [[1900]] es convertí en duc sobirà del petit ducat centreeuropeu de [[Saxònia-Coburg Gotha]]. El 1932 va afiliar-se al [[Partit Nacional Socialista dels Treballadors Alemanys|Partit Nazi]] i obtenir el grau de [[Sturmabteilung|SA]]-[[Gruppenführer]].ref[[Ernst Klee]], «Sachsen-Coburg und Gotha,Carl Eduard Herzog von», ''Das Personenlexikon zum Dritten Reich: Wer war was vor und nach 1945'', Frankfurt del Main, Fischer Taschenbuch Verlag, 2005 (4a edició 2013), pàgina 517, ISBN 978-3-596-16048-8 (en català: El lèxic de les persones del Tercer Reich: qui era què abans i després del 1945) {{DE}}/ref

== Infància ==
[[Fitxer:CarlesEduarddelRegneUnit.jpg|thumb|right|El duc Carles Eduard de Saxònia-Coburg Gotha.]]Fill pòstum del príncep [[Leopold del Regne Unit, duc d'Albany|Leopold del Regne Unit]] i de la princesa [[Helena de Waldeck-Pyrmont, duquessa d'Albany|Helena de Waldeck-Pyrmont]]. Per via paterna era nét de la reina [[Victòria I del Regne Unit]] i del príncep [[Albert de Saxònia-Coburg Gotha, príncep consort del Regne Unit|Albert de Saxònia-Coburg Gotha]], en conseqüència era posseïdor del títol de príncep del Regne Unit amb grau d'altesa reial; i per part de mare era nét dels prínceps sobirans de [[Waldeck]] i de la ciutat de [[Pyrmont]], [[Jordi Víctor de Waldeck-Pyrmont]] i [[Helena Guillermina de Nassau-Weilburg, princesa de Waldeck-Pyrmont|Helena Guillermina de Nassau-Weilburg]]. Pels quatre costat pertanyia a famílies de les més rància aristocràcia alemanya: els [[Hannover]], els [[Saxònia]] o [[Güelfs]], els [[Waldeck]] i els [[Casa d'Orange-Nassau|Nassau]], el caràcter i l'orgull alemany tindrien una ascendència importantíssima al llarg de la seva vida.

El seu pare morí l'any [[1884]] pocs mesos abans del seu naixement a [[Canes]], al Yacht Club, a causa d'una hemorràgia, ja que era portador del gen de l'hemofília. En conseqüència heretà els títols de duc d'Albany, comte de Clarence i baró d'Arklow. L'any [[1902]] el seu oncle, el rei [[Eduard VII del Regne Unit]] li atorgà l'orde de la Garratera.

== Matrimoni i descendència ==
L'any [[1905]] es casà al castell de Glücksburg amb la princesa [[Victòria Adelaida de Schleswig-Holstein-Sondenburg-Glücksburg]] filla dels prínceps de Schleswig-Holstein. El matrimoni que s'instal·là a [[Coburg]] tingué cinc fills:
* [[Joan Leopold de Saxònia-Coburg Gotha]] nat a [[Coburg]] el [[1906]] i mort el [[1972]]. Es casà en primeres noces amb la baronessa Feodora von der Horst el [[1932]], per casar-s'hi renuncià als seus drets sobre el petit ducat, se'n divorcià posteriorment i es casà amb Maria Teresa Reindl.
* [[Sibil·la de Saxònia-Coburg Gotha]] nasqué a [[Coburg]] el [[1907]] i morí a [[Estocolm]] el [[1972]]. Es casà amb el príncep hereu [[Gustau Adolf de Suècia]] el [[1934]] a [[Coburg]].
* Humbert de Saxònia-Coburg Gotha nascut a [[Coburg]] el [[1909]] i mort en acció durant la [[Segona Guerra Mundial]] a [[Rússia]] l'any [[1943]].
* [[Carolina Matilde de Saxònia-Coburg Gotha, comtessa de Castell-Rüdenhausen|Carolina Matilde]] nascuda a [[Coburg]] el [[1912]] i mort el [[1983]]. Es casà amb el comte Frederic Wolfgang de Castell-Rüdenhausen el qual morí en acció durant la [[Segona Guerra Mundial]].
* [[Frederic Jesus de Saxònia-Coburg Gotha]] nat a [[Coburg]] el [[1918]] i mort a la població de [[Coburg]] el [[1998]]. Es casà amb la comtessa [[Victòria Lluïsa de Solms-Baruth]] el [[1942]] de la qual es divorcià i es casà amb la senyora Denyse Henrietta Muralt i després amb la senyora Katrin Bremme.

== Ducat de Saxònia-Coburg Gotha ==
[[Fitxer:Charlie.jpg|thumb|right|Els ducs de Saxònia-Coburg Gotha i els seus fills l'any 1915.]]L'any [[1899]], després del suïcidi del príncep [[Alfred del Regne Unit (príncep hereu de Saxònia-Coburg Gotha)|Alfred del Regne Unit]] i de la renúncia del seu oncle el duc de Connaught es convertí en hereu del seu oncle, el duc d'Edimburg, en el ducat de [[Saxònia-Coburg Gotha]]. Des d'aquell moment començà a viure a [[Alemanya]] a la cort de [[Coburg]].

L'any [[1900]] moria el duc d'Edimburg [[Alfred del Regne Unit, duc de Saxònia-Coburg Gotha|Alfred del Regne Unit]], i el petit príncep es convertia en duc de Saxònia-Coburg Gotha, malgrat que fins a l'any [[1905]], als seus vint-i-un anys no accediria als plens poders. Mentrestant hi hagué una regència del seu cosí polític, el príncep [[Ernest de Hohenlohe-Lagenburg]] espòs de la princesa [[Alexandra del Regne Unit (princesa de Hohenlohe-Lagenburg)|Alexandra del Regne Unit]].

L'any [[1905]] arribà al poder i féu un important desmarcament de la política de neutralitat i pròxima al [[Regne Unit]] dels seus predecessors i se centrà en un gir fortament germanòfil i de suport al kàiser [[Guillem II de Prússia]]. L'any [[1914]] prengué partit pels imperis centrals i s'alià amb [[Prússia]] i [[Àustria]], això féu que el seu cosí el rei [[Jordi V del Regne Unit]] li tragué l'orde de la Garratera i l'any [[1917]] el desposseí dels seus títols anglesos. El 10 de novembre de [[1918]] renuncià als seus dominis sobirans dels ducats de Coburg i de Gotha, però a canvi se li atorgaren generoses compensacions pecuniàries i se li permeteren mantenir les importants i immenses possessions familiars.

== Des de 1918 i fins a 1954 ==
Des de [[1918]] el príncep s'afilià a tots els moviments d'extrema dreta que havien sorgit amb el pas dels anys. L'any [[1931]] va prendre part al famós moviment del [[Front Harzburg]] on els partits d'extrema dreta i monàrquics s'uniren amb els [[nacionalsocialisme]] per pressionar al govern de [[Berlín]]. És denotatiu de la situació familiar el fet ocorregut durant el casament de la princesa Sibil·la amb l'hereu al tron suec en què més de quatre mil camises pardes nacionalsocialistes assistiren al casament. 

Però fou a partir de l'any 1935 en què el príncep s'implicà de forma pública en la jerarquia del partit. [[Adolf Hitler|Hitler]] l'utilitzà com a president de les relacions anglogermàniques i fou amfitrió a petició del führer del destronat [[Eduard VIII del Regne Unit]] i de la duquessa de Windsor. Des de llavors també fou president de la Creu Roja alemanya i la seva participació en actes del partit era d'una continuïtat total.

Amb l'ocupació nord-americana de [[Coburg]] arribaren temps molt magres pel príncep, el general [[George Patton|Patton]] li permeté seguir vivint en el castell familiar del Veste, però hagué de sotmetre's a un tribunal de [[desnazificació]]. A més a més, començà a desenvolupar un càncer que li desfigurà de forma important la seva cara. Pocs mesos després fou ingressat en un camp de desnazificació que prèviament havia albergat serbis. L'any [[1946]] fou alliberat i s'instal·là a una casa petita del parc del [[Palau de Callenberg]], al qual van instal·lar-se refugiats.

Hagué de fer front a un judici on Carles Eduard reconegué la seva participació en el moviment nacionalsocialista i mostrà una falta de penediment evident quan afirmà: Ningú a Alemanya és responsable dels crims de guerra i que Hitler havia fet un treball excel·lent. Fou deixat en llibertat l'any [[1949]] en què fou classificat com a persona de quarta categoria i multat amb una important suma econòmica per haver sigut nazi.

Els últims anys de la seva vida els passà al [[Castell del Veste]] d'on ja no sortí degut a la forta descomposició del rostre que sofria. L'any [[1954]] moria a la seva residència de [[Coburg]].

==Referències==
{{Referències}}
{{Commonscat}}
{{Autoritat}}

[[Categoria:Prínceps del Regne Unit]]
[[Categoria:Ducs]]
[[Categoria:Monarques destronats]]
[[Categoria:Nazis]]
[[Categoria:Cavallers Extraordinaris de la Lligacama]]</text>
      <sha1>pdk1cem8i3291l4rhb4awa6e8v6ua27</sha1>
      <model>wikitext</model>
      <format>text/x-wiki</format>
    </revision>
  </page>