<page>
    <title>Laurence Olivier</title>
    <ns>0</ns>
    <id>286854</id>
    <revision>
      <id>13768476</id>
      <parentid>13663833</parentid>
      <timestamp>2014-07-09T04:22:51Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Laurence Olivier]]</comment>
      <text>{{actor
| nom 			= Laurence Olivier
| imatge 		= Laurence Olivier - 1961 - Boston.jpg
| nom imatge 		= Laurence Olivier el 1961
| nom de naixença 	= Laurence Kerr Olivier
| data de naixença 	= {{Data naixement|1907|05|22}}
| indret de naixença 	= [[Dorking]], [[Surrey]] ([[Regne Unit]])
| data de defunció 	= {{Data defuncio i edat|1989|07|11|1907|05|22}}
| lloc de defunció 	= [[Steyning]], [[West Sussex]] ([[Regne Unit]])
| nacionalitat 		= {{bandera|Regne Unit}} [[Regne Unit]]
| cònjuge 		= [[Jill Esmond]] (1930–1940)br /[[Vivien Leigh]] (1940–1960)br /[[Joan Plowright]] (1961–1989)
| papers importants 	=
| pàgina web 		= http://www.laurenceolivier.com/
| premis oscar 		= '''[[Oscar al millor actor|Millor actor]]'''br /1948 - ''[[Hamlet (pel·lícula de 1948)|Hamlet]]'' br / '''[[Oscar a la millor pel·lícula|Millor pel·lícula]]'''br /1948 - ''Hamlet'' br / '''[[Oscar honorífic]]'''br /1947 - ''[[Enric V (pel·lícula de 1944)|Enric V]]''br /1979 - Trajectòria cinematogràfica
| premis golden globe 	= '''[[Globus d'Or al millor actor dramàtic|Millor actor - Drama]]'''br /1949 - ''Hamlet''br /'''[[Globus d'Or al millor actor secundari|Millor actor secundari]]'''br /1977 - ''[[Marathon Man]]''br /'''[[Premi Cecil B. DeMille|Cecil B. DeMille]]'''br /1983 - Trajectòria cinematogràfica
| premis emmy 		= '''[[Primetime Emmy al millor actor - Minisèrie o pel·lícula]]'''br /1960 - ''[[The Moon and Sixpence]]''br /1973 - ''Long Day's Journey Into Night''br /1975 - ''[[Love Among the Ruins]]''br /1984 - ''King Lear''br /'''[[Primetime Emmy al millor actor secundari - Minisèrie o pel·lícula]]'''br /1982 - ''[[Brideshead Revisited (pel·lícula)|Brideshead Revisited]]''
| premis tony 		=
| premis bafta 		= '''[[BAFTA al millor actor|Millor actor]]'''br /1955 - ''[[Ricard III (pel·lícula del 1955)|Ricard III]]''br /'''[[BAFTA al millor actor secundari|Millor actor secundari]]'''br /1969 - ''[[Oh! What a Lovely War]]''br /1976 - '''[[BAFTA honorífic]]'''
| premis goya 		=
| premis cesar 		=
| premis grammy 	= 
| Mostra de Venècia 	= 1948 - ''Hamlet''
| Festival de Berlin 	=
| Festival de Cannes 	=
| filmfare awards 	=
| national film awards 	=
| imdb 			= 0000059
}}
!-- Note: Era un Knight Bachelor, no un KBE. El títol de Baró va per davant del de Cavaller. Per tant, no correspon anomenar-lo ''Sir'' després que fos nomenat Baró Olivier--
'''Laurence Kerr Olivier, Baró Olivier''' [[Orde del Mèrit (Regne Unit)|OM]] ([[Dorking]], [[Surrey]], [[22 de maig]] de [[1907]] - [[Steyning]], [[West Sussex]], [[11 de juliol]] de [[1989]]), conegut popularment com a '''Laurence Olivier''', fou un [[actor]] i [[director de cinema|director]] i [[director de teatre|teatre]] i productor [[Regne Unit|britànic]]. Va ser un dels actors del segle XX més famosos i reverenciats, juntament amb els seus contemporanis [[John Gielgud]], [[Peggy Ashcroft]] i [[Ralph Richardson]].refHodgdon, Barbara. Shakespeare Quarterly, From the Editor, Fall, 2002/ref Va estar casat amb [[Jill Esmond]], [[Vivien Leigh]] i [[Joan Plowright]].

Olivier interpretà una immensa varietat de papers en escena i en la pantalla, tant de la tragèdia grega, comèdies de [[William Shakespeare|Shakespeare]] i de la Restauració, com drames contemporanis britànics i americans. Va ser el primer director artístic del [[Royal National Theatre|Teatre Nacional de la Gran Bretanya]], i la seva sala principal porta el seu nom. Està considerat com el major actor del segle XX, al mateix nivell que [[David Garrick]], [[Richard Burbage]], [[Edmund Kean]] i [[Henry Irving]] en les seves èpoques.refWalker, Andrew. BBC News, 22 May 2007/ref Va tenir catorze nominacions als [[Premi Oscar|Oscar]], de les que en guanyà dos, així com dos premis honorífics. També guanyà cinc [[Premi Emmy|Emmys]] de les nou nominacions que tingué; a més de tres [[Globus d'Or]] i [[Premi BAFTA|BAFTA]].

La carrera d'Olivier als escenaris i a la pantalla s'estengué durant més de 60 anys, i va incloure una gran varietat de personatges, des dels [[Otelo]] i Sir Toby Belch (de ''[[La nit de reis]]'') shakespearians al sàdic dentista nazi Christian Szell a ''[[Marathon Man]]'' o el decidit caça-nazis a ''[[Els nens del Brasil]]''. El fill d'un clergue que trobà la fama als escenaris del [[Teatre del West End|West End]], Olivier es decantà de ben jove cap a [[William Shakespeare|Shakespeare]], fins al punt de ser vist com un dels principals intèrprets del bard del segle XX. Seguí actuant fins a la seva mort, el 1989.ref name=olivierbook{{ref-llibre |cognom=Coleman |nom=Terry | títol=Olivier |editorial=Henry Holt and Co |data=2005 |lloc=New York |isbn=0-8050-7536-4}}/ref Olivier interpretà més de 120 papers teatrals, aparegué en prop de 60 pel·lícules, incloent ''[[Wuthering Heights (1939)|Wuthering Heights]]'' de [[William Wyler]]; ''[[Rebecca]]'', d'[[Alfred Hitchcock]], ''[[Espàrtac (pel·lícula de 1960)|Espàrtac]]'' de [[Stanley Kubrick]]; ''[[On és la Bunny Lake?]]'', d'[[Otto Preminger]]; ''[[Oh! What a Lovely War]]'' i ''[[A Bridge Too Far]]'' de [[Richard Attenborough]]; ''[[L'empremta]]'', de [[Joseph L. Mankiewicz]]; ''[[Marathon Man]]'', de [[John Schlesinger]]; ''[[The Betsy]]'', de [[Daniel Petrie]]; ''[[Clash of the Titans (pel·lícula del 1981)|Clash of the Titans]]'', de Desmond Davis; i les seves pròpies ''[[Enric V (pel·lícula de 1944)|Enric V]]'', ''[[Hamlet (pel·lícula de 1948)|Hamlet]]'' i ''[[Ricard III (pel·lícula del 1955)|Ricard III]]''. Arribà a preservar el seu ''[[Othello (pel·lícula de 1965)|Othello]]'' en pel·lícula, mantenint intacte pràcticament tot el repartiment. A la televisió, protagonitzà ''[[The Moon and Sixpence]]'', ''[[John Gabriel Borkman]]'', ''[[Long Day's Journey into Night]]'', ''[[Brideshead Revisited]]'', ''[[The Merchant of Venice]]'', ''[[Cat on a Hot Tin Roof]]'', i ''[[King Lear]]'', entre d'altres; i va fer de narrador a la sèrie ''[[The World at War]]''

Des del 1984, els premis atorgats per la [[Society of London Theatre]] reben el nom de [[Premis Laurence Olivier]], i el guardó consisteix en un bust de Laurence Olivier interpretant [[Enric V (Shakespeare)|Enric V]] al [[Old Vic]] el 1937.

El 1999, l'[[American Film Institute]] situà a Olivier entre les [[AFI's 100 Years…100 Stars|Majors Estrelles Masculines de Tots els Temps]], situant-lo el catorzè de la llista.

== Joventut==
Olivier va néixer el [[22 de maig]] de [[1907]] a [[Dorking]], [[Surrey]], ([[Anglaterra]]). Va créixer en una casa severa, estricta i religiosa, regida pel seu pare, Gerard Kerr Olivier (1869–1939),un capellà [[Església d'Anglaterra|anglicà]].ref name=olivierauto{{ref-llibre |cognom=Olivier |nom=Laurence | títol=Confessions of an Actor: An Autobiography |editorial=Simon and Schuster |data=1985 |lloc=New York |isbn=0-671-41701-0}}/ref Olivier va ser protegit per la seva mare, Agnes Louis (nascuda Crookenden; 1871–1920, germana menor d'un vicari anglicà) i quedà molt afectat quan ella morí als 48 anys (ell només en tenia 12).ref name=olivierbook13Coleman, ''Olivier,'' 13/ref

El 1918, el seu pare esdevingué el nou ministre a St. Mary's Church, [[Letchworth]], [[Hertfordshire]], i la família es mudà a la vella rectoria. Al desembre de 1924 actuà i va fer d'ajudant de direcció a ''Through the Crack'' a l'escola, i a l'abril de 1925 interpretà a Lennox al ''[[Macbeth]]'' de Shakespeare, fent de nou d'ajudant de direcció. Assistí a [[St Edward's School, Oxford|St Edward's School]], [[Oxford]], on estudià amb Elsie Fogerty i, als 15 anys, va interpretar a Katherine a la producció de la seva escola de [[L'Amansiment de la Fúria]], amb crítiques excel·lents. Després que el seu germà, Dickie, marxés cap a l'Índia, va ser el seu pare qui va decidir que Laurence (o ''Kim'', com li deien a la família) fos actor.ref name=olivierbook21Coleman, ''Olivier'', 21./ref Va debutar al Shakespeare Festival Theatre, de Stratford upon Avon, a l'abril de 1922, interpretant de nou a la Katherine de L'Amansiment de la Fúria.refWho's Who in the Theatre, 17th edition (Gale 1981)/ref

== Inicis professionals ==
Olivier assistí amb 17 anys a la [[Central School of Speech and Drama]].ref name=onlinebio[[James Agee|Agee, James]]. Masterpiece. ''James Agee: Film Writing and Selected Journalism'' New York: Library of America, 2005; ISBN 1-931082-82-0. pp 412–20. A review of ''|Henry V,'' first published in ''Time'' (8 April 1946) and from there reprinted within ''Agee on Film,'' which is reprinted ''in toto'' within the newer book. The second part of this article is reproduced as [http://www.murphsplace.com/olivier/contents.html Laurence Olivier Biography]./ref El 1926 s'uní a la [[Birmingham Repertory Theatre|The Birmingham Repertory Company]].ref name=olivier.com bioA short summary of Olivier's life, found on his official site, [http://www.laurenceolivier.com/about/bio.html laurenceolivier.com]/ref En un inici només li donaven petites tasques al teatre, i a poc a poc aquests papers esdevingueren més i més significants, fins que el 1927 estava interpretant papers com el de ''Hamlet'' o ''Macbeth''.ref name=olivierbook / El 1928, va ser triat per interpretar al Captain Stanhope al Apollo en la primera producció de ''[[Journey's End]]'', una obra que expandiria la seva carrera. Durant la seva carrera insistiria que el seu mètode de treball era tècnica pura, i va menysprear aquells contemporanis que havien adoptat el [[mètode d'actuació]] popularitzat per [[Lee Strasberg]].

Olivier va conèixer a [[Jill Esmond]], una jove actriu, amb la que es casà el [[25 de juliol]] de [[1930]]. Van tenir un fill, Simon Tarquin, el 21 d'agost de 1936. Però des de l'inici, Olivier no era feliç des de l'inici. Donada la seva repressió per la seva educació religiosa, a renunciar a la religió temporalment (fins que va ser vell) i ben aviat va ressentir la seva dona, tot i que el seu matrimoni duraria 10 anys. Malgrat tot, Olivier mantingué el contacte amb Esmond fins a la seva mort, arribant a acompanyar-la en el casament de Tarquin al gener de 1965.

Va debutar al cinema a ''The Temporary Widow'', i el primer paper protagonista va ser a ''[[The Yellow Ticket]]'', tot i que no li tindria gaire estima a aquesta pel·lícula posteriorment.ref name=onlinebio / El seu gran èxit al teatre va ser ''[[Private Lives]]'', de [[Noël Coward]], el 1930, seguida del ''[[Romeu i Julieta]]'' de [[William Shakespeare|Shakespeare]] el 1935, alternant els papers de Romeo i Mercutio amb [[John Gielgud]]. A Olivier no li agradava l'estil com Gielgud interpretava al Bard, i li irritava el fet que tenia millors crítiques que ell mateix.ref name=olivierbook6465Coleman, ''Olivier,'' 64, 65/refref{{ref-llibre |cognom=Olivier |nom=Laurence | títol=On Acting |editorial=Simon and Schuster |data=1986 |lloc=New York |isbn=0671558692}}/ref La tensió cap a Gielgud arribà al màxim quan el 1940 Olivier es dirigí a l'empresari [[Londres|londinenc]] [[Binkie Beaumont]] perquè li financés un repertori de les 4 grans tragèdies shakesperianes (''[[Hamlet]]'', ''[[Otel·lo]]'', ''[[Macbeth]]'' i ''[[Rei Lear]]''). Però Beaumont només acceptaria la proposta si Olivier i Gielgud alternaven els papers de Hamlet/Laertes, Othello/Iago, Macbeth/Macduff, i Lear/Gloucester, i que Gielgud dirigís almenys una de les produccions, proposta que Olivier declinà.ref{{ref-llibre |nom=Jonathan |cognom=Croall |url=http://books.google.cat/books?id=FCIHAAAACAAJ | títol=Gielgud: A Theatrical Life 1904-2000 |editorial=Continuum |any=2002 |isbn=0826414036}}/ref

L'èxit amb Romeu resultà en una invitació de [[Lilian Baylis]] per què fos l'estrella al [[Old Vic]] el 1937/38. Els resultats artístics van ser diversos: les seves interpretacions com a Hamlet i Iago van tenir una resposta negativa per part de la crítica, i la seva primera temptativa com a Macbeth rebé crítiques diverses. Però les seves interpretacions com [[Enric V (Shakespeare)|Enric V]], [[Coriolà (obra)|Coriolà]] i Sir Toby Belch a ''[[La nit de reis]]'' van ser triomfals, i la seva popularitat entre el públic del Old Vic deixà a Olivier com un dels grans actors de Shakespeare a [[Anglaterra]] al final de la temporada.

Olivier continuà treballant al cinema, i encara que seguí treballant per a [[Alexander Korda]], se sentia com a casa a l'escenari. Va fer la seva primera pel·lícula shakesperiana el 1936 ,''[[As You Like It (pel·lícula de 1936)|As You Like It]]'', amb [[Paul Czinner]]; però no li agradà, creient que Shakespeare no funcionava bé al cinema.

Laurence Olivier va veure a [[Vivien Leigh]] a ''The Mask of Virtue'' el 1936, i nasqué una amistat entre ells després que ell la felicités per la seva actuació. Mentre que interpretaven amants a la pel·lícula ''[[Fire Over England]]'' (1937), nasqué una forta atracció entre ells dos, i després del rodatge, iniciaren una relació.refColeman, pp 76–77, 90, 94-95/ref

Leigh interpretà a Ofèlia a la producció de ''Hamlet'' d'Olivier per a l'Old Vic, i posteriorment Olivier recorda un incident durant el qual l'estat d'ànim d'ella canvià de cop i volta mentre que s'estava preparant per sortit a escena. Sense cap provocació aparent, ella començà a cridar, callant de cop i volta i quedant-se amb la mirada perduda. Va actuar sense cap contratemps, i al dia següent, quan tornà, no recordava res de l'incident. Va ser la primera vegada en què Olivier era testimoni d'aquest comportament d'ella.refColeman, pp 97–98/ref

== Arribada a Hollywood ==
Olivier es desplaçà a Hollywood per iniciar el rodatge de ''[[Wuthering Heights (1939)|Wuthering Heights]]'' com Heathcliff. Leigh el seguí poc després, en part per estar amb ell; però també per perseguir el seu somni d'interpretar a Scarlett O'Hara a ''[[Allò que el vent s'endugué]]'' (1939). Olivier trobà que el rodatge de ''Wuthering Heights'' era difícil per a ell, però es mostrà com un punt d'inflexió per a ell, tant pel seu èxit als Estats Units (que se li havia resistit fins llavors), com per la seva actitud cap al cinema, que havia vist com quelcom inferior al teatre. El productor de la pel·lícula, [[Samuel Goldwyn]] estava molt insatisfet amb Olivier, i després de diverses setmanes de rodatge amenaça d'acomiadar-lo. Olivier veia a la protagonista ([[Merle Oberon]]) com una aficionada; però quan li manifestà la seva opinió a Goldwyn, aquest li recordà que Oberon era la protagonista i una estrella als Estats Units, i li digué que havia de ser més tolerant amb ella. Olivier recordà que acceptà com a reals les paraules de Goldwyn, i després de considerar-les se n'adonà que tenia raó. Començà a moderar la seva actuació per ajustar-se al mitjà cinematogràfic i començà a apreciar les possibilitats que aquest li oferia. La pel·lícula va ser un èxit i Olivier va ser lloat per la seva feina, rebent una nominació a l'[[Oscar al millor actor]]. Leigh guanyà l'[[Oscar a la millor actriu]] per ''Allò que el vent s'endugué'', i la parella de cop i volta es tornaren en dues grans estrelles per tot el món. Es volien casar, però les seves parelles respectives es negaren a atorgar-los el divorci. Quan finalment l'aconseguiren, es van casar en una simple cerimònia el 31 d'agost de 1940 amb només [[Katharine Hepburn]] i [[Garson Kanin]] com a testimonis.refHolden pp. 162–163/ref La carrera cinematogràfica d'Olivier va anar a més, amb grans interpretacions a ''[[Rebecca]]'' i ''[[Pride and Prejudice (1940)|Pride and Prejudice]]'' (ambdues de 1940)
[[Fitxer:Laurence Olivier in Pride and Prejudice.JPG|dreta|200px|thumb|a ''Pride and Prejudice'' (1940)]]
Olivier i Leigh protagonitzaren una producció teatral de ''Romeu i Julieta'' a [[Nova York]]. Era una gran producció, però va ser un fracàs comercial.ref name=olivierbook133Coleman, ''Olivier,'' 133/ref La parella havia invertit gairebé tots els seus estalvis en el projecte, i el fracàs va resultar en un desastre financer per a ells.refHolden, pp 189–190./ref

Van rodar ''[[Lady Hamilton (pel·lícula)|Lady Hamilton]] (That Hamilton Woman)'' (1941), amb Olivier com a [[Horatio Nelson]] i Leig com a [[Emma, Lady Hamilton|Emma Hamilton]]. Amb la Gran Bretanya participant en la Segona Guerra Mundial, els Olivier tornaren a Anglaterra, i el 1944, diagnosticaren [[tuberculosi]] al pulmó esquerre a Leigh, però després de passar diverses setmanes a l'hospital, semblava estar curada. A la primavera, ella rodà ''[[Cèsar i Cleopatra]]'' (1945), quan descobrí que estava embarassada; però patí un avortament i va caure en una profunda depressió, tenint diversos atacs relatius a una depressió maníaca o a un desordre bipolar. Amb el temps, Olivier va arribar a reconèixer els símptomes, amb diversos dies d'hiperactivitat seguits d'un període de depressió i una caiguda explosiva, després de la qual Leigh no recordava res, si bé es mostrava molt avergonyida i penedida.refHolden, pp 221–222/ref

== La Segona Guerra Mundial ==
Quan esclatà la [[Segona Guerra Mundial]], Olivier provà d'unir-se a la [[Royal Air Force]], però encara estava lligat contractualment a altres parts. Segons sembla, no aprovava a actors com [[Charles Laughton]] i [[Cedric Hardwicke|Sir Cedric Hardwicke]], que feien partits benèfics de [[cricket]] per ajudar a l'esforç de guerra.ref name=olivierbook / Olivier va aprendre a volar, arribant a les 200 hores. Després de dos anys de servei, assolí el rang de [[tinent]] Olivier a la [[Royal Naval Reserve|RNVR]], com a pilot de l'[[Arma Aèria de la Flota]],ref{{LondonGazette|issue=35254|startpage=4863|date= 22 agost 1941|accessdate=2008-03-25}}/ref però mai no va ser cridat per entrar en acció.

El 1944, ell i el seu col·lega [[Ralph Richardson]] van ser llicenciats dels seus deures navals per formar una nova [[Old Vic]] Theatre Company al New Theatre (després el Albery, avui el [[Noël Coward Theatre]]), amb un repertori de 3 obres cada nit, inicialment ''[[Peer Gynt]]'' de [[Henrik Ibsen]], ''[[Arms and the Man]]'' de [[Bernard Shaw]] i ''[[Ricard III (pel·lícula del 1955)|Ricard III]]'' de Shakespeare, que s'estengué durant 10 setmanes amb l'acompanyament de les [[Bomba volant V-1|V-1]]. L'empresa, amb [[John Burrell]] com a director, s'estengué durant 5 temporades fins al 1949, després d'una exitosa gira per [[Austràlia]] i [[Nova Zelanda]].

La segona temporada del New Theatre amb Olivier interpretant tant a Harry Hotspur com a Justice Shallow al [[Falstaff]] de Richardson a [[Enric IV (Primera part)|Enric IV]], Parts 1 i 2, en el que avui és vist com un dels cims del teatre clàssic anglès. La màgia seguí amb una de les empreses més famoses d'Olivier, la doble representació de l'[[Èdip Rei|Èdip]] de [[Sòfocles]] i de ''[[The Critic]]'' de [[Richard Brinsley Sheridan|Sheridan's]], amb a transició que va fer Olivier de la tragèdia grega a l'alta comèdia en un mateix vespre esdevingué una mena de llegenda. A aquest triomf li seguí un dels seus papers favorits, el d'Astrov a ''[[L'oncle Vània]]''.

El 1944, Olivier rodà [[Enric V (pel·lícula de 1944)|Enric V]], la qual, davant la naturalesa patriòtica de la història de la victòria anglesa, va ser vista com una contribució psicològica a l'esforç de guerra britànic.

El 1945, Olivier i Richardson van ser fets Tinents Honoraris amb [[Entertainments National Service Association|ENSA]], i van fer una gira de sis setmanes per Europa, interpretant ''[[Arms and the Man]]'', ''[[Peer Gynt]]'' i ''[[Ricard III (pel·lícula del 1955)|Ricard III]]'' per a les tropes, seguida d'una visita a la a París, sent la primera vegada en què una companyia estrangera era convidada a actuar en aquell famós escenari.ref{{ref-llibre |cognom=Saint-Denis |nom=Michel |enllaçautor=Michel Saint-Denis |coautors=Laurence Olivier | títol=Five seasons of the Old Vic theatre company |editorial=Saturn Press |data=1949 |lloc=London}}/ref Quan Olivier tornà a Londres, el públic el veié canviat. La seva única explicació va ser: ''potser és que m'he fet gran''.ref name=onlinebio /

== Els anys de postguerra ==
El 1947, Olivier va ser nomenat [[Knight Bachelor|Cavaller]], i el 1948 estava al Comitè de Directors per l'[[Old Vic]], i s'embarcà amb Leigh en una gira per [[Austràlia]] i [[Nova Zelanda]] per recollir fons pel teatre. Durant una gira de 6 mesos, Olivier interpretà ''[[Ricard III (pel·lícula del 1955)|Ricard III]]'' i també ''[[The School for Scandal]]'' de [[Richard Brinsley Sheridan]] i ''[[The Skin of Our Teeth]]'' de [[Thornton Wilder]], ambdues amb Leigh. La gira va ser un gran èxit, i tot i que Leigh va patir insomni i la seva suplent va haver d'actuar durant una setmana mentre que ella estava convalescent. Al final de la gira, ambdós estaven esgotats, i posteriorment comentaria que havia ''perdut a Vivien'' a Austràlia.refHolden, p 295/ref L'èxit de la gira els animà a fer la seva primera aparició al [[teatre del West End|West End]] junts, interpretant les mateixes obres, a la que se'ls afegí ''[[Antígona (Sòfocles)|Antígona]]'', donada la insistència de Leigh en què volia treballar en una tragèdia.

Posteriorment, Leigh interpretaria el paper de [[Blanche DuBois]] a la producció londinenca de l'obra de [[Tennessee Williams]], ''[[A Streetcar Named Desire (obra)|A Streetcar Named Desire]]'', sent triada després que Williams i la productora, [[Irene Mayer Selznick]], la veiessin a ''The School for Scandal'' i a ''Antigone'', i Olivier va ser contractat per dirigir-la.refColeman, pp 227–231/ref Posteriorment, Leigh també la interpretaria [[A Streetcar Named Desire|al cinema]], guanyant el seu segon [[Oscar a la Millor Actriu]].

El 1951, Leigh i Olivier van interpretar dues obres sobre [[Cleopatra VII|Cleopatra]], ''[[Antoni i Cleòpatra|Antony and Cleopatra]]'', de [[William Shakespeare]], i ''Caesar and Cleopatra'', de [[George Bernard Shaw]], alternant l'obra cada nit i obtenint bones crítiques. Van portar les produccions a Nova York, on van treballar una temporada al [[Ziegfeld Theatre]]en 1952. Les crítiques van ser en general molt positives, si bé el crític [[Kenneth Tynan]] es queixà que Leigh tenia un talent mediocre que feia que Olivier comprometés el seu. La crítica de Tynan gairebé causà un nou col·lapse quan Leigh, aterroritzada pel temor al fracàs i en el seu intent d'assolir la grandesa, cregué el seu comentari i ignorà la resta de crítiques positives.refEdwards, pp 196–197/ref

[[Fitxer: Vivien Leigh and Laurence Olivier, Broadbeach, Australia, 1948.jpg|thumb|Vivien Leigh i Laurence Olivier a Austràlia]]
Al gener de 1953, Leigh viatjà fins a [[Sri Lanka|Ceilà]] per rodar ''[[Elephant Walk]]'' amb [[Peter Finch]]. Poc després de començar el rodatge, va patir una nova crisi, i la [[Paramount Pictures]] la substituí per [[Elizabeth Taylor]]. Oliver la retornà a la seva llar a Anglaterra, on entre períodes d'incoherència, Leigh li digué que s'havia enamorat de Finch i que havia tingut un ''affair'' amb ell. Gradualment es recuperà en el transcurs de diversos mesos. De resultes d'aquest episodi, diversos dels amics dels Oliviers se n'assabentaren dels problemes de Leigh. [[David Niven]] afirmà que havia estat ''molt, molt boja'' i, al seu diari, [[Noël Coward]] expressà la sorpresa que les coses ''havien anat malament i cada cop pitjor des de 1948 ó així.refColeman, pp 254–263/ref

Leigh es recuperà suficientment per interpretar ''[[The Sleeping Prince (obra)|The Sleeping Prince]]'' amb Olivier el 1953, i el 1955 actuaren durant una temporada a [[Stratford-upon-Avon]] amb ''[[La nit de reis|Twelfth Night]]'', ''[[Macbeth]]'' i ''[[Titus Andrònic|Titus Andronicus]]'', de Shakespeare. Van omplir la platea i van tenir bones crítiques. La salut de Leigh semblava estable. [[Noël Coward]] estava tenint èxit amb la seva obra ''[[South Sea Bubble (obra)|South Sea Bubble]]'', amb Leigh al capdavant, però quedà embarassada i abandonà la producció. Diverses setmanes després va patir un avortament i entrà en un període de depressió que s'estengué durant diversos mesos. S'uní amb Olivier per realitzar una gira per Europa amb ''Titus Andronicus'', però la gira va estar marcada pels continus esclats de Leigh contra Olivier i la resta de membres de la companyia. Després de tornar a Londres, Holman, l'anterior marit de Leigh i que continuava exercint una gran influència sobre ella, va estar-se amb els Olivier i ajudà a calmar-la.

El 1958, considerant que el seu matrimoni s'havia acabat, Leigh començà una relació amb l'actor [[John Merivale|Jack Merivale]], qui era coneixedor de la condició mèdica de Leigh i va prometre a Olivier que tindria cura d'ella. Leigh tindria un nou èxit amb la comèdia de Noël Coward ''Look After Lulu'', amb la crítica de ''The Times'' descrivint-la com ''bella, deliciosament fresca i senyora de tota la situació''.refEdwards, pp 219–234 and 239/ref

Al desembre de 1960, Olivier i Leigh es divorciaren, i Olivier es casà amb l'actiu [[Joan Plowright]], amb la qui tindria tres fills: Richard Kerr (n. 1961), Tamsin Agnes Margaret (n. 1963) i Julie-Kate (n. 1966).

A la seva autobiografia, Olivier parlà sobre els anys de problemes que havia passat a causa de la malaltia de Leigh, escrivint
{{cita|''Mitjançant aquest monstre malvat que la posseïa, la depressió maníaca, amb les seves espirals mortals, ells va conserva la seva pròpia astúcia, una capacitat de dissimular la seva veritable condició mental davant de gairebé tothom, excepte de mi, i no es podia esperar que afrontés el problema.''ref{{ref-llibre |cognom=Olivier |nom=Laurence |pàgines=174 | títol=Confessions of an Actor |editorial=Simon and Schuster |any=1982 |isbn=0-14-006888-0}}/ref}}

== La trilogia de Shakespeare ==
Després d'adquirir una gran popularitat al cinema, Olivier es dirigí a diversos inversors (principalment [[Filippo Del Giudice]], [[Alexander Korda]] i [[J. Arthur Rank]]) per realitzar diverses pel·lícules shakespearianes, basades en les produccions teatrals de les obres. Olivier dirigí ell mateix les pel·lícules, i com a resultat, creà 3 pel·lícules de gran èxit: ''Henry V'', ''Hamlet'' i ''Ricard III''.

===Enric V===
{{principal|Enric V (pel·lícula de 1944)}}
Durant la [[Segona Guerra Mundial]], Olivier va debutar com a director de cinema rodant ''[[Enric V (Shakespeare)|Henry V]]''. En un inici, no es veia capacitat per fer-ho, oferint el treball a [[William Wyler]], [[Carol Reed]] i [[Terence Young]]. La pel·lícula es va filmar a [[Irlanda]], a causa que el país era neutral, amb les planes irlandeses representant els camps d'[[Angicourt]], i l'[[Arm na hÉireann|exèrcit irlandès]] aportant extres per a les escenes de batalles. Durant el rodatge d'una de les escenes de batalla, un cavall topà amb una càmera en la que estava Olivier. Olivier tenia l'ull al visor, i quan el cavall topà, la càmera el colpejà, tallant-li el llavi i deixant-li una cicatriu que seria prominent en papers posteriros.

La pel·lícula s'estrenà amb bones crítiques, malgrat els dubtes inicials d'Olivier. Era la primera pel·lícula basada en Shakespeare que gaudia d'un gran èxit, i va ser considerat com una obra d'art. La pel·lícula va ser nominada als [[Premi Oscar|Oscars]] a [[Oscar a la millor pel·lícula|Millor Pel·lícula]] i [[Oscar al millor actor|Millor Actor]], però l'[[Acadèmia de les Arts i les Ciències Cinematogràfiques|Acadèmia]], segons opinà Olivier, no s'hagués sentit còmoda donant els seus premis principals a un estranger, així que li donaren un [[Oscar honorífic|Premi Especial Honorífic]]. Olivier no valorà gaire el premi, considerant que li havien donat gat per llebre.ref name=olivierbook169Coleman, ''Olivier,'' 169/ref

===Hamlet===
{{principal|Hamlet (pel·lícula de 1948)}}
Olivier tornà a tenir èxit amb una adaptació de ''[[Hamlet]]''. Havia interpretat aquest paper més sovint que el d'Enric, i estava molt més familiaritzat amb el melancòlic danès. Tot i això, Olivier no estava particularment còmode amb l'introvertit paper de Hamlet, car era totalment oposat als extravertits que havia interpretat. La duració de ''Hamlet'' no podia superar els 153 minuts, i per tant Olivier va haver de tallar gairebé la meitat del text de Shakespeare (s'eliminà tota la part de Rosencrantz i Guildernstern). Els puristes el van criticar enormement per fer-ho, principalment [[Ethel Barrymore]], qui afirmà que l'adaptació no era fidel al text original com havia sigut la producció de 1922 del seu germà [[John Barrymore|John]]. Irònicament, Ethel presentà l'Oscar a Millor Pel·lícula d'aquell any, i es mostrà visiblement alterada quan va llegir Hamlet.

La pel·lícula resultà un altre èxit de públic i crítica al Regne Unit i a l'estranger,ref name=olivierbook / i Olivier guanyà aquest cop sí els [[Premi Oscar|Oscars]] a [[Oscar a la millor pel·lícula|Millor Pel·lícula]] i [[Oscar al millor actor|Millor Actor]] el 1948. ''Hamlet'' va ser la primera pel·lícula britànica en guanyar el premi a Millor Pel·lícula, a més de ser l'únic premi d'Olivier, encara que posteriorment seria nominat 5 vegades més. A més, Olivier també esdevingué el primer a dirigir-se a si mateix en una actuació guanyadora de l'Oscar, un fet que no es repetiria fins al 1998 quan [[Roberto Benigni]] es dirigí a si mateix a ''[[La vida és bella]]''. A més, Olivier segueix sent l'únic actor en rebre un Oscar per un paper shakespearià. No obstant això, Olivier no va guanyar l'Oscar a Millor Director d'aquell any.

===Ricard III===
El tercer gran projecte shakespearià d'Olivier com a director va ser ''Ricard III''. Alexander Korda s'apropà en un inici a Olivier perquè reprengués el paper amb el que havia estat aclamat a l'Old Vic a la dècada de 1944. Aquesta interpretació ha estat lloada com la millor d'Olivier (només rivalitzada per la seva producció teatral de ''[[Macbeth]]'' el 1955, i per la seva interpretació de l'artista de [[music hall]] Archie Rice a ''[[The Entertainer (pel·lícula)|The Entertainer]]''), i també està considerada com la seva millor interpretació al cinema. Durant el rodatge de les escenes de batalla a Espanya, un dels arquers disparà a Olivier al turmell, ferida que el va fer anar coix. Afortunadament, la coixesa era necessària pel personatge, de manera que Olivier ja anava coix en les escenes rodades.

Tot i que la pel·lícula va ser ben rebuda per la crítica (Olivier seria nominat a l'Oscar a Millor Actor per quarta vegada), va ser un fracàs financer. Korda va vendre els drets al canal de televisió nord-americà [[NBC]], i la pel·lícula va ser la primera de la història a ser emesa per televisió i projectada als cinemes simultàniament. 

==The Entertainer==
Des del final de la Segona Guerra Mundial, a part de la seva trilogia shakespeariana, Olivier només havia fet aparicions esporàdiques al cinema. Durant la segona meitat de la dècada de 1950, el teatre britànic estava canviant amb la puixança dels [[Angry Young Men]]. [[John Osborne]], l'autor de ''[[Look Back in Anger]]'', va escriure una obra per a Olivier titulada ''[[The Entertainer (obra)|The Entertainer]]'', centrada en un comediant anomenat Archie Rice, que s'estrenà el 10 d'abril de 1957. Com posteriorment afirmaria Olivier, ''Sóc Archie Rice. No sóc Hamlet''.

Durant les funcions de ''The Entertainer'', Olivier va conèixer a [[Joan Plowright]], que va interpretar al paper de Jean Rice suplint a Dorothy Tutin quan la producció de [[Tony Richardson]] pel Royal Court va passar al [[Palace Theatre, Londres|Palace Theatre]] al setembre de 1957.ref name=onlinebio2[http://classicmoviefavorites.com/olivier/bio.html Laurence Olivier @ Classic Movie Favourites]/ref Posteriorment, el 1960, Tony Richardson també dirigiria la versió cinematogràfica, amb Olivier i Ploweight repetint els seus papers del teatre. Olivier va rebre la seva cinquena nominació de l'Acadèmia a Millor Actor per ''The Entertainer.''

Olivier i Plowright es van casar el [[Dia de Sant Patrici]] de 1961, la qual cosa li donà finalment estabilitat domèstica i felicitat.

== Teatre Nacional ==
[[Fitxer:Laurence Olivier in The Prince and the Showgirl trailer.jpg|thumb|right|A ''[[El príncep i la corista]]'' (1957)]]
Olivier va ser un dels fundadors i el primer director del [[Royal National Theatre|National Theatre]]. Esdevingué el primer Director a l'[[Old Vic]] abans que es construís l'edifici del [[South Bank]], amb la seva producció inaugural de ''[[Hamlet]]'' a l'octubre de 1963.

Durant la seva etapa com a director va aparèixer en 12 obres i en dirigí 9, tenint èxits personals remarcables per les seves interpretacions a ''[[Otel·lo|Othello]]'' (1964), ''[[The Dance of Death (obra)|The Dance of Death]]'' (1968) i ''[[Long Day's Journey into Night]]'' (1971). Alguns han vist que la seva etapa de direcció va estar marcada per la gelosia vers altres intèrprets, maniobrant per bloquejar a noms famosos com [[John Gielgud]] o [[Ralph Richardson]] de treballar allà,refGielgud: A theatrical Life by Jonathan Croall/ref encara que joves actors com [[Michael Gambon]], [[Robert Lang]], [[Maggie Smith]], [[Sheila Reid]], [[Christopher Timothy]], [[Alan Bates]], [[Frank Finlay]], [[Derek Jacobi]] i [[Anthony Hopkins]] van fer-se els seus noms durant aquest període. La carrera d'Olivier al Nacional finalitzà, segons ell, en traïció quan el patronat del teatre decidí substituir-lo per [[Peter Hall (director)|Peter Hall]] el 1973 sense consultar-lo sobre l'elecció i sense informar-lo de la decisió fins a mesos després que aquesta s'hagués pres.ref name=olivierbookColeman, ''Olivier''/ref

=== ''Othello'' ===
Per interpretar a ''Othello'', Olivier va realitzar tota una transformació, que requerí molt d'estudi i treball de gimnàs, per tal d'adquirir el físic necessari per interpretar al Moro de Venècia. Es diu que va arribar a cridar un ramat de vaques durant una hora per tal d'adquirir el to de veu greu necessari. La producció teatral dirigida per [[John Dexter]]'al 1964 va ser la base per a la [[Othello (pel·lícula de 1965)|pel·lícula de 1965]], que donà a Olivier la seva sisena nominació a l'Oscar a Millor Actor.

===Three Sisters===
La darrera pel·lícula d'Olivier com a director va ser ''[[Three Sisters]]'', basada en [[Tres Germanes (obra)|l'obra homònima de Txekhov]]. Segons Olivier, va ser el seu millor treball com a director.ref name=olivierbook21 / La pel·lícula va ser co-dirigida per [[John Sichel]].

A més, les seves interpretacions més recordades de les que va fer amb el National Theatre al Old Vic va ser la d'Astrov a la seva pròpia producció dnowiki'/nowiki''[[L'oncle Vània]]'', estrenat el 1962 al [[Festival de Teatre de Chichester]], en la que ell era el director; el seu Captain Brazen de ''[[The Recruiting Officer]]'', de [[George Farquhar]], dirigit per [[William Gaskill]] (1963); el Shylock del revival de ''[[El Mercader de Venècia]]'' dirigit per [[Jonathan Miller]] el 1970; i la seva interpretació definitiva de James Tyrone de ''Long Day's Journey Into Night'', d'[[Eugene O'Neill]], produïda al desembre de 1971 per [[Michael Blakemore]]. Aquestes dues darreres van ser enregistrades per a la televisió i emeses tant al Regne Unit com als Estats Units.

Va interpretar el graciós secundari d'Antonio a la producció de ''[[Saturday, Sunday, Monday]]'', de [[Eduardo De Filippo]], dirigit el 1973 per [[Franco Zeffirelli]], amb la seva esposa [[Joan Plowright]] amb el paper protagonista de Rosa. La seva darrera aparició als escenaris va ser el 21 de març de 1974 com a la producció de John Dexter de ''The Party'', de [[Trevor Griffiths]].

L'única aparició que va fer a l'escenari del nou Olivier Theatre va ser a la inauguració reial del nou edifici del [[Royal National Theatre|National Theatre]], el 25 d'octubre de 1976.

== Carrera final ==
Famós durant tota la seva carrera per la seva dedicació cap al seu art, Olivier es dedicà encara més al seu treball durant els seus darrers anys, també per distreure's a si mateix de la pena per haver deixat la seva segona esposa [[Vivien Leigh]].ref name=olivierbook/ Començà a aparèixer cada cop més al cinema, normalment en personatges de caràcter en lloc dels papers romàntics dels inicis de la seva carrera, i rebé noves nominacions l'[[Premi Oscar|Oscar]] per ''[[Sleuth (pel·lícula de 1972)|Sleuth]]'' (1972), ''[[Marathon Man (pel·lícula)|Marathon Man]]'' (1976; Actor Secundari) i ''[[Els nens del Brasil]]'' (1978). Havent estat acomiadat del seu paper com a director del [[Royal National Theatre]], s'amoïnà per què la seva família no tingués prou recursos quan ell morís, i conseqüentment escollí fer diversos dels seus darrers especials per a la televisió i aparicions al cinema únicament pels diners. Posteriorment admetria que no estava gens orgullós de la majoria d'aquests títols, i remarcà que menyspreava particularment la pel·lícula de 1982 ''[[Inchon (pel·lícula)|Inchon]]'', en la que interpretà al General [[Douglas MacArthur]].ref name=onlinebio2 /

El 1966, Olivier interpreta al Mahdi ([[Muhammad Ahmad|Mahommed Ahmed]]), amb [[Charlton Heston]] com el General [[Charles George Gordon|Gordon]] a la pel·lícula ''[[Khartoum]]''. Durant l'any següent, hagué de sotmetre's a un tractament de radiació pel [[càncer de pròstata]] i també va haver de ser hospitalitzat per una [[pneumònia]]. Durant la resta de la seva vida patí diversos problemes de salut, incloent [[bronquitis]], [[amnèsia]] i [[pleurisis]]. El 1974, amb 67 anys, se li diagnosticà [[dermatomiositis]], una malaltia degenerativa muscular, i va estar a punt de morir durant l'any següent, si bé encara va viure una dècada més.

[[Fitxer:Laurence Olivier Allan Warren.jpg|thumb|Laurence Olivier al set de ''Sleuth'']]

El 1968 protagonitzà com a Piotr Ilitx Kamenev, el [[Premier soviètic]], la versió cinematogràfica de ''[[The Shoes of the Fisherman]]'' (''Les sandàlies del Pescador''), juntament amb [[Anthony Quinn]], [[Leo McKern]], [[John Gielgud]] i [[Oskar Werner]]. La pel·lícula va ser nominada a dos premis de l'Acadèmia, i va ser realitzada en un dels moments més àlgids de la [[Guerra Freda]].

Un dels èxits més reconeguts d'Olivier no va ser ni a través del cinema ni del teatre. El 1974, la [[Thames Television]] realitzà ''[[The World at War]]'', un extens documental de 26 capítols sobre la [[Segona Guerra Mundial]] en la que Olivier va fer de Narrador.

Durant la seva darrera dècada interpretà 3 grans papers per a la televisió. El 1981 aparegué a ''[[Brideshead Revisited]]'', on el darrer episodi girava enterament al voltant del personatge de Lord Marchmain (el personatge interpretat per Olivier), patriarca de la família Flyte, mentre que es dirigia cap al seu llit de mort. ''Brideshead Revisited'' va ser adaptada per la pantalla per [[John Mortimer]], i l'any següent, Olivier va aparèixer en la molt lloada adaptació televisiva que Mortimer va fer de la seva obra ''[[A Voyage Round My Father]]'', en el paper de Clifford Mortimer, el pare cec de l'autor. En els seus darrers anys va aparèixer com un envellit advocat britànic, davant [[Katharine Hepburn]], en una producció de la televisió britànica de ''Love Among the Ruins''. Finalment, el 1983, Olivier interpretà el seu darrer gran paper shakespearià, que inevitablement va ser el de [[El Rei Lear]], per a la [[Granada Television]]. Per ''Voyage'', Olivier va rebre una nominació al [[Premi BAFTA|BAFTA]], però per l'episodi final de ''Brideshead Revisited'' i pel Rei Lear va guanyar els [[Premi Emmy|Emmys]] a les categories de Millor Actor de Repartiment i Millor Actor, respectivament.

Quan presentà l'Oscar a la Millor Pel·lícula a la Cerimònia de 1984 (realitzada el 25 de març de 1985), distret, simplement es va apropar al micròfon i va dir ''[[Amadeus]]''; oblidant-se de llegir abans els noms de les altres pel·lícules nominades .ref name=colemanbio482Coleman, ''Olivier'', 482/ref

Una de les darreres interpretacions d'Olivier al cinema va ser la de ''[[Wild Geese II]]'' (1985), en la que, amb 77 anys, interpretà a [[Rudolf Hess]] en la seqüela de ''[[The Wild Geese]]'' (1978). El 1986, aparegué com a narrador en un [[holografia|holograma]] a la producció del [[teatre del West End|West End]] del [[musical rock]] [[multimedia]] ''[[Time (musical)|Time]]'', de [[Dave Clark (músic)|Dave Clark]].

El 1988 Oliver realitzà la seva darrera interpretació, ja amb 81 anys, com el vell soldat postrat en una cadira de rodes a la pel·lícula de [[Derek Jarman]] ''[[War Requiem (pel·lícula)|War Requiem]]'' (1989).

== Mort ==
Laurence Olivier va morir a la seva casa de [[Steyning]], [[West Sussex]], d'una [[fallada renal]] l'11 de juliol de 1989.refColeman, ''Olivier'', 468./ref El seu cos va ser incinerat i les seves cendres reposen al [[Racó dels Poetes]] de l'[[Abadia de Westminster]] de [[Londres]]. Olivier és un dels només 4 actors que han rebut aquest honor. Curiosament, Olivier reposa al costat d'alguns del que va interpretar al cinema o al teatre com, per exemple, [[Enric V d'Anglaterra|el Rei Enric V]], el General [[John Burgoyne]] o el Mariscal en Cap de l'Aire [[Hugh Dowding]].

Quinze anys després de la seva mort, Olivier tornà a tenir un paper estel·lar a una pel·lícula. Mitjançant l'ús de gràfics computeritzats i imatges seves de quan era jove, va aparèixer a la pel·lícula dels 2004 ''[[Sky Captain and the World of Tomorrow]]'', en la que Olivier interpretà al dolent.

== Sexualitat ==
Des de la mort d'Olivier han aparegut diverses biografies sobre ell, diverses de les quals afirmen que Olivier era [[bisexualitat|bisexual]]. El biògraf [[Donald Spoto]] afirmà que [[Danny Kaye]] i Oliver van ser amants.ref name=spotobook{{ref-llibre |cognom=Spoto |nom=Donald | títol=Laurence Olivier |editorial=Harper Collins |data=1992 |lloc=Scranton, PA |isbn=0-06-018315-2}}/ref [[Joan Plowright]], vídua d'Olivier, negà aquesta afirmació a la seva memòria,ref{{ref-web| títol=Tending the sacred flame |autor=Christiansen, Rupert |url=http://www.spectator.co.uk/the-magazine/books/19685/part_2/tending-the-sacred-flame.thtml |obra=[[The Spectator]] |data=2001-10-13 |consulta=2009-02-10}}/ref però no negà que Olivier pogués ser bisexual.ref name=hastings{{ref-web| títol='If a man is touched by genius, he doesn't lead an ordinary life' |autor=Hastings, Chris |obra=[[The Daily Telegraph]] |url=http://www.telegraph.co.uk/news/1527372/%27If-a-man-is-touched-by-genius,-he-doesn%27t-lead-an-ordinary-life%27.html |data=2006-08-27|consulta=2009-02-10}}/ref La biografia autoritzada d'Olivier escrita per Terry Coleman suggereix una relació entre Olivier i un actor gran, [[Henry Ainley]], basant-se en la correspondència de Ainley a Olivier, si bé durant el llibre disputa que hi hagués cap prova enllaçant la sexualitat d'Olivier cap a Kaye.ref name=olivierbook{{ref-llibre |cognom=Coleman |nom=Terry |any=2005 | títol=Olivier |editorial=Henry Hilt and Co. |isbn=0805075364}}/ref Tarquin, el fill d'Olivier, afirmà que aquests rumors eren un munt de brossaref name=amazonmfllo[http://www.amazon.com/dp/0747206112/ amazon.com review of Tarquin Olivier's book, ''My Father Laurence Olivier'']/ref i que haurien d'esborrar-se.

Finalment, segons afirma [[Joan Plowright]] a la seva autobiografia, ''Larry tendia a dirigir-se a tothom a qui coneixia amb termes afectuosos. (...) Cap home, viu o mort, mai no ha dit que hagués dormit amb en Larry''.refPlowright, p. 130/ref

== Honors ==
[[Fitxer: Laurence Oliver statue South Bank.jpg|thumb|Estàtua de Laurence Olivier al South Bank de Londres]]
Olivier va ser nomenat [[Knight Bachelor|Cavaller]] el 12 de juny de 1947 en els [[Honors de l'Aniversari del Rei]]ref{{LondonGazette|issue=37977|supp=yes|startpage=2571|endpage=2572|date= 6 juny 1947|accessdate=2007-12-18}}/ref i fet [[Parell Vitalici]] el 13 de juny de 1970 als Honors de l'Aniversari de la Reina com a '''''Baró Olivier, de Brighton al Comtat de Sussex''''', sent el primer actor a rebre aquesta distinció.ref{{LondonGazette|issue=45117|supp=yes|startpage=6365|date= 5 juny 1970|accessdate=2007-12-18}}/refref{{LondonGazette|issue=45319|startpage=2001|date= 9 març 1971|accessdate=2007-12-18}}/ref Va ser admès a l'[[Orde del Mèrit (Regne Unit)|Orde del Mèrit]] el 1981.ref{{LondonGazette|issue=48524|startpage=2145|date= 13 febrer 1981|accessdate=2007-12-18}}/ref Els [[Premis Laurence Olivier]], organitzats per la [[Society of London Theatre]], van rebre el seu nom en honor seu el 1984.

Tot i haver estat fet cavaller i a haver estat ennoblit, com una de les personalitats de la indústria més respectades, Olivier insistia que l'anomenessin Larry, la qual cosa preferia a Sir Laurence o a Lord Olivier.ref name=olivierbook /

== Premis i nominacions ==
=== Premis ===
* 1947: [[Oscar honorífic]] pels seus mèrits com a actor, productor i director en la pel·lícula ''[[Enric V (pel·lícula de 1944)|Enric V]]''
* 1949: [[Oscar al millor actor]] per ''[[Hamlet (pel·lícula de 1948)|Hamlet]]''
* 1949: [[Globus d'Or al millor actor dramàtic|Globus d'Or al millor actor]] per ''Hamlet''
* 1970: [[BAFTA al millor actor secundari]] per ''[[Oh! What a Lovely War]]''
* 1973: [[Primetime Emmy al millor actor]] per ''Long Day's Journey Into Night''
* 1975: [[Primetime Emmy al millor actor en programa especial dramàtic o còmic]] per ''[[Love Among the Ruins]]''
* 1976: [[BAFTA honorífic]]
* 1977: [[Globus d'Or al millor actor secundari]] per ''[[Marathon Man]]''
* 1979: [[Oscar honorífic]] per la seva trajectòria cinematogràfica
* 1982: [[Primetime Emmy al millor actor secundari en sèrie o especial]] per ''[[Brideshead Revisited (pel·lícula)|Brideshead Revisited]]''
* 1983: [[Premi Cecil B. DeMille]]
* 1984: [[Primetime Emmy al millor actor en sèrie o especial]] per ''King Lear''
=== Nominacions ===
* 1940: [[Oscar al millor actor]] per ''[[Cims borrascosos (pel·lícula de 1939)|Cims borrascosos]]''
* 1941: [[Oscar al millor actor]] per ''[[Rebecca]]''
* 1947: [[Oscar al millor actor]] per ''Enric V''
* 1949: [[Oscar al millor director]] per ''Hamlet''
* 1953: [[BAFTA al millor actor britànic]] per ''[[Carrie (pel·lícula de 1952)|Carrie]]''
* 1956: [[BAFTA al millor actor britànic]] per ''[[Ricard III (pel·lícula del 1955)|Ricard III]]''
* 1957: [[Oscar al millor actor]] per ''Ricard III''
* 1958: [[BAFTA al millor actor britànic]] per ''[[El príncep i la corista]]''
* 1960: [[BAFTA al millor actor britànic]] per ''[[The Devil's Disciple]]''
* 1960: [[Primetime Emmy al millor actor]] per ''[[The Moon and Sixpence]]''
* 1961: [[Oscar al millor actor]] per ''[[The Entertainer (pel·lícula)|The Entertainer]]''
* 1961: [[Globus d'Or al millor actor dramàtic]] per ''[[Espàrtac (pel·lícula de 1960)|Espàrtac]]''
* 1961: [[BAFTA al millor actor britànic]] per ''The Entertainer''
* 1963: [[BAFTA al millor actor britànic]] per ''[[Term of Trial]]''
* 1966: [[Oscar al millor actor]] per ''[[Othello (pel·lícula de 1965)|Othello]]''
* 1968: [[Primetime Emmy al millor programa dramàtic]] per ''[[L'oncle Vània (pel·lícula de 1963)|L'oncle Vània]]''
* 1970: [[Primetime Emmy al millor actor]] per ''[[David Copperfield (pel·lícula de 1969)|David Copperfield]]''
* 1973: [[Oscar al millor actor]] per ''[[Sleuth]]''
* 1973: [[Globus d'Or al millor actor dramàtic]] per ''Sleuth''
* 1974: [[BAFTA al millor actor]] per ''Sleuth''
* 1974: [[Primetime Emmy al millor actor dramàtic]] per ''[[El mercader de Venècia (pel·lícula)|El mercader de Venècia]]''
* 1977: [[Oscar al millor actor secundari]] per ''Marathon Man''
* 1979: [[Oscar al millor actor]] per ''[[Els nens del Brasil]]''
* 1980: [[Globus d'Or al millor actor secundari]] per ''[[Una petita història d'amor]]''
* 1987: [[Primetime Emmy al millor actor secundari en minisèrie o especial]] per ''[[Lost Empires]]''

== Centenari ==
En commemoració del Centenari del naixement d'Olivier, el 22 de maig del 2007, la Network Media i [[Independent Television|ITV]] van publicar diverses col·leccions de [[DVD]]s del seu treball:

Network Medianbsp;– ''The Laurence Olivier Centenary Collection'' (10 discs):
* ''[[Henry V (pel·lícula de 1944)|Henry V]]'' (1944)
* ''[[Ricard III (pel·lícula del 1955)|Ricard III]]'' (1955)
* ''[[Long Day's Journey Into Night]]'' (1973)
* ''[[The Merchant of Venice]]'' (1973)
* ''[[King Lear (pel·lícula de 1984)|King Lear]]'' (1983)
* ''[[The Ebony Tower]]'' (1984)
* ''[[Laurence Olivier Presents]]'' (complet)
* ''[[The South Bank Show]]: Laurence Olivier, A Life'' (1982) amb entrevistes amb Olivier, [[John Gielgud]] i [[Douglas Fairbanks, Jr.]]

[[Independent Television|ITV]]nbsp;– ''Laurence Olivier Shakespeare Collection'' (7 discs):
* ''[[Henry V (pel·lícula de 1944)|Henry V]]'' (1944)
* ''[[Hamlet (pel·lícula de 1948)]]'' (1948)
* ''[[As You Like It (pel·lícula de 1936)|As You Like It]]'' (1936)
* ''[[Ricard III (pel·lícula del 1955)|Ricard III]]'' (1955)
* ''[[The Merchant of Venice]]'' (1973)
* ''[[King Lear (pel·lícula de 1984 film)|King Lear]]'' (1983)

[[Independent Television|ITV]] - ''The Laurence Olivier Icon Collection'' (10 discs):
* ''[[21 Days]]'' (1940)
* ''[[Lady Hamilton (pel·lícula)|Lady Hamilton]]'' (1941)
* ''[[Forty-Ninth Parallel]]'' (1941)
* ''[[The Demi-Paradise]]'' (1943)
* ''[[Henry V (pel·lícula de 1944)|Henry V]]'' (1944)
* ''[[Hamlet (pel·lícula de 1948)]]'' (1948)
* ''[[Ricard III (pel·lícula del 1955)|Ricard III]]'' (1955)
* ''[[Els nens del Brasil]] (The Boys from Brazil)'' (1978)
* ''[[The Jazz Singer (pel·lícula de 1980)|The Jazz Singer]]'' (1980)

Tots els estoigs inclouen una entrevista que [[Michael Parkinson]] va fer a Olivier als 70.

Al setembre de 2007, celebrà l'aniversari del seu naixement amb una Celebració del Centenari. Va ser la narració de la vida d'Olivier mitjançant el cinema i extractes del teatre, cartes i records. Entre els participants estaven [[Eileen Atkins]], [[Claire Bloom]], [[Anna Carteret]], [[Derek Jacobi]], [[Charles Kay]], [[Clive Merrison]], [[Edward Petherbridge]], [[Joan Plowright]], [[Ronald Pickup]], [[Billie Whitelaw]] i [[Richard Attenborough]]. Abans de la celebració, es descobrí una estàtua d'Olivier com a [[Hamlet]], feta per l'escultora i finançada mitjançant una subscripció privada, i erigida al South Banc, al costat de la Plaça del National Theatre.

== Bibliografia ==
* {{ref-llibre |cognom=Coleman |nom=Terry |any=2005 | títol=Olivier: The authorised biography |url=http://books.google.cat/books?id=8rHw_96VP_kC |editorial=Bloomsbury |isbn=0-7475-7798-6}}
* {{ref-llibre |nom=Jonathan |cognom=Croall |url=http://books.google.cat/books?id=FCIHAAAACAAJ | títol=Gielgud: A Theatrical Life 1904-2000 |editorial=Continuum |any=2002 |isbn=0826414036}}
* {{ref-llibre |cognom=Holden |nom=Anthony |any=2008 | títol=Olivier |url=http://books.google.cat/books?id=0JwnGQAACAAJ |editorial=Weidenfeld |isbn=1904435890}}
* {{ref-llibre |cognom=Olivier |nom=Laurence | títol=Confessions of an Actor |editorial=Simon and Schuster |any=1982 |isbn=0-14-006888-0}}
* {{ref-llibre |cognom=Olivier |nom=Laurence |any=1986 | títol=On Acting |editorial=Weidenfeld isbn=0-297-78864-7}}
* {{ref-llibre |cognom=Plowright |nom=Joan |any=2001 | títol=And That's Not All: The Memoirs of Joan Plowright |editorial=Weidenfeld |isbn=0-29764594-3}}
* {{ref-llibre |cognom=Saint-Denis |nom=Michel |enllaçautor=Michel Saint-Denis |coautors=Laurence Olivier | títol=Five seasons of the Old Vic theatre company |editorial=Saturn Press |data=1949 |lloc=London}}
* Hall, Lyn, editor (1989). ''Olivier at Work: The National Years''. Nick Hern Books/National Theatre. ISBN 1-85459-037-5

== Referències ==
{{referències|3}}

== Enllaços externs ==
{{Projectes germans|commons=Laurence Olivier}}
* [http://www.laurenceolivier.com/ Lloc oficial de ''Laurence Olivier'']
* {{imdb name| id=0000059}}
* {{tcmdb name|144656}}
* {{findagrave|1668}}
* {{Screenonline name|id=450224|name=Laurence Olivier}}
* [http://www.bris.ac.uk/theatrecollection/ University of Bristol Theatre Collection], University of Bristol

{{Autoritat}}
{{Enllaç AD|sr}}

{{ORDENA:Olivier, Laurence}}
[[Categoria:Guanyadors del BAFTA al millor actor]]
[[Categoria:Guanyadors del premi Oscar al millor actor]]
[[Categoria:Guanyadors de l'Oscar honorífic]]
[[Categoria:Guanyadors del premi Globus d'Or al millor actor dramàtic]]
[[Categoria:Guanyadors del premi Globus d'Or al millor actor secundari]]
[[Categoria:Guanyadors del premi Cecil B. DeMille]]
[[Categoria:Actors de cinema anglesos]]
[[Categoria:Actors de teatre britànics]]
[[Categoria:Directors de cinema anglesos]]
[[Categoria:Directors de teatre britànics]]
[[Categoria:Barons britànics]]
[[Categoria:Cavallers Solters]]
[[Categoria:Membres de l'Orde del Mèrit]]
[[Categoria:Oficials de la Legió d'Honor]]
[[Categoria:Membres de la Royal Navy]]
[[Categoria:Persones de Surrey]]</text>
      <sha1>r4d99dvoxmjjhwr7pgwt2jzhsz4iyb0</sha1>
      <model>wikitext</model>
      <format>text/x-wiki</format>
    </revision>
  </page>