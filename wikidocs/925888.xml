<page>
    <title>Juan Company Jiménez</title>
    <ns>0</ns>
    <id>925888</id>
    <revision>
      <id>11766571</id>
      <parentid>11074410</parentid>
      <timestamp>2013-04-22T02:06:52Z</timestamp>
      <contributor>
        <username>KLBot2</username>
        <id>108992</id>
      </contributor>
      <minor></minor>
      <comment>Bot: Traient 1 enllaços interwiki, ara proporcionats per [[Wikidata]] a [[:d:Q11686414]]</comment>
      <text>'''Juan Company Jiménez''' ([[Bailèn]], [[23 de novembre]] de [[1877]] - [[Benicalap]], [[7 de gener]] de [[1951]]) va ser un [[metge]] i [[polític]] [[Segona República Espanyola|republicà]] [[Espanya|espanyol]] que va residir bona part de la seva vida a [[Alhama de Almería]] i va arribar a ser diputat a Corts en la [[Segona República Espanyola|Segona República]].

Fill del comandant de la Guàrdia Civil a Bailén, ja de nen la seva família es va traslladar a Alhama de Almería, lloc de naixement del seu pare. Després d'acabar el batxiller a [[Almeria]], va cursar els dos primers anys de medicina a la [[Universitat de Granada]], acabant els seus estudis a la [[Universitat de Barcelona]] en [[1900]]. Res més acabar la seva formació es va establir com a metge a [[Canjáyar]] i poc després guanyà per oposició la plaça de ''metge de banys'' al balneari d'Alhama, que va ocupar fins a 1918. Ja casat, es va traslladar a Almeria per obrir una consulta com a especialista de pulmó i cor, encara que va seguir treballant com a metge higienista ocasionalment, especialment a diferents balnearis d'Espanya com el de [[Panticosa]] a la [[província d'Osca]]. Va ser tresorer del Col·legi de Metges d'Almeria i membre de la Junta Antituberculosa, i publicava habitualment a revistes mèdiques especialitzades sobre malalties pulmonars, higiene i les relacions entre les pobres condicions de treball i la salut dels obrers, on van destacar les denúncies per les condicions de treball dels miners de [[Rodalquilar]].

En el terreny polític va estar vinculat des de jove a l'Aliança Republicana d'Almeria, incorporant-se al [[Partit Republicà Democràtic Federal]] del que va ser president a Almeria. Va ser membre iniciat en la maçoneria en la lògia ''Progreso nº 28'' d'Almeria el que li va portar a presó un temps durant la [[dictadura de Primo de Rivera]]. A les [[eleccions municipals espanyoles de 1931|eleccions municipals de 1931]] que van donar lloc a la [[proclamació de la Segona República Espanyola|proclamació de la República]] va ser escollit regidor de l'[[ajuntament d'Almeria]]. Després es va presentar amb els federals com a candidat a diputat a les [[eleccions generals espanyoles de 1931|eleccions generals de 1931]], i de nou el [[eleccions generals espanyoles de 1936|1936]], ja com a membre de [[Izquierda Republicana]], obtenint l'escó dins de la candidatura del [[Front Popular (Espanya)|Front Popular]].

En esclatar la [[Guerra Civil Espanyola|Guerra Civil]] va aconseguir posar-se a resguard de la repressió dels revoltats i va participar professionalment com a metge de campanya. El [[1937]] es va afiliar al [[Partit Socialista Obrer Espanyol]] (PSOE), però se li va denegar l'ingrés al Grup Parlamentari Socialista per requerir-se un temps de militància prèvia. Al final de la guerra va aconseguir passar a [[Algèria]], on va ser internat en un camp de concentració. A Espanya va ser suspès pel Col·legi de Metges poc després d'acabar la guerra, processat en rebel·lia pel [[Tribunal Especial de Repressió de la Maçoneria i del Comunisme]] a setze anys de presó i inhabilitació absoluta i perpètua de la seva professió i pel de Responsabilitats Polítiques, que va arxivar el cas en [[1945]]. El [[1942]] va aconseguir embarcar cap a [[Mèxic]] on residia ja el seu fill gran com a representant d'uns laboratoris, instal·lant-se en el seu habitatge a la capital asteca i incorporant-se, llavors sí, al Grup Parlamentari Socialista. Allí va treballar com a metge i professor ocasional, sobretot entre els [[exili espanyol a Mèxic|exiliats espanyols]]. El [[1946]] va començar a patir greus problemes de visió. Malalt, després de la fi de la [[Segona Guerra Mundial]] va fer gestions per tornar a Espanya davant [[Gregorio Marañón]], al que havia conegut en [[1928]], qui finalment va aconseguir que se li autoritzés l'entrada el [[1949]], si ben mai se li va permetre tornar a exercir.

== Enllaços externs ==
*{{citar llibre | enllaçautor=Leandro Álvarez Rey | nom=Leandro | cognom=Álvarez Rey | url=http://books.google.cat/books?id=v-BOh_hPCQQClpg=PA102dq=Juan%20Company%20Gimenezpg=PA585#v=onepageq=Juan%20Companyf=false | títol=Los Diputados por Andalucía de la Segunda República 1931-1939 | editorial=Centro de Estudios Andaluces ubicación=Sevilla | any=2010 | isbn=9788493785505 | pàgines=585-593}}
*[http://diccionariobiografico.psoe.es/pdfTemps/Biografia_11523.pdf Entrada], al [[Diccionario biográfico del socialismo español]].

{{ORDENA:Company Jimenez, Juan}}
[[Categoria:Socialistes andalusos]]
[[Categoria:Metges andalusos]]
[[Categoria:Diputats andalusos al Congrés dels Diputats]]
[[Categoria:Exiliats del franquisme andalusos]]</text>
      <sha1>0nxkz1ed12kra22p5sk0rr1yg9fo76l</sha1>
      <model>wikitext</model>
      <format>text/x-wiki</format>
    </revision>
  </page>