<page>
    <title>Catedral del Crist Salvador</title>
    <ns>0</ns>
    <id>426730</id>
    <revision>
      <id>11345991</id>
      <parentid>11305037</parentid>
      <timestamp>2013-03-13T03:49:56Z</timestamp>
      <contributor>
        <username>Legobot</username>
        <id>125919</id>
      </contributor>
      <minor></minor>
      <comment>Bot: Traient 35 enllaços interwiki, ara proporcionats per [[d:|Wikidata]] a [[d:q194474]]</comment>
      <text>{{Edifici
|imatge = Moscow_-_Cathedral_of_Christ_the_Saviour.jpg
|mida_imatge = 
|peu = Aspecte actual
|nom = Catedral del Crist Salvador
|tipus_edifici = [[església (arquitectura)|església]], [[basílica]]
|arquitectes = 
|arquitecte = Konstantín Ton 
|començament = 1839,1994
|consagració =
|acabament = 1883,2000
|cronologia =
|localització = [[Moscou]] 
|estil = neobizantí
|materials_utilitzats = pedra blanca i marbre
|}}
La '''Catedral del Crist Salvador''' (en [[rus]] Храм Христа Спасителя, ''Khram Khrista Spasítelia'') és un temple de l'[[Església Ortodoxa Russa]] situat a la ciutat de [[Moscou]], construït en el segle XIX segons el projecte de l'arquitecte [[Konstantín Ton]]. Es tracta, a més, de l'església ortodoxa més alta del món.

La catedral es troba en el centre de Moscou, prop del [[Kremlin de Moscou|Kremlin]] i sobre la riba del riu [[Moskvà]]. La seva construcció es perllongà durant gairebé 44 anys i el [[1883]] es va obrir al culte. El [[1931]] el temple va ser destruït fins als fonaments amb explosius, per a donar lloc a la construcció del [[Palau dels Soviets]]. L'església va ser reconstruïda en la dècada dels noranta i va tornar a ser consagrada en l'any [[2000]].

== Disseny i història ==
La història del temple comença amb un manifest imperial publicat el [[25 de desembre]] de [[1812]], una vegada que va resultar evident que la derrota i l'expulsió de les tropes franceses era inevitable. En aquest manifest, [[Alexandre I de Rússia|Alexandre I]] decretava que es construís a Moscou un temple amb el nom del '''Crist Salvador''' en honor dels quals van intervenir i van morir en la guerra de 1812 ''i expressar la nostra gratitud a la providència divina per salvar a Rússia del desastre que planava sobre ella'', i com a monument a la valentia i els sacrificis del poble rus. El projecte inicial va dissenyar-lo l'arquitecte A.L. Witberg. La cerimònia de començament de les obres es va celebrar en un lloc de Vorobievi Gori -en aquells dies als afores de Moscou- el dia [[12 d'octubre]] de [[1817]], data del cinquè aniversari de la sortida de les forces franceses de Moscou. No obstant això, la construcció no començaria fins a l'any 1825 i es va parar a la vista de les dolentes condicions que presentava el sòl, en el qual hi ha nombrosos rius subterranis.

Alexandre I va ser succeït per [[Nicolau I de Rússia|Nicolau I]], profundament patriòtic i fervent ortodox, a qui desagradaven el [[neoclassicisime]] i la simbologia maçònica del projecte. Va encarregar al seu arquitecte preferit, Konstantín Ton, que creés un nou disseny a partir de l'església de [[Santa Sofia de Constantinoble]]. El disseny neobizantí de Ton va ser aprovat el 1832 i el tsar va assenyalar un nou emplaçament, més prop del Kremlin, el 1837. La primera pedra va ser col·locada el 1839. Després de molts anys de construcció, el temple va ser consagrat el [[26 de maig]] de [[1883]], dia de la coronació del tsar [[Alexandre III de Rússia|Alexandre III]].

== L'era soviètica ==
Va estar oberta al culte fins que el govern de la Unió Soviètica va triar l'emplaçament per a aixecar el monument suprem de l'estat socialista, el [[Palau dels Soviets]]. L'església va ser dinamitada el 1931 per ordre de [[Stalin]]. En el lloc on estava situat el temple, es va proposar construir un grandiós Palau dels Soviets. D'acord amb el plànol inicial, l'alçada d'aquest monument al [[socialisme]] seria de 400 metres, l'amplària de 250 i la longitud de més de 500 metres. L'apoteosi d'aquest edifici-gratacel seria una estàtua de [[Lenin]] de 100 metres d'altura i un pes de 6.000 tones. El dit índex de l'estàtua seria de 6 metres de longitud i els muscles amidarien 32 metres. Per a subministrar l'enorme quantitat de materials i components necessaris per a una construcció a aquesta escala, es van instal·lar diverses fàbriques a Rússia.

Des de 1939 fins a 1941 es van instal·lar els fonaments de la part principal del Palau dels Soviets. Amb l'arribada de la [[Segona Guerra Mundial|guerra]] contra l'Alemanya Nazi el 1941 es van parar totes les obres. El projecte del Palau dels Soviets no va arribar a materialitzar-se mai per problemes econòmics, per les inundacions causades pel riu [[Moskvà]] i per l'esclat de la Segona Guerra Mundial. En els anys seixanta durant el govern de [[Nikita Khrusxov]] es va construir en aquest mateix lloc una gran piscina pública denominada ''Moskvà''.

== Després de la reconstrucció ==
El 1988 es va crear una organització pública per a activar la reconstrucció del temple. Els organitzadors d'aquest projecte eren membres prominents de l'Església Ortodoxa Russa, científics, escriptors, artistes i creients. Aquesta iniciativa va contar amb el suport del primer President de Rússia, [[Borís Ieltsin]], i de l'alcalde de Moscou, [[Iuri Lujkov]]. A partir d'una resolució del Govern de la Ciutat de Moscou, va començar la reconstrucció del temple el 1994.ref''{{es}} [http://hemeroteca.lavanguardia.es/preview/1995/01/08/pagina-4/33773336/pdf.html Moscú reconstruye la mayor catedral de la ortodoxia eslava]'', [[La Vanguardia]], 8 de gener 1995 (data d'accés: 07-02-09)./ref

Sota la direcció de l'arquitecte rus Posokhin, de l'institut d'arquitectura de Moscou ''Mosprojekt-2'', van començar les construccions. El seu equip va portar a terme una complexa tasca: basant-se en el que quedava del projecte original de Ton (esbossos, mesures i fotografies), va anar prenent cos l'esquema del temple, les dimensions del qual, façana i decoració interior haurien de ser exactament les mateixes que tenia abans de la seva destrucció.

L'alçada del temple des del punt més alt del sostre fins a la seva base és 105 metres, la longitud i amplària majors de 91 metres. La cúpula principal té 30 metres de diàmetre, l'alçada des de la base de la cúpula fins al capdamunt de la seva creu és de 38 metres.

El [[25 d'abril]] de [[2007]], s'hi va celebrar el funeral.ref''[http://paper.avui.cat/article/mon/55237/tots/honors/tsar/boris.html Tots els honors per al 'tsar' Borís]'', [[Avui]], 26 d'abril 2007 (data d'accés: 07-02-09)./ref de [[Borís Ieltsin]], sent aquest el primer funeral d'Estat amb participació de l'[[Església Ortodoxa Russa]] des de les exèquies del Tsar [[Alexandre III de Rússia|Alexandre III]] el 1894. El [[6 de desembre]] de [[2008]] s'hi va instal·lar la capella ardent del patriarca [[Patriarca Alexis II|Alexis II]].ref''[http://paper.avui.cat/article/societat/147777/successio/interina/patriarca/ortodox/alexis/ii.html Successió interina del patriarca ortodox Alexis II]'', [[Avui]], 7 de desembre 2008 (data d'accés: 07-02-09)./ref

== Referències ==
references /

== Enllaços externs ==
{{Commonscat|Cathedral of Christ the Saviour|Catedral del Crist Salvador}}
* [http://www.xxc.ru/english/index.htm Web oficial]
* [http://maps.google.com/maps?q=moscowll=55.744983,37.606276spn=0.008165,0.011952t=khl=en Fotografia satèl·lit a Google Maps]

{{coord|55|44|40|N|37|36|20|E|display=title}}
{{Enllaç AB|de}}

[[Categoria:Catedrals ortodoxes]]
[[Categoria:Edificis de Moscou]]
[[Categoria:Catedrals de Rússia]]
[[Categoria:Església Ortodoxa Russa]]</text>
      <sha1>lgewxrj1m7qqc7nvwh3ijnl2li6pae0</sha1>
      <model>wikitext</model>
      <format>text/x-wiki</format>
    </revision>
  </page>