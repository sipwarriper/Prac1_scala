<page>
    <title>Reconquesta finlandesa de Làdoga Carèlia (1941)</title>
    <ns>0</ns>
    <id>578473</id>
    <revision>
      <id>13609580</id>
      <parentid>13592101</parentid>
      <timestamp>2014-06-18T13:04:38Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: arribà l final  arribà al final</comment>
      <text>{{FixHTML|begin}}
{{VPHISMILCAT Infotaula conflicte militar|
|imatge= [[Fitxer:Finnish advance in Karelia during the Continuation War.png|300px|Avanç màxim de les unitats finlandeses en la Guerra de Continuació. Estan marcades les fronteres anteriors i posteriors a la [[Guerra d'Hivern]]]]
|peu_de_foto= Avanç màxim de les unitats finlandeses en la Guerra de Continuació. Estan marcades les fronteres anteriors i posteriors a la [[Guerra d'Hivern]]
|nom_de_la_batalla= Reconquesta finlandesa de Ladoga Carèlia
|campanya =
|front = [[Guerra de Continuació]] 
|conflicte= [[II Guerra Mundial]]
| data= juliol – agost de [[1941]]|
| localitat = [[Carèlia]] 
| resultat = Victòria finlandesa
|mapa = 
| bàndol1 = [[Fitxer:Flag of Finland.svg|border|25px|Finlàndia]] [[Finlàndia]] br [[Fitxer:Flag of Nazi Germany (1933-1945).svg|25px|Alemanya nazi]] [[III Reich|Alemanya]]
| bàndol2 = [[Fitxer:Flag of the Soviet Union.svg|25px|Unió Soviètica]] [[Unió Soviètica]] 
|general1 = [[Fitxer:Flag of Finland.svg|border|25px|Finlàndia]] [[Erik Heinrichs]]
|general2 = [[Fitxer:Flag of the Soviet Union.svg|25px|Unió Soviètica]] [[Philip Danílovitx Gorelenko]]
|força_numèrica1 = [[Exèrcit de Carèlia]]
|força_numèrica2 = [[7è Exèrcit (Unió Soviètica)|Setè Exèrcit]]
|baixes1 = 
|baixes2 = 
|batalla_anterior= 
|batalla_posterior= 
}}

La '''Reconquesta finlandesa de Ladoga Karelia''' es refereix a una campanya militar portada a terme per [[Finlàndia]] el [[1941]]. Forma part del que habitualment es coneix com la [[Guerra de Continuació]].

== Desplegament inicial de forces ==
En un inici, l'exèrcit finlandès estava desplegat en una posició defensiva, però el [[29 de juny]], [[Carl Gustaf Emil Mannerheim|Mannerheim]] creà l'[[Exèrcit de Carèlia]], comandat pel tinent general [[Erik Heinrichs]], ordenant-li que es preparés per atacar Ladoga Karelia. L'Exèrcit de Carèlia consistia en el [[6è Cos (Finlàndia)|VI Cos]] ([[divisió militar|divisions]] [[5a Divisió (Finlàndia)|5a]] i [[11a Divisió (Finlàndia)|11a]]), el [[7è Cos (Finlàndia)|VII Cos]] (divisions [[7a Divisió (Finlàndia)|7a]] i [[9a Divisió (Finlàndia)|9a]]) i el [[Grup O]] ([[Brigada de Cavalleria (Finlàndia)|Brigada de Cavalleria]], [[1a Brigada de Muntanya (Finlàndia)|1a]] i [[2a Brigada de Muntanya (Finlàndia)|2a Brigades ''Jaeger'']]). Posteriorment s'incorporarien, després de la seva arribada a la zona, la [[1a Divisió (Finlàndia)|1a divisió finlandesa]] i la [[163a Divisió d'Infanteria (Alemanya)|163a divisió alemanya]].

Davant d'ells es trobava el [[7è Exèrcit (Unió Soviètica)|Setè Exèrcit soviètic]], amb la [[168a Divisió de Fusellers]] prop de [[Sortavala]] i la [[71a Divisió de Fusellers]], al nord de [[Jänisjärvi]] (''Hare Lake''). Els soviètics havien preparat fortificacions de campanya a través de la frontera, a Sortavala i als nusos de carreteres importants de [[Värtsilä]] i [[Korpiselkä]].

== Inici de l'ofensiva ==
El [[9 de juliol]] es donà l'ordre d'iniciar l'ofensiva. El VI Cos, comandat per l'heroi de la [[batalla de Tolvajärvi]], major general [[Paavo Talvela]], hagué de superar les defenses soviètiques. Aquest, prèviament havia reunit tota l'artilleria disponible de les altres untats de l'Exèrcit de Carèlia, així com de la 1a Brigada ''Jaeger'' (Coronel [[Ruben Lagus]]), del Grup O. Amb un gran suport artiller, va donar via lliure a la 5a Divisió (Coronel [[Eino Koskimies]]) cap a Korpiselkä el [[10 de juliol]], superant als seus defensors l'endemà al matí. Talvela no estava satisfet amb la manca d'agressivitat de Koskimies, rellevant-lo del comandament i substituint-lo pel Coronel Lagus.

Lagus perseguí al 52è regiment d'infanteria soviètica cap a l'est amb les seves unitats lleugeres, arribant a Tolvajärvi el [[12 de juliol]]. Llavors tombà cap al sud i avançà usant petites carreters, algunes de les quals estaven en tan males condicions que els soldats havien de portar les seves bicicletes. El [[14 de juliol]] els seus homes van tallar la via ferroviària Sortavala-Petrozavodsk, i l'endemà van arribar a la riba del [[llac Ladoga]], tallant diverses rutes soviètiques als voltants del llac. Els soviètics van haver de traslladar dos [[regiment]]s i diversos [[batalló|batallons]] des de l'[[istme de Carèlia]] per tancar l'escletxa que s'estava obrint a l'extrem oriental del llac Ladoga.

El [[4 de juliol]], la 11a divisió finlandesa (Coronel [[Kaarlo Heiskanen]]) descobrí que les tropes soviètiques havien abandonat temporalment les seves trinxeres a la frontera, i usà l'oportunitat per capturar-les. Pel [[9 de juliol|dia 9]], quan s'inicià l'ofensiva general, es dirigiren cap a l'est des de les seves posicions capturades per un terreny sense camins i van tallar la carretera de Korpiselkä a Värtsilä i [[Suistamo]], a la riba est de [[Jänisjärvi]]. Des d'allà amenaçaren d'aïllar les posicions soviètiques al sud de Korpiselkä i les que s'havien fortificat a Värtsilä. Per prevenir l'encerclament, els soviètics abandonaren les seves posicions i es retiraren cap a l'est. El 367è regiment soviètic va poder mantenir les seves posicions al nord de Jänisjärvi, fins que els defensors de Värtsilä es retiraren el [[12 de juliol|dia 12]]. Heiskanen continuà pressionant al 367è regiment al voltant de la riba est de Jänisjärvi, arribant fins allà, des d'on es dirigiren al llac Ladoga el [[16 de juliol]], on passaren a la defensiva.

Lagus seguí la seva ofensiva immediatament a través de la costa nord-oriental del llac Ladoga. El 452è regiment soviètic d'[[infanteria motoritzada]] venia des de l'istme de Carèlia, i les seves primeres unitats es situaren a la defensiva a [[Salmi]], on el [[Tulemajoki]] arriba al llac. Les tropes finlandeses van arribar-hi el [[18 de juliol]], i l'endemà al matí començà la batalla, travessant el riu 5km al nord de Salmi i aconseguiren tallar les carreteres que es dirigeixen a Salmi al vespre. L'endemà, els finlandesos van aconseguir penetrar al poble i només petites unitats soviètiques van aconseguir fugir de l'anell. Salmi va ser conquerit a les primeres hores del [[21 de juliol]].

La reforçada 5a divisió continuà el seu avanç tan ràpid com va ser possible, travessant l'antiga frontera el [[22 de juliol]] a [[Rajakontu]]. Mentrestant, un destacament Järvinen (Coronel Järvinen) havien assegurat el flanc esquerre travessant l'antiga frontera a [[Känsäselkä]], i el [[19 de juliol]] capturà els pobles de [[Kolatselkä]] i [[Palalahti]], prop de Tulemajärvi, on asseguraren el flanc nord i est, i seguiren cap al sud. El [[23 de juliol]], la 5a divisió des de l'oest i el destacament ''Järvinen'' des del nord iniciaren el seu atac sobre [[Vitele]], que capturaren [[24 de juliol|l'endemà al matí]]. Lagus intentà sense èxit encerclar les tropes soviètiques en retirada, arribant a [[Tuuloksenjoki]] al vespre, però els tancs i l'artilleria soviètica aconseguiren aturar l'avanç. 

La 1a divisió (Coronel [[Paavo Paalu]]) havia arribat i estava sent transferida al [[6è Cos (Finlàndia)|VI Cos]] el [[16 de juliol]], però no va ser fins a [[20 de juliol|quatre dies després]] que no va poder arribar al front i rellevar els ''Järvinen''. Des d'allà, continuaren el seu atac cap al nord, dirigint-se a [[Hyrsylä]], i a l'est cap a [[Vieljärvi]], que capturaren dies després. El 2n regiment d'artilleria soviètic, així com els regiments d'infanteria 24 i 28 i seccions del 9è i del 10è iniciaren una contraofensiva el [[23 de juliol]], i després de 5 dies de lluita, la línia del front va quedar establerta a 10km a l'est de Vieljärvi.

== Reorganització de les forces i contraatac soviètic ==
El [[Front Nord (Unió Soviètica)|Front Nord soviètic]] reorganitzà les seves forces el [[21 de juliol]] al traslladar la 168a divisió i un regiment de la 71a divisió al [[23è Exèrcit (Unió Soviètica)|23è Exèrcit]], responsable de la defensa de l'istme de Carèlia. El mateix dia, el [[7è Exèrcit (Unió Soviètica)|7è Exèrcit]] va ser reorganitzat en dos grups operatius, el [[Grup Petrozavodsk]] (tinent general M. Antonjuk), amb un regiment d'infanteria, dos regiment motoritzats, un regiment blindat i unitats separades; i el [[Grup Sud Soviètic (Guerra de Continuació)|Grup Sud]] (tinent general V. Tsvetajev), amb una brigada d'infanteria de marina, dos regiments motoritzats i diverses unitats menors. 

Mannerheim havia reconegut la situació, i ja el [[19 de juliol|19]] havia ordenat aturar l'atac a la línia Vitele-Vieljärvi, mentre que encara estiguessin preparades les fortificacions enemigues al costat sud-occidental de Jänisjärvi i el veloç avanç havia obert la costa del llac Ladoga al flanc dret de la [[5a Divisió (Finlàndia)|5a finlandesa]], on s'havia de preparar la defensa.

Els temors de Mannerheim eren reals, i el [[19 de juliol]], el major general Pavlov, comandant de la defensa costanera del llac Ladoga ordenà a la 4a Brigada de Marina que portés a terme incursions darrere de les defenses finlandeses. Durant les primeres hores del [[24 de juliol]] van aconseguir desembarcar amb èxit a Lunkulansaari i a Mantsi, dues illes al costat de Salmi. Les divisions 1a, 5a i 11a van participar, de manera que Talvela va haver de reunir totes les tropes que va poder (incloent una companyia de construcció de ponts), per fer retrocedir als atacants. Amb l'ajut d'artilleria pesada, que destruí 4 dels 15 vaixells que els soviètics estaven usant, els finlandesos van aconseguir que els soviètics quedessin aïllats en 3 [[Sortints, re-entrants i bosses#Motti|''mottis'']], i la temptativa de reforçar aquestes tropes el matí del [[25 de juliol]] va ser avortat. Un a un, els ''mottis'' van ser destruïts. El [[26 de juliol|26]], els soviètics van desembarcar a Mantsi, i aquesta vegada gairebé van aconseguir capturar tota l'illa abans que Talvela pogués reforçar les tropes allà situades, prosseguint la lluita fins a la nit del [[27 de juliol|27]], quan finalitzà la darrera resistència soviètica.

== Retorn de l'ofensiva ==
El [[7è Cos (Finlàndia)|VII Cos finlandès]] (major general [[Woldemar Hägglund]]) hagué d'atacar pel flanc dret del [[6è Cos (Finlàndia)|VI Cos finlandès]] cap a [[Sortavala]]. L'istme entre el llac Ladoga i la frontera finlandesa era molt estret, i l'important nus ferroviari [[Matkaselkä]] de es trobava a només 10km de la frontera. Així, no els sorprengué pas que els soviètics haguessin començat a fortificar la regió fronterera profundament, tot just després de la [[Tractat de Pau de Moscou|Pau de Moscou]]. Aquesta cadena de fortificacions era més feble a la secció nord del front, de manera que decidí que Hägglund l'atac principal fos per allà. La [[7a Divisió (Finlàndia)|7a divisió]] finlandesa, reforçada amb unitats d'[[enginyer militar|enginyers]], així com per totes les unitats d'artilleria del Cos es concentraren allà. La 19a divisió només tenia el reforç de la seva pròpia artilleria.

Al vespre del [[10 de juliol]], s'inicià l'atac. Com que estava caient una terrible tempesta a la zona, es decidí que la infanteria ataqués sense suport artiller per tal de mantenir l'element sorpresa. El pla va tenir èxit, i la majoria de les forces soviètiques van ser encerclades als seus búnquers, que van ser eliminats mitjançant l'artilleria. Durant el dia següent, la 7a divisió avançà, encerclant els punts forts soviètics. Al matí del [[12 de juliol]] van aconseguir travessar la regió que els soviètics havien preparat amb camps de mines i fortificacions.

Això va ser només un breu alleujament, a causa del fet que la [[168a Divisió de Fusellers]] (Coronel A. Bondarev) provà ser molt capaç en la defensa. Creà nous camps de mines, punts forts i trinxeres i hàbilment aconseguí evità ser encerclat pels finlandesos. La lluita de la 168a divisió seria usada posteriorment als llibres de text com a exemple de guerra defensiva a les escoles militars soviètiques.

La 7a divisió arribà a la riba occidental de [[Jänisjärvi]] el [[13 de juliol]], tombant cap al sud. El [[15 de juliol]] aconseguiren arribar a la línia ferroviària [[Sortavala]]-[[Petrozavodsk]] a [[Pirttipohja]], encerclant als defensors allà situats.

La 19a divisió (Coronel [[Esa Hannuksela]]) tenia la missió gens envejable d'atacar la secció millor defensada de la 168a divisió. Hannuksela decidí crear una escletxa estreta i profunda al poble de [[Niinisyrjä]], de només 200-300 metres d'ample i 4km de fons, per tal de travessar la regió fronterera fortificada. El 58è regiment d'infanteria (tinent coronel Juva) havia de ser la punta de llança de l'atac, que s'inicià a darrera hora del vespre del [[10 de juliol]]. El 58è regiment continuà l'atac i arribà al final de les fortificacions frontereres el [[12 de juliol]]. La 168a soviètica contraatacà per tancar l'escletxa i encerclar al 58è regiment, però els finlandesos aconseguiren mantenir el corredor, tot i que els soviètics aconseguiren impedir el seu ús mitjançant el foc artiller. El 16è regiment d'infanteria finlandès (Coronel M. Laurila), que seguia al 58è regiment, aconseguí obrir el corredor el matí del [[15 de juliol]].

La 7a divisió continuà el seu atac el [[15 de juliol]] cap a l'est a través de la via del tren. El [[17 de juliol|17]] aconseguiren superar les defenses soviètiques de l'istme entre Jänisjärvi i Vahvajärvi. Mentrestant, els regiments 30è i 51è de la 7a divisió, avançà cap a l'est cap a Jänisjoki, on contactà amb l'[[11a Divisió (Finlàndia)|11a divisió]] el mateix dia. Els regiments 30è i 51è van netejar la riba oest de Jänisjoki i arribaren al llac Ladoga el [[20 de juliol|dia 20]], llavors començaren a netejar les illes del davant de Sortavala.

El 37è regiment hagué d'avançar cap a l'oest i cap a la costa sud de Vahvajärvi per contactar amb la amb la 19a divisió, intentant encerclar als soviètics entre ambdues divisions. Bondarev reconegué la situació i ordenà la retirada del 402è regiment. La 19a divisió continuà el seu atac cap al sud, llançant diversos encerclaments i contra-encerclaments abans que els finlandesos aconseguissin capturar la carretera principal i tallar la via ferroviària entre Sortavala i Matkaselkä, que va ser capturada el [[18 de juliol]]. Les tropes soviètiques van aconseguir mantenir el 37è regiment a Särkisyrjä el [[19 de juliol]], i de nou el poble següent, [[Ilola]], el [[22 de juliol]], assegurant la ruta de retirada del 402è regiment. El [[25 de juliol]], la 168a divisió havia aconseguit redreçar la seva línia del front a una zona geogràficament més defensable, entre els rius [[Kiteenjoki]] i [[Tohmajoki]], transcorrent pels turons de [[Tirimäki]], [[Okanmäki]] i [[Voinmäki]].

Mentre que els soviètics eren expulsats de la vall de [[Jänisjoki]], les restes de la 7a divisió tombaren cap al sud-oest. El [[25 de juliol]] van travessar el Tohmajoki. L'avanç va ser lent, a causa del fet que els soviètics aconseguiren mantenir els seus punts forts preparats als turons, fent que els finlandesos haguessin d'encerclar-los. El [[28 de juliol]], la 7a divisió trobà un forat a les defenses soviètiques, pel qual pogué esmunyir-se el 30è regiment, capturant Voinmäki. Les tropes finlandeses aconseguiren emboscar un cotxe que transportava al cap de l'estat major de la 198a divisió soviètica, el tinent coronel Sinyk. Entre els documents capturats figurava l'ordre per a un contraatac soviètic, que havia de començar l'endemà, de manera que les unitats soviètiques van haver d'aturar la seva ofensiva i preparar la defensa.

El [[23è Exèrcit (Unió Soviètica)|XXIII Exèrcit]] transferí la 198a divisió des de l'istme de Carèlia fins a Sortavala amb ordres d'unir-se a la contraofensiva amb la 168a divisió. L'objectiu de l'atac era reconquerir l'istme entre Jänisjärvi i el llac Ladoga, i que crearien una situació difícil per a les forces finlandeses al nord del llac Ladoga. Quan l'ofensiva s'inicià el [[29 de juliol]], no aconseguí guanyar terreny enlloc, a causa del fet que les tropes disponibles eren massa escasses davant dels finlandesos, i la informació capturada els havia donat temps per preparar-se per rebutjar l'ofensiva. Els finlandesos continuaren la seva ofensiva contra els punts forts de Tirimäki i Okanmäki (que impedia l'avanç cap a Sortavala) el [[3 d'agost]] i els capturaren el [[5 d'agost|5]].

== El II Cos ==
Mentrestant, el [[2n Cos (Finlàndia)|II Cos finlandès]] començà la seva pròpia ofensiva el [[31 de juliol]] en el punt més estret entre el llac Lagoda i la frontera finlandesa, i ràpidament aconseguí travessar les defenses soviètiques i avançà cap a la costa del llac Lagoga, amenaçant d'encerclar als soviètics. El XXIII Exèrcit cancel·là la seva ofensiva i ordenà que la 198a divisió es dirigís cap al sud per a llançar una contraofensiva cap al II Cos finlandès. La 168a divisió rebé l'ordre de retirar-se cap al llac Ladoga, iniciant el [[5 d'agost]]. El 367è regiment d'infanteria soviètic hagué de defensar Sortavala.

Tot i que Sortavala era militarment insignificant, i havia estat neutralitzat quan els finlandesos capturaren les illes que controlaven l'accés al llac el [[27 de juliol]], era políticament important. Així que, en lloc de perseguir a la 168a divisió, els finlandesos es concentraren les seves forces en capturar la ciutat. El [[12 d'agost]], la 7a divisió va arribar a Sortavala i la ciutat va ser capturada als soviètics [[15 d'agost|3 dies després]]. Només petits grups de defensors van aconseguir escapar de la ciutat.

El II Cos finlandès havia tallat les vies ferroviàries entre [[Viipuri]] i Sortavala el [[6 d'agost]], i [[8 d'agost|dos dies després]], Mannerheim formà el [[1r Cos (Finlàndia)|I Cos]] finlandès amb les divisions [[19a Divisió (Finlàndia)|19a]], [[7a Divisió (Finlàndia)|7a]] i [[2a Divisió (Finlàndia)|2a]], amb la missió de netejar la costa oest del llac Ladoga. El II Cos arribà al llac Ladoga el [[8 d'agost]] a [[Lahdenpohja]], capturant el port. La 168a divisió havia estat instruïda per usar-lo per a l'evacuació el [[23 de juliol]].

La 168a divisió soviètica, juntament amb diversos regiments i batallons dispersos, continuà la seva retirada cap a les costes del llac Ladoga, amb la 2a divisió finlandesa perseguint-los des del sud-oest i la 19a divisió des del nord, mentre que la 7a divisió continuava la seva ofensiva cap a Sortavala. El [[17 d'agost]], els soviètics controlaven una zona de només 12km d'ample i 10km de fons, però durant els dies següents els soviètics concentraren unitats navals i aèries per protegir l'evacuació de la 168a divisió i la resta d'unitats. Aquesta evacuació va ser un gran èxit, i els finlandesos només van poder capturar un petit botí del [[Sortints, re-entrants i bosses#Motti|''mottis'']], incloent 40 peces d'artilleria, 8 tancs, 310 cotxes, 35 tractors i 1.500 cavalls (vius i morts).

== La nova ofensiva==
Al costat nord del grup principal ofensiu finlandès, Oinone, amb la Brigada de Cavalleria i la 2a Brigada ''Jäger'', rebé l'ordre d'avançar cap a l'antiga frontera. Davant d'ells només hi havia parts dels regiments 52è i 126è (71a divisió), el 80è destacament de Guàrdies Fronterers, comandats pel Mjor Valli, un comunista finlandès de naixença que havia emigrat a la Unió Soviètica durant la [[Guerra Civil Finlandesa]]. Molts [[carelians]], [[ingrians]] i comunistes finlandesos hi servien, així com molts veterans de l'Exèrcit Popular de [[Otto Kuusinen|Kuusinen]] de la [[Guerra d'Hivern]].

Els atacs s'iniciaren el [[7 de juliol]], amb la 2a Brigada Jäger, situada al costat sud, arribà a Tolvajärvi el [[14 de juliol]]. Des d'allà, la brigada inicià un encerclament cap al nord cap a [[Ägläjärvi]]. L'atac de la Brigada de Cavalleria no va tenir èxit, i els finlandesos van haver d'encerclar les fortificacions ben preparades dels turons, que els finlandesos no podien capturar directament a causa del fet que els mancava l'artilleria i el suport aeri.

En aquell moment, la [[163a Divisió d'Infanteria (Alemanya)|163a divisió alemanya]] del tinent general [[Erwin Engelbrecht|Engelbrecht]] (mancada d'una brigada i una part de l'artilleria, que va ser dirigida a Salla durant el transport) havien arribat al front a Tolvajärvi i provaren de superar les posicions soviètiques el [[21 de juliol]], amb només una brigada, però fracassaren perquè les unitats soviètiques resultaren ser més fortes del que s'esperava.

El [[25 de juliol]] s'inicià una nova ofensiva, quan els dos batallons del 310è regiment alemany i un del 56è regiment finlandès iniciaren un atac per la via del tren, prop de l'estació de Näätäoja. A Tolvajärvi, Engelbrecht decidí usar la ruta que la 2a brigada ''Jäger'' havia obert, rebent l'ordre, juntament amb el 307è regiment finlandès, que capturés el poble de Ägläjärvi, per tallar la ruta de subministrament soviètica fins a Tolvajärvi. L'atac fracassà i els soviètics aconseguiren mantenir oberta la carretera, tot i que van perdre un dipòsit de subministraments durant els combats.

El tinent general Engelbrecht canvià la Brigada de Cavalleria per un parell de batallons que passaren a la defensa, i ordenà a la Brigada de Cavalleria que tallés la carretera entre Tolvajärvi i Ägläjärvi, avançant a través dels boscos. L'atac s'inicià el [[2 d'agost]], i [[4 d'agost|dos dies després]] arribaren a la carretera i començaren a avançar cap a Tolvajärvi i Ägläjärvi. El [[3 d'agost]], la 2a Brigada ''Jäger'' i el 307è regiment començà a atacar al poble de [[Ägläjärvi]], que capturaren el [[5 d'agost]]. Al [[6 d'agost|dia següent]] contactaren amb la Brigada de Cavalleria al sud d'Ägläjärvi. Els soviètics continuaren la seva retirada cap a [[Aittojoki]], on volaren els ponts i es van atrinxerar. A més, les tropes que havia al nord temien quedar encerclades, i abandonaren les seves posicions fortificades allà el [[8 d'agost]], retirant-se a l'est de [[Kuolismaa]].

== L'11 divisió ==
El [[20 de juliol]], l'11 divisió va ser rellevada de [[Jänisjoki]] i passà primer a la reserva, i després a la zona entre la 163a alemanya i la 1a finlandesa, dirigint-se contra [[Hyrsylä]] l'[[11 d'agost]]. Els soviètics reforçaren les seves forces a la zona, amb la [[272a divisió de fusellers]] el [[10 d'agost]], i començaren immediatament l'atac cap a Vieljärvi contra la 1a divisió finlandesa, però aconseguiren, en només pocs llocs, avançar 2km en 5 dies, abans que s'aturés l'atac.

El [[19 d'agost]], la 11a divisió inicià l'atac des de Hyrsylä cap al nord i arribaren a la via ferroviària de Petrozavodsk i a la carretera principal l'endemà. Des d'allà continuaren cap al nord-est cap a [[Suvilahti]], que capturaren el [[21 d'agost]]; i al nord cap a [[Tsalkki]], on estava la darrera carretera útil pels defensors soviètics. També el [[19 d'agost]], la 2a brigada ''Jäger'', la Brigada de Cavalleria i el 307è regiment alemany es llançaren cap a Aittojoki. La Brigada de cavalleria intentaren encerclar les forces soviètics, però reorganitzaren la seva precària situació i es retiraren ràpidament, aconseguint retirar la majoria de les seves forces cap a l'est abans que l'11 divisió tallés la seva ruta de retirada a [[Tsalkki]] el [[23 d'agost]]. Amb la captura de Suojärvi, la darrera ciutat de Ladoga Karelia havia sigut reconquerida. 


 


{{ORDENA:Reconquesta Finlandesa De Ladoga Carelia 1941}}	!--ORDENA generat per bot--
[[Categoria:Front Oriental de la Segona Guerra Mundial]]
[[Categoria:1941]]</text>
      <sha1>ofqp1io91dj7ixd3p6sv3yck6qqbpr5</sha1>
      <model>wikitext</model>
      <format>text/x-wiki</format>
    </revision>
  </page>