<page>
    <title>Història de Burkina Faso</title>
    <ns>0</ns>
    <id>1104204</id>
    <revision>
      <id>13946899</id>
      <parentid>13837666</parentid>
      <timestamp>2014-08-17T16:10:26Z</timestamp>
      <contributor>
        <username>RotlinkBot</username>
        <id>151337</id>
      </contributor>
      <minor></minor>
      <comment>Bot: enllaç no actiu</comment>
      <text>Aquest article tracta sobre la '''història de Burkina Faso'''. El país és poblat d'ençà del 7000 aC per comunitats caçadores-recol·lectores que segueixen els costums locals. S'han trobat restes dels [[Dogon]]. 

El [[segle XV]] s'incorpora a l'[[Imperi Songhai]], una de les potències de la regió. El [[segle XIX]] va ser dominat pels Mossi fins que esdevingué un protectorat francès.

Depèn de [[França]] del [[1919]] fins al [[1960]], amb el nom colonial d'[[Alt Volta]] mantingut fins a l'agost de [[1984]]. Actualment és una república multipartidista. S'ha deixat enrere la inestabilitat política de la dècada dels 80 i actualment regna la democràcia.

== Abans de la colonització ==
[[Fitxer: pionniers de la révolution.jpg | thumb | 250px | Nens de la revolució de 1983-1987.]]
Poques coses es coneixen sobre la història antiga de [[Burkina Faso]]. Una civilització [[neolítica]] va produir allà pedres tallades, motius gravats i [[ceràmica]] al I mil·lenni a.C. Més endavant va aparèixer l'[[agricultura]] desforestant les terres. Un grup de genets va constituir una [[aristocràcia]] militar sobre aquesta estructura. Detentors del poder polític, aquests genets van arribar a pactes amb els indígenes que van seguir sent els propietaris del sòl. Aquesta organització encara es pot veure a la forma dels ''caps de cantó'' i ''caps de la terra''.

Igual que tota la regió [[Àfrica Occidental|oest d'Àfrica]], Burkina Faso va ser poblada en èpoques primerenques, [[caçadors-recol·lectors]] es van establir a la part nord-oest del territori uns 12.000-5.000 anys a.C., eines (raspadors, punxons i puntes de fletxes) d'aquests grups van ser descobertes el [[1973]]. Existeixen registres d'assentaments d'agricultors produïts entre el 3.600 i el 2.600 a.C., les traces de les estructures trobades donen la impressió d'edificis relativament permanents. L'estudi de restes de tombes descobertes indica que l'ús del ferro, ceràmiques i pedres polides es va desenvolupar entre 1.500 i 1.000 anys a.C., com també la preocupació sobre temes espirituals.

S'han trobat relíquies dels [[dogon]] a les zones central-nord, nord i nord-oest. Però aquest poble va abandonar la regió cap al 1.500 a.C., per assentar-se en els penya-segats de Bandiagara.

Diverses onades d'immigrants van portar fins allà als [[Mossi]] entre els Segles [[segle XI | XI]] i [[segle XIV | XIV]]. La seva integració amb les tribus locals va donar lloc al naixement de quatre regnes dels quals el més [[Nord | septentrional]] i important, el [[Yatenga]] va mantenir relacions conflictives amb el seu poderós veí, el [[Sudan]], arribant fins i tot a conquerir [[Tombouctou]] el [[1329]]. Dotat d'una administració centralitzada i d'una defensa eficaç, Yatenga va resistir la [[islamització]] que tractava d'imposar l'imperi dels [[Songhai]].

Altres invasions van modificar la població de l'actual Burkina Faso: [[Gurmanché]], [[BWA]], [[senufos]], [[Gan]], [[Bambara]]s i al nord [[Tuareg]]s, [[Peuls]], [[Songhai]]s i [[Djerma]].

Altres ones d'immigració al [[Segle XIX]] porten a la zona a musulmans. Entre ells estan els Peuls que van controlar l'est del [[riu Volta]] a partir del [[1810]]. El Mogoo Naaba d'[[Ouagadougou]] està sota pressió constant.

== Període colonial ==
=== De les primeres colònies a la creació d'una colònia autònoma ===
El [[1888]] una primera expedició francesa arriba al territori de l'actual Burkina Faso, al comandament del capità Binger, a [[Ouagadougou]], aquest és rebut pel Mogho Naaba. Dos anys més tard, el doctor Crozat travessa la regió i s'atura a Bobo-Diulaso, on és rebut per la princesa Guimbi-Uattara, i a [[Ouagadougou]], on també és rebut pel Mogho Naaba. L'ambient entre occidentals i indígenes s'enrareix el [[1891]], amb l'expedició del capità Monteil: visita Segú i Sikaso, però a [[Ouagadougou]], el Mogho Naaba es nega a rebre'l. A aquesta li segueixen altres missions, especialment les de Ménard i Beaulot el [[1891]]-[[1892]]. El [[1894]] les tropes franceses entren a [[Ouagadougou]].

El Mogho Naaba d'[[Ouagadougou]] accepta el [[1896]] el protectorat dels francesos, que estan embarcats en una carrera colonial amb els [[Regne Unit|britànics]]. Els altres regnes mossi donaran més problemes. Mentre es constitueix l'Àfrica Occidental Francesa fins al [[1919]], els territoris mossi formaran part d'una entitat anomenada Alt Senegal-Níger. Durant la [[Primera Guerra Mundial]], tot i que es resisteixen a ser enrolats, els Mossi formen la part més gran del contingent dels tiradors senegalesos.

=== Alt Volta entre [[1919]] i [[1958]] ===
El [[1919]] es constitueix la colònia de l'[[Alt Volta]] en l'actual territori de [[Burkina Faso]]; abasta set cercles: Gaua, Bobo-Diulasso, Dedugu, [[Ouagadougou]] (capital), Dori, Say i Fada N'Gouma. No obstant això, determinats elements fan que l'autonomia de l'Alt Volta sigui problemàtica: d'una banda, les colònies veïnes desitjaven fer-se amb aquesta reserva de mà d'obra, i la colònia no té sortida al mar, per altra banda, l'administració colonial ha de restringir les seves despeses de funcionament. Per aquesta raó al setembre de [[1932]], l'[[Alt Volta]] es desmembra per beneficiar el Sudan francès (actual [[Mali]]), a [[Costa d'Ivori]] i el [[Níger]], malgrat les protestes del Mogho Naaba. Però després dels serveis prestats durant la [[Segona Guerra Mundial]], es va reconstituir l'Alt Volta el [[1947]], el Mogho Naaba Kom, el més rellevant cap tradicional burkinès, inicia nombroses gestions per aconseguir-ho, especialment escrivint al President de la República Francesa, [[Vincent Auriol]].

La creació de noves infraestructures polítiques contribueix a associar als autòctons a la gestió del territori. Es trien els primers consells municipals, així com una Assemblea Territorial; s'envien representants al Parlament metropolità, a l'Assemblea de la Unió Francesa i al Gran Consell de l'AOF. El 31 de març de [[1957]] es tria per sufragi universal la nova Assemblea territorial, i designa un govern de dotze membres. Daniel Ouezzin Coulibaly, diputat de [[Costa d'Ivori]] però nadiu de l'[[Alt Volta]], és elegit vicepresident, i després president d'aquest govern, tot i que mor el 7 de setembre de [[1958]].

=== Cap a la independència ===
La Comunitat Francesa, proposada per referèndum el 28 de setembre de [[1958]], és aprovada pel 99,5% dels votants, i el 75% dels inscrits. L'11 de desembre del mateix any es proclama la República Voltaica, que immediatament s'adhereix a la Comunitat. El [[1959]] la República passa a ser autònoma, i ja en el mes de març es produeix la retirada del projecte de la Federació de [[Mali]] que reunia l'[[Alt Volta]], el [[Sudan]] francès, [[Dahomey]] i el [[Senegal]]. L'Assemblea territorial de [[1957]] passa a ser l'Assemblea Constituent i elabora una Constitució, adoptada per referèndum el 15 de març de [[1958]].

A les eleccions legislatives del 19 d'abril de [[1959]], el Reagrupament Democràtic Africà (RDA) triomfa amb un ampli avantatge del 70% dels vots, i ocupa 65 dels 75 escons de l'Assemblea (i després 71 després de dimissions: el PRA, molt minoritari, desapareix poc després. El senador Koné Begnon és elegit president de l'Assemblea, i Maurici Yaméogo, que havia succeït a Ouezzin Coulibaly a la presidència del govern, es converteix en President del Consell de Ministres. Després d'un període de relativa inestabilitat, l'autoritat de l'Estat es restableix a poc a poc. Yaméogo reforça la seva autoritat en ser elegit cap del Reagrupament Democràtic Africà el 30 de desembre de [[1959]], el 4 de juny de [[1960]] l'[[Alt Volta]] va demanar i va obtenir la seva independència.

== Des de la independència fins als nostres dies ==
=== La Primera República ===
El país accedeix oficialment a la independència el 5 d'agost de [[1960]], i entra a les [[Nacions Unides]] el 20 de setembre. Després de tractar d'imposar la Unió Democràtica Voltaica com a partit únic, el primer president Maurici Yaméogo es veu obligat a dimitir el 3 de gener de [[1966]] després de diferents aixecaments populars.

=== Lamizana al poder ===
En nom de l'exèrcit el tinent coronel Abubacar Sangoulé Lamizana es converteix en President de la República; fa caure la Primera República, instaura un règim militar autoritari i suprimeix els partits polítics. El 12 de febrer de [[1969]] nacionalitza les escoles privades catòliques. El règim va cedint a poc a poc i el 20 de novembre d'aquest any es tornen a autoritzar els partits polítics. El 14 de juny de [[1970]] el cap de l'estat fa aprovar per referèndum una nova Constitució. Així comença la Segona República.

Hi ha eleccions legislatives el 20 de desembre de [[1970]]. No obstant això la democràcia dura poc, perquè el 8 de febrer de [[1974]] Lamizana dóna un nou cop d'estat, suspèn la constitució, dissol l'Assemblea nacional, acabant així amb l'efímera Segona República. L'exèrcit reprèn el poder. A la fi de [[1974]] es produeix un conflicte fronterer entre l'[[Alt Volta]] i [[Mali]].

El 27 de novembre s'aprova per referèndum una nova Constitució, donant lloc a la Tercera República. A les eleccions legislatives es presenten set partits, encara que només es permet que segueixin existint els tres que més vots van aconseguir. Després de guanyar a les eleccions presidencials del maig de [[1978]], Lamizana s'enfronta a una [[vaga general]] el [[1980]]. El 25 de novembre de [[1980]] és enderrocat pel general Saye Zerbo, que encapçala el Comitè militar de Rellançament del Progrés Nacional (CMRPN).

=== Des de 1980 fins als nostres dies ===
No obstant això, dos anys més tard, el 7 de novembre de [[1982]], aquest és enderrocat al seu torn, i ha de cedir el poder al Consell de Salvació del Poble (CSP) del comandant Jean-Baptiste Uedraogo. Aquest últim escull com a Primer Ministre a [[Thomas Sankara]], que només roman en el poder fins al maig de [[1983]]. A causa d'aquest enderrocament, el 4 d'agost de [[1983]], una part de l'exèrcit al comandament del comandant Bukari Lingani i dels capitans [[Blaise Compaoré]], [[Thomas Sankara]] i Henri Zongo es revolta. El CSP és derrocat, i reemplaçat pel Consell Nacional de la Revolució (CNR). A l'any següent, el 4 d'agost, amb motiu del primer aniversari de la revolució, el país és rebatejat com ''Burkina Faso'' (País dels homes íntegres), s'escullen nou himne nacional i nova bandera; també es porta a terme una nova divisió territorial, que origina 25 províncies i 121 departaments.

Després de 4 anys de règim revolucionari, el president Sankara va ser enderrocat al seu torn per [[Blaise Compaoré]], el 15 d'octubre de [[1987]]. Després d'aquest [[cop d'estat]] Thomas Sankara mor assassinat. [[Blaise Compaoré]] arriba al poder el [[1987]]. El multipartidisme es va instaurar el [[1991]]. Blaise Compaoré va ser elegit per primera vegada el [[1991]], i reelegit el [[1998]] i el [[2005]].

== Bibliografia ==
* Kambou-Ferrand, Jeanne-Marie, ''Peuples voltaïques et conquête coloniale, 1885-1914 : le Burkina Faso'', L'Harmattan, ACCT, 1994
* Nassa, G., Madiéga G., ''La Haute-Volta coloniale, témoignages, recherches, regards'', Paris, Khartala, 1995
* Bila Kaboré, Roger, ''Histoire politique du Burkina Faso'', 1919-2000, L'Harmattan, 2000

== Enllaços externs ==
{{commonscat|History of Burkina Faso}}
*[http://oxfam.org.uk/coolplanet/ontheline/explore/journey/burkina/history.htm History of Burkina Faso (English version)]
*[http://www.historyofnations.net/africa/burkinafaso.html History of Burkina Faso]
*[http://web.archive.org/web/20120901225038/http://www.rsf.org/spip.php?page=articleid_article=2484 Reporters sans frontières: The death of Norbert Zongo]


{{ORDENA:Historia De Burkina Faso}}	!--ORDENA generat per bot--
[[Categoria:Burkina Faso]]
[[Categoria:Història d'Àfrica per estat|Burkina Faso]]</text>
      <sha1>k6xxlpute7f76svspbflwalvoie8k25</sha1>
      <model>wikitext</model>
      <format>text/x-wiki</format>
    </revision>
  </page>