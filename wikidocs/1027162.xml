<page>
    <title>Mordekhay Hod</title>
    <ns>0</ns>
    <id>1027162</id>
    <revision>
      <id>13691675</id>
      <parentid>13555108</parentid>
      <timestamp>2014-06-26T10:31:06Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: estudià al Institut Agrícola  estudià a l'Institut Agrícola</comment>
      <text>{{VPHISMILCAT Infotaula biografia militar 
|name=Mordekhay Hodbr מרדכי הוד 
|lived= {{Data naixement |1926|9|28}} - {{data defunció i edat|2003|6|29|1926|9|28}}
|placeofbirth= Kibbutz Degania, [[Mandat Britànic de Palestina]]
|placeofdeath=  
|image= [[Fitxer:Mordechai Hod1949.jpg|250px|Mordejai Hod (a l'esquerra)]]
|caption= Mordejai Hod (a l'esquerra)
|nickname=  Mottie
|allegiance= {{bandera|Israel}} [[Israel]] 
|branch= [[Fitxer:Jewish Brigade insignia.svg|23px|Brigada Jueva]] [[Brigada Jueva]] br [[Fitxer:Palmach-insignia.jpg|23px|Palmach]] [[Palmach]] br [[Fitxer:Israel Air Force Flag.svg|23px|Força Aèria Israeliana]] [[Força Aèria Israeliana]]
|serviceyears= 1944-1973
|rank= [[Fitxer: IDF aluf rotated.svg|30px|Aluf]] [[Major General|''Aluf'']]
|commands= [[Fitxer:Israel Air Force Flag.svg|23px|Força Aèria Israeliana]] [[Força Aèria Israeliana]]
|battles= [[Segona Guerra Mundial]], [[Guerra de la Independència d'Israel|Guerra de la Independència]], [[Guerra de Desgast]], [[Guerra dels Sis Dies]], [[Guerra del Yom Kippur]]
|awards=  
|laterwork= President d'[[El Al]]
|portrayedby=
}}
 
L'[[Major general|Aluf]] '''Mordekhay Mottie Hod''' ([[hebreu]]: מרדכי הוד) (28 de setembre de 1926 – 29 de juny de 2003) va ser el comandant de la [[Força Aèria Israeliana]] durant la [[Guerra dels Sis Dies]] de 1967.

== Biografia ==
Hod va néixer al [[Mandat Britànic de Palestina]], al [[quibuts]] [[Degania]] el 1926. Hod originàriament havia escollit el cognom Fine, que posteriorment canviaria pel de Hod, mantenint el costum d'adquirir un cognom jueu en unir-se a les Forces Armades. 

Hod estudià a l'Institut Agrícola abans d'allistar-se a l'[[exèrcit britànic]] el 1944, on serví com a conductor. Al final de la [[Segona Guerra Mundial]] Hod s'uní a les forces de terra del [[Palmah]] de l'[[Haganà]]. Des d'ací, col·laborà en la [[Ha'apala|Aliyyà Bet]], la immigració il·legal jueva des d'Europa a [[Palestina]]. Va ser detingut i empresonat durant dues setmanes a [[Roma]] per prendre part en aquestes accions.

Hod començà l'entrenament com a pilot a [[Itàlia]], però aviat va ser enviat a [[Txecoslovàquia]]. La recentment creada [[Força Aèria Israeliana]] necessitava avions militars moderns, i havia comprat diversos [[Supermarine Spitfire|Spitfire]]s i [[Messerschmitt]]s en aquell país. Un cop comprats era necessari portar-los fins a [[Israel]] i després d'aprendre a volar amb els nous aparells, Hod acompanyà un grup de companys aviadors en el seu vol de 7 hores el 22 de desembre de 1948.

De tornada a Israel, començà la carrera de Hod a la Força Aèria. Malgrat tenir experiència prèvia de vol, Hod assistí a l'Acadèmia de Vol de la Força Aèria Israeliana, graduant-se amb la seva primera promoció el 14 de març de 1949. U any després Hod tornaria a ser enviat a l'estranger, aquest cop pren aprendre a volar el [[Gloster Meteor]] [[Regne Unit|britànic]], que seria el primer caça a reacció d'Israel. De nou a Israel el 1951, Hod va ser nomenat comandant d'un [[esquadró]] de [[P-51 Mustang]]s. Durant la [[Crisi de Suez]] de 1956 Hod comandà diverses missions de suport, incloent l'escorta de caces a transports de paracaigudistes o cobertura aèria per tropes a terra. Durant la dècada posterior al conflicte Hod continuà avançant per l'escalafó de la Força Aèria. El 1957 va ser nomenat comandant d'una base, i 3 anys després seria Cap d'Operacions de la Força Aèria Israeliana. El 1961 Hod va ser promogut a comandant del Departament Aeri a l'Estat Major General, càrrec que ocuparia fins al 27 d'abril de 1966, quan Hod esdevingué Comandant de la Força Aèria Israeliana. Durant el seu mandat, el [[Mossad]] portà a terme l'[[operació Diamant|operació ''Diamant'']] per portar a Israel un [[MiG-21]] de construcció soviètica.

Poc més d'un any després que ocupés el seu càrrec, Hod va haver de fer front a una gran amenaça. El President [[Egipte|egipci]] [[Gamal Abdel Nasser]] havia tancat els [[Estrets de Tiran]], i Israel encarava la possibilitat d'una guerra de tres fronts contra Egipte, [[Jordània]] i [[Síria]]. Esperant mantenir l'avantatge de la sorpresa, Israel llançà l'[[operació Focus]], l'atac aeri inicial del que seria la [[Guerra dels Sis Dies]] de 1967. L'atac de Hod, deixant només 12 avions per defensar Israel, i amb el suport de la intel·ligència del [[Mossad]] i [[Aman (IDF)|Aman]] va tenir èxit en la destrucció de les forces aèries [[Força Aèria Egípcia|egípcia]], [[Força Aèria de Jordània|jordana]] i [[Força Aèria Siriana|siriana]]. Això assegurà la [[superioritat aèria]] israeliana durant la resta de la guerra. En una entrevista anys després, Hod va descriure els 45 minuts que va trigar la primera onada a tornar a Israel com ''els 45 minuts més llargs de tota la meva vida''.ref[http://www.telegraph.co.uk/news/obituaries/1434579/Major-General-Mordechai-Hod.html Obituary of Major-General Mordechai Hod], ''The Times'', 3 July 2003. Accessed 10 June 2006../ref   Hod també va haver de front amb l'[[incident del USS Liberty|incident del USS ''Liberty'']], en el que els avions israelians atacaren un vaixell estatunidenc davant la costa de la [[península del Sinaí]], matant 34 mariners.

La [[Guerra de Desgast]] entre Israel i Egipte s'estendria entre 1968 i 1970, i durant aquell període Hod dirigí diversos atacs aeris prop del [[canal de Suez]] i sobre punts més endinsats del territori egipci. També va tenir èxit en abatre diversos [[MiG]]s pilotats per pilots [[Unió Soviètica|soviètics]] col·laborant amb els egipcis.

A l'abril de 1973 Hod es retirà, només 6 mesos abans de l'esclat de la [[Guerra del Yom Kippur]] de 1973. A causa de la guerra Hod va ser cridat immediatament al servei per actuar com a conseller de la Força Aèria a l'[[Major general|''Aluf'']] [[Yitzhak Hofi]], que llavors estava al capdavant del [[Comandament Israelià Nord]]. Abans de dirigir-se al sector privat Hod va servir al govern una temporada més, encarregant-se de desenvolupar projectes de defensa com a assistent del Ministre de Defensa. Durant la seva carrera militar, Hod va casar-se amb la sergent de la Força Aèria Penina, amb la que va tenir 3 fills.

Amb la carrera militar acabada, Hod entrà al mercat de l'aviació civil el 1975 fundant [[CAL Cargo Air Lines]]. Va ser el seu president fins al 1977, quan l'abandonà per esdevenir president d'[[El Al]], la línia aèria nacional israeliana, un càrrec que ocuparia fins al 1979. Posteriorment va ser nomenat president de la principal fàbrica aerospaial d'Israel, [[Israel Aircraft Industries]]. Va morir el 29 de juny del 2003.

== Referències ==
{{Commonscat|Mordechai Hod}}

{{referències}}
{{ORDENA:Hod, Mordekhay}}

[[Categoria:Aviadors]]
[[Categoria:Generals israelians]]
[[Categoria:Jueus israelians]]</text>
      <sha1>tkmahylpu60n8oorkbalb3s1kgwvqs1</sha1>
      <model>wikitext</model>
      <format>text/x-wiki</format>
    </revision>
  </page>