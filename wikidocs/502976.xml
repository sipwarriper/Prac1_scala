<page>
    <title>Massacre de Katin</title>
    <ns>0</ns>
    <id>502976</id>
    <revision>
      <id>14038919</id>
      <parentid>14002938</parentid>
      <timestamp>2014-09-13T08:03:29Z</timestamp>
      <contributor>
        <username>Bestiasonica</username>
        <id>3164</id>
      </contributor>
      <minor></minor>
      <comment>[[Categoria:Província de Smolensk]]</comment>
      <text>[[Fitxer:Trzy krzyze.jpg|thumb|right|190px|Monument commemoratiu al lloc dels fets]]
[[Fitxer:Breslau - Massacre de Katyn.JPG|thumb|right|190px|Monument commemoratiu de la ciutat de Wrocław]]
La '''massacre de Katin''' (en [[polonès]]: ''zbrodnia katyńska'', 'crim de Katin') fou la matança que les tropes soviètiques de l'[[NKVD]] van portar a terme entre el [[3 d'abril|3]] i el [[19 d'abril]] de [[1940]] a un bosc prop dels pobles de [[Katin]] i [[Gnezdovo]] (uns 19 km. a l'oest de [[Smolensk]], Rússia), tot assassinant uns 10.000 oficials i civils polonesos provinents, sobretot, dels camps de presos de guerra de [[Kosselsk]].

No obstant això, sovint per la '''massacre de Katin''' s'entén també el total d'assassinats en sèrie perpetrats als camps de presoners de guerra de [[Starobelsk]] i [[Ostaixkov]] juntament amb les execucions per ordre de [[Stalin]] dels presoners polítics de l'oest de [[Bielorússia]] i l'oest d'[[Ucraïna]] perpetrades en el bosc de Katin, a les casernes de l'[[NKVD]] d'[[Smolensk]] i finalment en presons de [[Kalinin]] ([[Tver]]), [[Khàrkiv]], [[Moscou]] i altres ciutats soviètiques. La xifra de víctimes ascendeix a un total d'aproximadament 22.000 -essent la xifra habitualment citada de 21.768.refKisielewski, Tadeusz: Katyń. Zbrodnia i kłamstwo, [[Poznan]] 2008, pàg. 223./ref

La descoberta de les fosses comunes per la [[Wehrmacht]] alemanya el 1943 va provocar la total ruptura de les relacions entre el govern de [[Polònia]] exiliat a Londres i la [[Unió de Repúbliques Socialistes Soviètiques|Unió Soviètica]]. La massacre va ser inicialment instrumentalitzada per l'[[Propaganda nazi|aparell de propaganda nazi]], mentre que sota el règim de [[Stalin]] va ser la [[Unió de Repúbliques Socialistes Soviètiques|Unió Soviètica]] qui va intentar desentendre's de la massacre tot atribuint-la a la [[Wehrmacht]] alemanya. No va ser fins al 1990 que [[Mikhaïl Gorbatxov]] va reconèixer la [[Unió de Repúbliques Socialistes Soviètiques|Unió Soviètica]] com a autora de l'assassinat en massa. El crim de [[Katin]] encara avui dia enterboleix les relacions entre [[Rússia]] i [[Polònia]].

== Contextualització històrica ==
Després d'haver sigut repartida entre [[Prússia]], [[Àustria]] i [[Rússia]] el 1795, [[Polònia]] va desaparèixer literalment del mapa polític durant 123 anys. Sota l'ocupació dels seus tres veïns el poble polonès va resistir i, fins i tot, va protagonitzar revoltes importants els anys 1830 i 1863 contra l'opressió russa. Unes fracassades revoltes que van ser durament reprimides. No va ser fins al 1919, com a conseqüència de la [[Primera Guerra Mundial]], que [[Polònia]] va recuperar finalment la seva independència. No obstant, el 1920 l'[[Exèrcit Roig]] es va llançar a la conquesta de [[Varsòvia]] iniciant-se així la [[Guerra Poloneso-Soviètica]] en la qual [[Lenin]] pretenia guanyar influència sobre l'Alemanya pre-revolucionària agitada pel [[luxemburguisme]]. A causa de la resistència polonesa així com als errors soviètics, la [[Unió Soviètica]] es va haver de fer enrere en la seva temptativa i amb la signatura de la [[Pau de Riga]] el 1921 les dues parts van posar fi al conflicte. [[Stalin]] no oblidaria mai aquesta ofensa i guardaria un profund rancor contra les elits poloneses.refLes repressions soviètiques vers els polonesos, p.424 a ''Le Livre noir du communisme'' (en francès)/ref Tampoc [[Alemanya]] i el seu creixent [[Nacionalsocialisme]] veien amb bons ulls el renaixement de la nació veïna i amb el [[Pacte Mólotov-Ribbentrop|pacte secret]] del 23 d'agost de 1939 amb la [[Unió Soviètica]] van acordar a [[Moscou]] un nou repartiment de [[Polònia]].

[[Polònia]] va ser envaïda per l'exèrcit alemany l'u de setembre de 1939 i per l'[[Exèrcit Roig]] el dia 17 del mateix mes. Per tal de justificar la invasió, la [[Unió Soviètica]] va posar com a pretext la protecció de la població [[Bielorússia|bielorussa]] i [[Ucraïna|ucraïnesa]], majoritàries als territoris polonesos en qüestió.refOrdre del 14 setembre de 1939 d'alliberar els territoris de «Bielorússia de l’Oest» i de «l’Ucraïna de l’Oest» de «l’ocupació feixista polonesa»./ref

== La massacre ==
[[Fitxer:Katyn - decision of massacre p1.jpg|thumb|right|190px| Memoràndum del 5 de març de 1940 de [[Lavrenti Bèria]] a [[Ióssif Stalin]], proposant l'execució dels oficials polonesos]]

Un cop signat el [[Pacte Mólotov-Ribbentrop|pacte de no-agressió]] entre [[Hitler]] i [[Stalin]], amb la subsegüent [[Invasió soviètica de Polònia (1939)|ocupació soviètica de la part oriental de Polònia]] a la tardor de [[1939]], aproximadament 14.700 soldats i oficials de l'exèrcit i policia polonesa en territori soviètic van ser fets presoners de guerra.

El 5 de març de 1940 [[Stalin]], [[Viatxeslav Mólotov|Mólotov]], [[Làzar Kaganòvitx|Kaganòvitx]], [[Kliment Voroixílov|Voroixílov]], [[Anastas Mikojan|Mikojan]], [[Lavrenti Bèria|Bèria]] i [[Mikhaïl Kalinin|Kalinin]] -membres del [[Politburó]] del [[Partit Comunista de la Unió Soviètica|PCUS]]- van signar l'ordre d'execució dels nacionalistes i activistes contrarevolucionaris dels territoris ocupats. Aquesta àmplia i vaga definició va posar directament sota el punt de mira a uns 27.700 polonesos -presoners de guerra inclosos. Aproximadament 10.000 intel·lectuals i policies polonesos van ser assassinats. 

Entre el 3 i el 19 d'abril de 1940 l'[[NKVD]] va assassinar uns 10.000 presos a Katin, sent la immensa majoria d'ells assassinats pel [[botxí]] principal de l'NKVD, [[Vasili Blokhin]]. Dels quals 4.421 provenien del camp de presoners de guerra de [[Kosselsk]] ([[Província de Kaluga]]) i 3.982 del camp de [[Starobilsk]] ([[Província de Luhansk]], [[Ucraïna]]). Així mateix, els cadàvers dels presos assassinats al camp de [[Kosselsk]] també van ser sepultats al bosc de Katin.

Aproximadament 6.500 oficials de l'exèrcit, policia i guàrdia civil, i també alguns civils van ser conduïts al camp de presoners de guerra d'[[Ostaixkov]], emplaçat al monestir de Nilov, a l'illa Stolobny del llac Seliger. A principis d'abril de 1940 els reclusos van ser transportats al poble de Miednoje, allunyat uns 30 quilòmetres de [[Kalinin]]. Un cop allà, empresonats en cel·les, les víctimes van ser assassinades a sang freda.refKisielewski, Tadeusz: Katyń. Zbrodnia i kłamstwo, [[Poznan]] 2008, Pàg. 74-90./ref Només 124 persones van sobreviure a la matança.refMés informació: [http://www.welt.de/wissenschaft/history/article1638653/Die_verschwiegenen_Massenmorde_Stalins.html Article a la revista alemanya ''die Welt'' del 6 de febrer de 2008]; [http://www.stadtentwicklung.berlin.de/denkmal/archaeologentag_2005/vortrag_metz.pdf Ponència de la conferència d'arqueològics de Berlin el 2005]; [http://www.abendblatt.de/extra/service/944949.html?url=/ha/1990/xml/19900620xml/habxml900103_30795.xml Article al diari alemany [[Hamburger Abendblatt]] de 20 de juny de 1990] (informació en alemany)/ref

A finals de juny de 2006 l'arqueòleg polonès Andrzej Koła va descobrir al bosc de Bykownia (avui, regió pertanyent a [[Kíev]]) una altra fossa comuna amb encara més víctimes de l'[[NKVD]]. La fossa es calcula que conté unes 3.435 víctimes.refKisielewski, Tadeusz: Katyń. Zbrodnia i kłamstwo, [[Poznan]] 2008, Pàg. 95-97./ref A la mateixa regió s'hi troben sepultades un gran nombre de víctimes de les purgues de [[Stalin]], disperses en més de cent diferents fosses comunes.refKisielewski, Tadeusz: Katyń. Zbrodnia i kłamstwo, [[Poznan]] 2008, Pàg. 105-113./ref

Entre els molts intel·lectuals polonesos que l'[[NKVD]] va liquidar durant la massacre de Katin s'hi troben els populars matemàtics [[Józef Marcinkiewicz]] i [[Stefan Kaczmarz]]. Una altra de les víctimes va ser el pare del popular director de cinema [[Andrzej Wajda]], el qual el 2007 va portar a la pantalla els fets de la massacre amb la seva pel·lícula [[Katyń (pel·lícula)|Katyń]]. No obstant, a diferència del que s'havia suposat durant molt de temps, el pare de [[Andrzej Wajda|Wajda]] no va ser executat al bosc de Katin sinó al camp de presoners d'[[Starobielsk]], a Charkow.ref[http://www.welt.de/kultur/article4428200/In-Polen-kaempften-Reiter-gegen-Panzer.html Entrevista amb Andrzej Wajda sobre l'ocupació de Polònia 1939 i la massacre de Katy a la revista alemanya www.welt.de] 31 d'agost de 2009 (en alemany)/ref

== Descobriment de la massacre ==
[[Fitxer:Katyn massacre 1.jpg|thumb|right|190px|Una de les fosses comunes de Katin]]
Ja l'any 1942 treballadors polonesos del ferrocarril van descobrir la fossa comuna a Katin i van informar a l'Estat Polonès Clandestí (Polskie Państwo Podziemne). No obstant, la notícia va ser ignorada ja que la gent es negava a creure que les fosses contenien tants morts. El tràgic destí dels presoners desapareguts va restar ignorat fins a l'abril de 1943, quan soldats de la [[Wehrmacht]] sota les ordres de [[Rudolph-Christoph Freiherr von Gersdorff]] van descobrir les fosses comunes del bosc de Kosji Gory, prop de Katin, les quals albergaven les restes de milers d'oficials polonesos. Segons declaracions de la població local les víctimes havien sigut assassinades al llarg de la primavera de 1940.

[[Joseph Goebbels]] va veure en la descoberta una excel·lent oportunitat per enterbolir les relacions entre Polònia, els aliats occidentals i la [[Unió Soviètica]]. El 13 d'abril, Berlín Radio va donar la notícia sobre la descoberta per les forces militars alemanyes de les fosses comunes del bosc de Katin, prop d'[[Smolensk]]. L'emissió radiofònica culpava a la [[Unió Soviètica]] d'haver portat a terme la massacre el 1940. El govern polonès a l'exili va ordenar immediatament una investigació del fets, encarregada al comitè internacional de la [[Creu Roja]] a [[Ginebra]]. La [[Unió Soviètica]] des de bon principi es va oposar frontalment a l'obertura d'una investigació i va tallar tot contacte amb el govern polonès a l'exili, acusant-lo de complicitat amb [[Hitler]]. Es fets havien enterbolit la coalició anti-Hitler i els alemanys havien triomfat amb el seu objectiu de debilitar a la coalició aliada, tot mostrant al món la cara més fosca del règim soviètic.refEn una conversa oficial mantinguda el 3 de desembre de 1941 entre president polonès [[Władysław Sikorski|Sikorski]] i Stalin, el líder soviètic va afirmar que ''tots els presos polonesos s'han escapat i han fugit a la [[Manxúria]]''. No obstant, dos dies després de la descoberta de Katin pels russos s'afirmava de cop que, ''els obrers polonesos a la ciutat d'Smolensk han caigut a les mans dels botxins feixistes''. Font: [[Militärgeschichtliches Forschungsamt]]: ''Das Deutsche Reich und der 2. Weltkrieg'', Band IV – Der Angriff auf die Sowjetunion, ISBN 3-421-06098-3, Deutsche Verlags-Anstalt 1983, S.nbsp;803 (en alemany)/ref

== Investigació de 1943 i propaganda nazi ==
[[Fitxer:Bundesarchiv Bild 101I-152-1845-11A, Katyn, Öffnung der Massengräber.jpg|thumb|right|190px|Desenterrament de les fosses (març/abril de 1943), imatge de l'aparell de propaganda nazi]]
[[Fitxer:Bundesarchiv Bild 101I-152-1845-07A, Katyn, Öffnung der Massengräber.jpg|thumb|left|190px|Investigació d'objectes trobats a les fosses comunes (març/abril de 1943)]]
[[Fitxer:Bundesarchiv Bild 183-J15385, Katyn, Öffnung der Massengräber, Gräber polnischer Generale.jpg|thumb|left|190px|Katin, destapament de les fosses comunes, fossa de generals polonesos]]
[[Fitxer:Bundesarchiv Bild 183-J21966, Katyn, Öffnung der Massengräber, Pressebesichtigung.jpg|thumb|left|190px|Destapament de les fosses comunes dels oficials polonesos assassinats a principis de 1940 en territori de guerra soviètic]]
El procés d'exhumació dels cadàvers de Katin va ser portat a terme per una comissió dirigida pel forense alemany [[Gerhard Buhtz]]. La comissió d'investigació internacional responsable de l'exhumació dels cadàvers estava formada per 12 forenses d'alta reputació pertanyents a 11 països europeus diferents: Bèlgica, Bulgària, Dinamarca, Finlàndia, França, Itàlia, Croàcia, Països Baixos, Romania, Suècia, Eslovàquia i Hongria. A més, hi havia també representants de la comunitat polonesa a l'exili i de la [[Creu Roja]] polonesa. Entre el 28 i 30 d'abril de 1943 la comissió va examinar les fosses comunes, aleshores ja destapades, i va extreure més cadàvers del subsòl tot determinant escrupolosament la data de mort de les víctimes.

El comitè internacional de la [[Creu Roja]] va rebutjar la seva participació en l'exhumació degut a protesta de la [[Unió Soviètica]].

La comissió va emetre un dictamen unànime sobre els treballs d'exhumació dels cadàvers en el qual es concloïa que les víctimes havien sigut assassinades a la primavera de 1940. El dictamen, que s'havia servit de la diagnosi dels forenses i també dels papers i cartes trobades als cadàvers, era concloent i irrefutable, i no deixava dubtes sobre l'exactitud de la data del crim.

El diari alemany ''Deutscher Verlag'' va publicar el 1943 els resultats de l'informe pèrit: Els cadàvers presenten tots un tir al clatell, causant únic de la mort. Segons les declaracions de testimonis, i també segons cartes, diaris personals, diaris, etc. es conclou que l'afusellament de les víctimes es va produir entre els mesos de març i abril de 1940... Ja que les fosses comunes es trobaven ubicades en un territori ocupat per la [[Unió Soviètica]] entre la primavera de 1940 i fins al juny de 1941 la responsabilitat del crim va ser evident per tots els membres participants en la investigació.

La massacre de Katin va ser utilitzada de manera múltiple per l'aparell de propaganda nazi: a nivell internacional per afeblir la imatge de l'enemic de guerra soviètic; a nivell local deixant clar a la resistència polonesa dels territoris ocupats que no podia comptar amb l'ajuda de la [[Unió Soviètica]] com a aliada contra el règim nazi i, a més, -en consonància amb el típic anticomunisme de l'aparell de propaganda nazi- donava una clara lliçó al poble polonès sobre el perill bolxevic.

== Investigacions a finals de 1943 i propaganda soviètica ==

A finals del 1943 la [[Unió Soviètica]] va aprofitar la retirada de la [[Wehrmacht]] alemanya per portar a terme una pròpia investigació de la massacre amb científics, militars i intel·lectuals com l'escriptor [[Aleksei Nikolàievitx Tolstoi|Aleksei Tolstoi]]. Es va crear així la Comissió especial d'investigació i determinació dels fets succeïts durant l'afusellament al bosc de Katin d'oficials polonesos fets presoners de guerra. El president de la comissió era Nikolai Nilovitsh Burdenko (1876 - 1946), cirurgià en cap de l'[[Exèrcit Roig]].

Els altres membres de la comissió d'investigació eren el polític soviètic [[Nikolai Mikhàilovitx Xvernik]] (1888 - 1970), l'acadèmic Borís Ievguénievitx Vedeniev (1884 - 1946), l'heroïna soviètica [[Valentina Grizodubova]] (1910 - 1993), el polític soviètic [[Andrei Jdànov]] (1896 - 1948), el bisbe metropolità de [[Kíev]] i [[Galítsia]] Nikolai, l'agrònom ucraïnès Trofimi Denisovitch Lysenko (1898 - 1976), l'historiador [[Ievgueni Víktorovitx Tarle]] (1875 - 1955) i l'acadèmic Ilia Pavlóvitx Trainin (1886 - 1949).

La comissió va dictaminar que els tirs al clatell havien tingut lloc a l'octubre de 1941 i, per tant, eren de responsabilitat alemanya. Durant el procés d'exhumació de les víctimes la comissió d'experts soviètics havia trobat diferents pertinences amb dates diverses com ''novembre de 1940'', ''març de 1941'' o bé ''juny de 1941''; la qual cosa demostrava que les execucions havien sigut dutes a terme pels feixistes alemanys.

El diari ''Nordwest-Nachrichten'' i l'Agència de notícies [[TASS]] informaven a principis de 1946 i el 30 de desembre de 1940, respectivament, que la justícia soviètica havia processat deu presoners de guerra alemanys per la seva implicació a la massacre de Katin. Set dels presoners havien sigut condemnats a pena de mort; els tres restants havien sigut condemnats a 20 anys de treball forçat.

== Katin als judicis de Nuremberg a partir de 1946 ==
[[Fitxer:Katowice - Pomnik na pl. Andrzeja.JPG|thumb|right|190px|Monument commemoratiu a la ciutat de Katowice]]
[[Fitxer:Gniezno. Tablica poświęcona ofiarom zbrodni katyńskiej i innym pomordowanym przez Sowietów.JPG|thumb|right|190px|Placa commemorativa a Gniezno]]

Abans que comencessin els [[judicis de Nuremberg]]] l'acusació [[Unió de Repúbliques Socialistes Soviètiques|soviètica]] pretenia inculpar al règim [[Nazisme|nazi]] com a responsable de la massacre. No obstant, el jutge [[estatunidenc]] [[Francis A. Biddle]] va considerar aquesta petició desmesurada i va encarregar al delegat Wechsler una investigació per aportar claredat sobre els fets. Com que els [[Aliats de la Segona Guerra Mundial|aliats]] no tenien cap interès en que la propaganda soviètica prengués el protagonisme i enterbolís el judici van deixar el jutge soviètic [[Iona Nikitxenko|Nikitxenko]] en minoria i van amenaçar amb la publicació de la desfavorable investigació de Wechsler i amb la detenció del [[fiscal]] [[Unió de Repúbliques Socialistes Soviètiques|soviètic]] [[Roman Rudenko|Rudenko]] si continuava menyspreant el tribunal tot insistint amb les seves demandes. Katin va quedar així al marge de la sentència.

El [[Unió de Repúbliques Socialistes Soviètiques|règim soviètic]] va continuar amb el seu afany d'imputar el seu propi [[crim de guerra]] als [[Nazisme|nacionalsocialistes]] alemanys, assolint un èxit sovint no menyspreable, i no va ser fins al canvi polític de 1989 que la seva actitud va canviar.

Tant a la [[República Democràtica Alemanya]] com a la [[República Popular de Polònia]] la mentida va ser defensada per mitjans de comunicació i polítics, i a les escoles s'ensenyava als alumnes que la massacre era responsabilitat de la [[Wehrmacht]] alemanya. Tota objecció contra aquests fets era per descomptat titllada sistemàticament de revisionista i d'actitud [[Neonazisme|neonazi]]. Per altra banda, també a la [[Alemanya Occidental|República Federal d'Alemanya (RFA)]] grups i partits polítics d'esquerra com per exemple el Partit Comunista Alemany/Marxista-Leninista(Kommunistische Partei Deutschlands/Marxisten-Leninisten, KPD/ML), atribuïen fins almenys el 1979 la massacre als alemanys.refKommunistische Partei Deutschlands/Marxisten-Leninisten|KPD/ML (declaració): [http://stalinwerke.de/wahrheit/wahrheit.pdf ''Die Wahrheit über J. W. Stalin'']. 1979 (en alemany)/ref

== Reconeixement de la massacre per la Unió Soviètica i Rússia ==
El 13 d'abril de 1990 per fi [[Mikhaïl Gorbatxov|Gorbatxov]] va reconèixer oficialment la culpabilitat de la [[Unió de Repúbliques Socialistes Soviètiques|Unió Soviètica]], responsable única de la massacre de Katin.

No obstant això, la revista russa de temàtica militar-històrica ''Wojenno-Istoritscheski Schurnal'' publicava encara entre 1990 i 1991 tota una sèrie d'articles en els quals es difonia la versió que els responsables de la massacre eren els alemanys.

El gest de [[Mikhaïl Gorbatxov|Gorbatxov]] va ser aprovat i continuat pel president rus [[Borís Ieltsin]], que el 1992 va entregar a [[Polònia]] l'acta de 1940 amb la qual [[Lazar Kaganovitx]], [[Ióssif Stalin|Stalin]], [[Lavrenti Bèria|Bèria]] i d'altres destacats polítics soviètics havien ordenat les execucions a Katin.

Segons documents soviètics un total de 21.857 polonesos havien sigut executats; segons dades de [[Polònia]] la xifra augmentava per contra fins a aproximadament 30.000 víctimes.

Malgrat la responsabilitat del [[Unió de Repúbliques Socialistes Soviètiques|règim soviètic]] i del seu Partit, tant el president [[Vladímir Putin]] com el govern rus d'avui dia s'han negat a reconèixer oficialment a les víctimes de la massacre de Katin com a víctimes del terror [[Estalinisme|estalinista]]. El 2004 la justícia russa va al·legar pretextos com la confidencialitat dels documents o el fet que els autors dels crims ja havien mort per posar fi així a la investigació que portava oberta des de feia anys. El Tribunal Suprem rus va confirmar aquesta decisió el 2009.refArticle ''Keine Ermittlungen zu Massenmord in Katyn'' (Cap investigació de la massacre de Katyn), FAZ (Frankfurter Allgemeine Zeitung) del 30 de gener de 2009 (en alemany)/ref

== Ressò mediàtic ==

La massacre de Katin ha sigut tema d'inspiració de diverses pel·lícules:

* El 1943 es va filmar el documental alemany ''Im Wald von Katyn'' (Al bosc de katin).
* El 1992 va sortir el documental ''Katyn - Der Massenmord und die Propagandalüge'' (Katin - L'assassinat en massa i la mentida propagandística), una coproducció alemanya, polonesa i russa dirigida per Barbara Dyrschka i Marek Grzona. El 1994 el film va ser guardonat amb el premi de cinema de St. Petersburg.
* El 2001 va sortir la pel·lícula ''Enigma'' amb [[Dougray Scott]] i [[Kate Winslet]], la qual aborda els fets de Katin i el mutisme dels aliats a l'assabentar-se dels fets.
* El 2006 la directora danesa Lisbeth Jessen va fer un documental amb el títol ''La massacre de Katin'', sobre la participació danesa en els treballs d'exhumació de les víctimes.
* El 2007 es va estrenar ''Katyn'', dirigida del director polonès [[Andrzej Wajda]] el pare del qual va ser una de les víctimes de Katin. El film va ser nominat a l'[[Oscar a la millor pel·lícula de parla no anglesa]] de 2008.

== Vegeu també ==
* [[Massacre de Cefalònia]]
* [[Accident del Tu-154 de la Força Aèria de Polònia]] (10 d'abril de 2010).

== Referències ==
{{referències|2}}

== Bibliografia ==
* Josef Mackiewicz: ''Katyn – ungesühntes Verbrechen'', Thomas-Verlag Zürich 1949. (alemany)
* John P. Fox: ''Der Fall Katyn und die Propaganda des NS-Regimes.'' In: ''Vierteljahrshefte für Zeitgeschichte'' (30) 1982, S. 462–499. (alemany)
* Czeslaw Madajczyk: ''Die Okkupationspolitik Nazideutschlands in Polen 1939–1945'', Köln 1988. (alemany)
* Czeslaw Madajczyk: ''Das Drama von Katyn'', Dietz Verlag 1991, ISBN 3-320-01668-7 (primer treball científic sobre Katin del reconegut historiador polonès). (alemany)
* Manfred Vasold: ''Katyn.'' In Wolfgang Benz: ''Legenden, Lügen, Vorurteile.'' dtv München 1995, S. 115 ff. (alemany)
* Thymian Bussemer: ''Das internationale Rote Kreuz und die NS-Kriegspropaganda: der Fall Katyn.'' In: ''Vorgänge'' Jg. 39, 2000, S. 81–89. (alemany)
* Gerd Kaiser: ''Katyn. Das Staatsverbrechen – das Staatsgeheimnis'', Aufbau Taschenbuchverlag, Berlin 2002, ISBN 3-7466-8078-6 (Continuació de l'obra de Madajczyks amb la inclusió de més dades procedents d'arxius russos). (alemany)
* Małgorzata Ruchniewicz/Krzysztof Ruchniewicz: ''Katyn 1940'', in Gerd R. Ueberschär (Hrsg.): ''Orte des Grauens. Verbrechen im Zweiten Weltkrieg'', Primus Verlag Darmstadt 2003, ISBN 3-89678-232-0, S. 71–82. (alemany)
* George Sanford: ''The Katyn Massacre and Polish-Soviet Relations, 1941–43'', in: ''Journal of Contemporary History'' 41/2006, S. 95–111. (alemany)
* Victor Zaslavsky: ''Klassensäuberung. Das Massaker von Katyn'', Wagenbach Verlag, 2007. (alemany)

== Enllaços externs ==
{{Commonscat}}
* [http://katyn.ru/index.php?go=Pagesfile=printid=831 Dades oficials sobre la massacre de Katyn per encàrrec de l'administració de Berlin] {{de}} 
* [http://mdzx.bib-bvb.de/cocoon/1000dok/dok_0023_kat.html?object=abstractlang=de Ordre d'execussió d'oficials polonesos, gendarmeria i policies, ''Osadniki'' i altres personers en camps reservats a presoners de guerra i presons a l'oest d'Ucraïna i a l'oest de Bielorússia, 5 de març de 1940] {{de}} 
* [http://www.electronicmuseum.ca/Poland-WW2/katyn_memorial_wall/kmw.html Memorial virtual de Katyn] {{en}} {{pl}} 
* [http://www.h-ref.de/tricks/katyn/katyn.php Katyn als i després dels judicis de Nuremberg] {{de}} 
* [http://www.zukunft-braucht-erinnerung.de/zweiter-weltkrieg/eroberung-und-besetzung-polens/349.html Katyn 1940: tragèdia polonesa i lliçó dicàctica internacional] {{de}} 
* [http://idw-online.de/pages/de/news205718 Festschmaus vor der Leichenschau. Informe d'un congrés a Ginebra pel professor i doctor Wolfgang U. Eckart (Universitat de Heidelberg), idw, 23 d'abril 2007] {{de}} 
* [http://www.radio.com.pl/polonia/article.asp?tId=32305j=3 Polonia / Polskie Radio] {{de}} 
* [http://www.litdok.de/cgi-bin/litdok?lang=detreu=xt_multi=xv_0=GEOq_0=katynv_1=THSq_1=kriegsverbrechen LitDok Ostmitteleuropa (Herder-Institut Marburg)] {{de}} 
* [http://www.gulagmuseum.org/museums/museum_15/15_22_de.htm Memorial públic de Miednoje] {{de}} 
* {{ref-web|url=http://www.massviolence.org/The-Katyn-Massacres-of-1940 |títol=The Katyń Massacres of 1940 |autor=Piotr H. Kosicki |editor=Online Encyclopedia of Mass Violence |data=2008 }}

{{coord|54|46|N|31|47|E|source:enwiki_type:event|display=title}}
{{Autoritat}}
{{Enllaç AD|de}}
{{Enllaç AD|en}}
{{Enllaç AD|fr}}
{{Enllaç AD|he}}
{{Enllaç AD|pt}}
{{Enllaç AD|ro}}
{{Enllaç AD|vi}}

[[Categoria:Història de Polònia]]
[[Categoria:Història de la Unió Soviètica]]
[[Categoria:Massacres del segle XX|Katyn]]
[[Categoria:Província de Smolensk]]</text>
      <sha1>1b2cwlo5se77ji9p6suj0gsogf0vy3w</sha1>
      <model>wikitext</model>
      <format>text/x-wiki</format>
    </revision>
  </page>