<page>
    <title>Ciutat Lliure de Danzig</title>
    <ns>0</ns>
    <id>659169</id>
    <revision>
      <id>13688390</id>
      <parentid>13178999</parentid>
      <timestamp>2014-06-25T20:43:00Z</timestamp>
      <contributor>
        <username>MALLUS</username>
        <id>64671</id>
      </contributor>
      <comment>/* Pèrdua de l'autonomia */</comment>
      <text>[[Fitxer:Gdansk flag.svg|thumb|200px|Bandera de la Ciutat Lliure de Danzig.]] 
[[Fitxer:Wmgdansk.jpg|thumb|200px|El territori de la Ciutat Lliure de Danzig, 1920-1939.]] 
[[Fitxer:Danzig 1939.png|thumb|200px|Mapa d'ubicació de la Ciutat Lliure de Danzig en el seu entorn.]] 
[[Fitxer:Karte_des_Deutschen_Reiches,_Weimarer_Republik-Drittes_Reich_1919–1937.svg|thumb|200px|La Ciutat Lliure de Danzig i l'Imperi alemany, 1925.]] 

La '''Ciutat Lliure de Danzig''' (en [[alemany]]: ''Freie Stadt Danzig'', en [[polonès]]: ''Wolne Miasto Gdask'') va ser una [[ciutat estat]] autònoma establerta el [[10 de juny]] de [[1920]] a l'actual ciutat polonesa de [[Gdańsk]] (de [[1772]] a [[1920]], part de [[Prússia]]), d'acord amb la Part III, secció IX, del [[Tractat de Versalles]] (1919). [[Danzig]] deixava de formar part d'[[Alemanya]] i quedava sota la tutela de la [[Societat de Nacions]], si bé [[Polònia]] hi obtenia alguns privilegis econòmics. 

El lema de la '''Ciutat Lliure''' era, en llatí, nec temere, nec timide (ni temerària, ni poruga), tenia per idiomes oficials l'[[alemany]] i el [[polonès]], i moneda pròpia: el florí de Danzig (''Danziger gulden''), dividit en 100 ''pfeninge''. El territori de Danzig era de 1.966 km², i la seva població 366.730 habitants ([[1923]]). Limitava al nord amb la [[Mar Bàltica]], a l'est amb [[Alemanya]] ([[Prússia Oriental]]) i a l'oest amb [[Polònia]] (l'anomenat [[corredor polonès]] o corredor del Bàltic). 

La ciutat va perdre la seva condició de «ciutat lliure» després de ser annexionada a l'[[Tercer Reich|Alemanya nazi]] el [[2 de setembre]] de [[1939]] i posteriorment a [[Polònia]] després del final de la [[Segona Guerra Mundial]] ([[1945]]). 


== Origen ==

Danzig (l'actual [[Gdańsk]]) ja havia tingut a l'[[edat mitjana]] la condició de ciutat-estat, quan formava part de la [[Lliga Hanseàtica]]. Va obtenir la condició d'estat semiautònom sota el domini de l'emperador [[Napoleó Bonaparte]] el [[1807]]. Després del [[Congrés de Viena]], el [[1815]], la ciutat va ser reintegrada a [[Prússia]]. El [[1920]], després del [[Tractat de Versalles]], Danzig va recuperar la seva antiga autonomia, encara que sota el control de [[Polònia]] i de la [[Societat de Nacions]].

== Establiment de la ciutat-estat ==
[[Fitxer:20 gdanskich guldenow skan.jpeg|thumb|left|200px|Bitllet-moneda de la Ciutat Lliure.]]

En finalitzar la [[Primera Guerra Mundial]], la ciutat de Danzig s'havia convertit en un centre de disputes territorials. D'una banda, [[Alemanya]] reclamava el territori per la seva enorme població d'origen germànic (el 95%, essent la resta [[caixubi]]s i polonesos); i de l'altra, [[Polònia]] la reclamava per ser la seva única via d'accés a la [[Mar Bàltica]]. Finalment, la condició de potència derrotada va deixar Alemanya sense possibilitats de defensar la seva població. 

L'origen legal de la nova ciutat-estat es troba el [[1919]] en la firma del [[Tractat de Versalles]] (articles 100-108), en el qual s'establia el següent:

:* La ciutat de Danzig no es constitueix com a estat, sinó com a ciutat internacional lliure, governada com una [[república]]. 

:* Comptava amb una Constitució, redactada el [[1922]], la qual estava garantida per la [[Societat de Nacions]], i que establia un Senat i una Dieta. 

:* Referent a Polònia, la ciutat de Danzig havia de garantir als vaixells polonesos un tracte d'igualtat; més endavant, el [[13 d'agost]] de [[1932]] i el [[18 de setembre]] de [[1933]] es va establir una regulació per als vaixells de guerra polonesos. 

:* Danzig i [[Polònia]] constituïen una unió duanera. 

:* Els ferrocarrils de la '''Ciutat Lliure''' eren de lliure utilització per a l'estat polonès. 

:* Danzig era una [[zona franca]], administrada per un Consell del Port, compost per comissaris d'ambdós estats. 

:* Diplomàticament, Danzig no tenia cap dret actiu de legació en altres països, i el representant polonès a la ciutat no era un [[ambaixador]], sinó que era qualificat de Comissari General amb residència a Danzig. Les relacions diplomàtiques que involucressin a la '''Ciutat Lliure''' eren sota direcció de Polònia previ acord de Danzig. 

:* La [[Societat de Nacions]] tenia al seu càrrec la protecció de la ciutat, la qual estava garantida per l'article 10 de la Constitució.

== Pèrdua de l'autonomia ==
La [[crisi de Danzig]] va precedir immediatament la [[Segona Guerra Mundial]]. Va ser l'última reivindicació [[irredemptisme|irredemptista]] que el Canceller alemany [[Adolf Hitler]] va exigir després d'haver aconseguit la [[crisi de Renània|remilitarització de Renània]] i l'[[Anschluss|annexió d'Àustria]] i dels [[Sudets]]. La crisi va començar l'abril de [[1939]], moment elegit per Hitler per llançar un discurs al [[Reichstag]] en el que exigeix la restitució de la ciutat de [[Gdańsk|Danzig]], així com un ferrocarril i una carretera [[Extraterritorialitat|extraterritorials]] per poder creuar lliurement el ''[[Corredor polonès]]'' (que separava [[Prússia Oriental]] de la resta del territori alemany des del final de la [[Primera Guerra Mundial]] com a conseqüència del [[Tractat de Versalles]]). 

La matinada de l'[[1 de setembre]] de [[1939]], el [[cuirassat]] alemany [[Slesvig-Holstein|Schleswig-Holstein]] va donar inici a la [[Segona Guerra Mundial]] bombardejant el fort polonès de [[Westerplatte]], a les costes de la [[Mar Bàltica]].ref{{ref-web| url = http://www.dw-world.de/dw/article/0,2144,1314781,00.html | títol = 1° de septiembre: 65 años del inicio de la II Guerra Mundial | any = 2004 | obra = Deutsche Welle 01.09.2004 | consulta = 27/09/2007 | llengua = castellà}}/ref L'endemà, el govern de Danzig va demanar la seva annexió a l'[[Tercer Reich|Alemanya Nazi]] sota el lema [[Adolf Hitler|hitlerià]] ''Danzig ist eine Deutsche Stadt und will zu Deutschland'' (Danzig és una ciutat alemanya i vol pertànyer a Alemanya). Uns 10.000 polonesos van ser assassinats en la primera setmana d'ocupació. 

Cap al final de la guerra, el [[1945]], un 90% la ciutat fou destruïda pels combats. L'[[Exèrcit Roig]] [[Unió Soviètica|soviètic]] va entrar a Danzig el [[30 de març]]. En aquella època, gairebé el 90% de la població havia fugit o mort, sent digna de recordar la tragèdia del [[transatlàntic]] [[Wilhelm Gustloff]]. La ciutat va ser cedida definitivament a [[Polònia]] després de la [[Conferència de Potsdam]]. El [[1947]] 126.472 alemanys havien estat expulsats de [[Gdańsk]], i 101.873 polonesos de la Polònia central, i 26.629 de la Polònia oriental, obligats a traslladar-se a la ciutat pels soviètics, que havien annexionat aquests territoris a la [[Unió de Repúbliques Socialistes Soviètiques|Unió Soviética]].

== A la ficció ==

La històrica ciutat de [[Gdańsk|Danzig]] constitueix l'escenari principal de la celebrada novel·la del [[Premi Nobel]] alemany [[Günter Grass]] ''El tambor de llauna'', el protagonista de la qual havia nascut durant el període de la '''Ciutat Lliure de Danzig'''.

== Referències ==
{{Referències}}


== Enllaços externs ==
{{Commonscat|Free City of Danzig}}

* [http://www.danzig-online.pl/ Danzig Online] (en anglès i polonès)

{{coord|54|21|N|18|40|E|type:country_source:kolossus-eswiki|display=title}}
[[Categoria:Estats històrics d'Europa]]
[[Categoria:Segle XX a Alemanya]]
[[Categoria:Gdańsk]]</text>
      <sha1>8mf02smdf4ehd4b0790qv5gin8dmfsk</sha1>
      <model>wikitext</model>
      <format>text/x-wiki</format>
    </revision>
  </page>