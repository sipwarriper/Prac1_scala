<page>
    <title>Àustria</title>
    <ns>0</ns>
    <id>3243</id>
    <revision>
      <id>14058895</id>
      <parentid>13780807</parentid>
      <timestamp>2014-09-20T19:33:54Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: entre sí, i  entre si, i</comment>
      <text>{{polisèmia|Austria}}
{{Taula d'estat
|preposicio_pais = d'
|gentilici = Austríac, austríaca
|nom_comu = Àustria
|nom_original = Republik Österreich
|imatge_bandera = Flag of Austria.svg
|imatge_escut = Austria Bundesadler.svg
|lema_nacional = Cap
|imatge_mapa = EU-Austria.svg
|idiomes_oficials = [[Alemany]]ref group=nbRegionalment també [[Croat (llengua)|croat]], [[eslovè]] i [[hongarès]]/ref
|capital = [[Viena]]
|coordenades_capital = {{coord|48|12|N|16|21|E|type:country(83871)|display=inline,title}}
|major_ciutat = [[Viena]]
|tipus_govern = [[República]] [[democràcia|democràtica]]
|titols_liders = [[President d'Àustria|President]]br /[[Canceller d'Àustria|Canceller]]
|noms_liders = [[Heinz Fischer]]br /[[Werner Faymann]] 
|area = 83.871
|posicio_llista_area = 113è
|magnitud_area = 1 E10
|percentatge_aigua = 1,3
|codi_FIPS = AU
|poblacio_censada = 8.032.926
|any_cens_poblacio = [[2001]]
|densitat_poblacio = 97
|posicio_llista_densitat = 78è
|moneda = [[Euro]]ref group=nbAbans del [[2002]] el [[xíling austríac]]/ref
|codi_moneda = EUR
|tipus_sobirania = [[Independència]]
|events_establir_sobirania = [[Tractat de l'Estat d'Àustria]]
|dates_establiment_sobirania = br /[[27 de juliol]] de [[1955]]
|zona_horaria = [[Zona horària#Central European Time.2C tamb.C3.A9 anomenat MET - Middle European Time .2A|CET]]
|variacio_utc = +1
|zona_horaria_DST = [[Zona horària#Central European Time.2C tamb.C3.A9 anomenat MET - Middle European Time .2A|CEST]]
|variacio_utc_DST = +2
|himne_nacional = [[Land der Berge, Land am Strome]]
|domini_TLD = at
|codi_trucada = 43
|notes_al_peu = references group=nb/ 
}}!--FI DE TAULA PAIS --

'''Àustria''' (en [[alemany]] ''Österreich''), oficialment, la '''República d'Àustria''' (en [[alemany]] Republik Österreich), és un [[estat sense litoral]] a l'[[Europa Central]]. Limita amb [[Alemanya]] i la [[República Txeca]] al [[nord]], amb [[Eslovàquia]] i [[Hongria]] a l'[[est]], amb [[Eslovènia]] i [[Itàlia]] al [[sud]], i amb [[Suïssa]] i [[Liechtenstein]] a l'[[oest]]. La seva [[capital]] és [[Viena]].

Els orígens de l'Àustria germanòfon es remunten al [[Segle IX]], quan els territoris de l'[[Alta Àustria|Alta]] i [[Baixa Àustria]] foren cada cop més poblats. El nom alemany Ostarrichi és documentat per primer cop en un document oficial del [[996]] i té les seves arrels als primer mil·lenni aC. Des de llavors la paraula s'ha desenvolupat fins a ''Österreich''.ref name=brook{{ref-llibre | cognom = Brook-Shepherd | nom = Gordon | títol = The Austrians: A thousand-year odyssey | editorial = Carroll  Graf Publishers, Inc. | any = 1997 | isbn = 0-7867-0520-5 | llengua = anglès}}/ref

Àustria és una [[democràcia representativa]] [[parlament]]ària que comprèn nou estats federalsref name=johnson{{ref-llibre
| títol = Introducing Austria: A short history | cognom = Johnson | nom = Lonnie | editorial = Ariadne Press, 270 Goins Court, Riverside, CA 92507 | any = 1989 | isbn = 0929497031 | llengua = anglès}}/ref i és un dels sis països [[Europa|europeus]] que han declarat [[país neutral|neutralitat permanent]].ref name=johnson/ Àustria és membre de les [[Nacions Unides]] des del [[1955]]refJelavich 267/ref i va ingressar a la [[Unió Europea]] el 1995.

== Toponímia ==
[[fitxer:Ostarrichi.jpg|thumb|left|Primer escrit amb el mot ostarrichi (encerclat en roig). A l'Àustria moderna s'honora aquest document, datat l'any 996, com a document fundacional de la nació.]]
El nom [[alemany]] {{lang|de|''Österreich''}} deriva de l'[[alt alemany antic|alemany antic]] {{lang|goh|''[[Ostarrîchi]]''}}, el qual apareix escrit per primera vegada en el document Ostarrichi de 996.ref name=meaningofname{{ref-web| nom = Gwillim | cognom = Law | url = http://www.statoids.com/uat.html | títol = States of Austria |editor= Statoids | data = 9 gener 2006 | consulta = 14 abril 2008 | llengua = anglès}}/ref Aquesta paraula és probablement una traducció del llatí medieval ''orientalis Marchia'' en un dialecte local (Baviera). El nom significa frontera oriental. Àustria va ser una prefectura de Baviera creada l'any 976. La paraula Àustria és una llatinització del nom alemany i va ser registrada per primera vegada al segle XII.

Friedrich Heer, un dels historiadors més importants d'Àustria al segle XX, va afirmar en el seu llibre ''Der Kampf um die identitat Österreichische'' (La lluita sobre la identitat d'Àustria),refFriedrich Heer: ''Der Kampf um die österreichische Identität''. Böhlau, Wien/Köln/Graz 1981, ISBN 3-205-07155-7/ref 
que la forma germànica ''Ostarrichi'' no era una traducció de la paraula llatina, si no que ambdós mots són el resultat de la derivació d'un terme molt més antic originari de les llengües cèltiques de l'antiga Àustria: fa més de 2.500 anys, la major part del país actual era anomenat ''Norig'' per la població celta (cultura de Hallstatt), d'acord amb Heer, no- o nor- signifiquen est o oest, mentre que -rig està relacionat amb el modern ''Reich'' alemany, que significa regne. En conseqüència, Norig essencialment significaria Ostarrichi i Österreich, per tant Àustria. El nom celta va ser llatinitzat eventualment com a ''[[Noricum]]'' després que els romans van conquistar la zona que envolta la major part de l'actual Àustria, aproximadament l'any 15 aC. Noricum més tard es va convertir en província romana a mitjans del segle primer.ref name=Noricum{{ref-web|url=http://www.aeiou.at/aeiou.encyclop.n/n840136.htm;internalaction=_setlanguage.action?LANGUAGE=en|títol=Noricum, römische Provinz|obra=AEIOU|consulta=20 maig 2009}}/ref ''Regio australis'' i la forma llatina ''Austria'' són neologismes de l'Edat Mitjana.

La designació oficial és la ''República d'Àustria'' ({{lang|de|Republik Österreich}}). Després de la caiguda de l'[[Imperi austrohongarès]] del 1918 s'anomenà '''Estat alemany d'Àustria''ref[http://www.enciclopedia.cat/fitxa_v2.jsp?NDCHEC=0222235 Àustria - l'Enciclopèdia: Història: 1918 - 1920]/ref però després del [[Tractat de Saint-Germain-en-Laye]] va haver de canviar el nom a Republik Österreich República d'Àustria. El nom Republik Deutsch-Österreich es pot trobar a segells i diners de principis dels [[dècada del 1920|anys 20]].
El nom es va tornar a canviar durant el règim feixista (des del 1934 fins al 1938) a ''Estat Federal d'Àustria'' ({{lang|de|Bundesstaat Österreich}}), però va tornar a ser el mateix amb la independència i la Segona República Austríaca (1955 – actualitat). Però Àustria també té altres idiomes, com per exemple el [[serbocroat]], l'[[eslovè]] o l'[[hongarès]].'''

En català actual se'n diu ''Àustria'', però en català medieval apareix escrit ''Ostalrich'' (amb variants), com el poble de la comarca de la [[Selva]].

== Geografia física ==
[[Fitxer:Austria map es.png|esquerra|thumb|Mapa d'Àustria (en castellà) ]]
Àustria és un país petit, predominantment muntanyós, localitzat a l'Europa central, aproximadament entre [[Alemanya]], [[Itàlia]] i [[Hongria]], amb una superfície del doble de [[Suïssa]]. No té cap costa marítima; limita amb Suïssa i [[Liechtenstein]] a l'oest, Alemanya, la [[República Txeca]] i [[Eslovàquia]] al nord, Hongria a l'est, i [[Eslovènia]] i [[Itàlia]] al sud. La regió més occidental del país és una franja estreta entre Alemanya i Itàlia, entre trenta-dos i seixanta kilòmetres de longitud. La resta d'Àustria, a l'orient, té una longitud, de nord a sud, de 280 km.

Àustria és un [[Estats alpins|país alpí]]: la major part del territori d'Àustria es troba dins de la secció oriental dels [[Alps]] que arriben a altures de més de 3.000 metres. Les serralades d'Àustria s'estenen d'est a oest i són separades una de l'altra per valls amples. Les serralades del nord inclouen els Alps de Tirol del Nord i els Alps de Salzburg. Al centre, les serralades inclouen el [[Hohe Tauern]], que conté el [[Grossglockner]], el pic més alt del país, amb 3.797 m.ref name=encarta{{ref-web| url = http://encarta.msn.com/encyclopedia_761575697/Austria.html#s2 | títol = Austria. Land and Resources |editor= MSN Encarta | consulta = 10 de març de 2009}}/ref Les serralades del sud inclouen els [[Alps de l'Ötztal]], els [[Alps de Zillertaler]], els [[Alps Càrnics]], i les [[muntanyes de Karawanken]]. A més d'aquestes serralades, n'hi ha d'altres que s'estenen en direcció nord-sud del país.ref name=encarta/

La població es concentra en les valls dels rius entre els quals destaca el [[Danubi]], que entra a Àustria per [[Passau]], a la frontera amb [[Alemanya]]; passant per [[Linz]] i [[Viena]], fins a [[Bratislava]], a la frontera amb [[Eslovàquia]]. Per la frontera amb Alemanya arriba l'[[Inn (riu)|Inn]], que passa per [[Innsbruck]], i té com a afluent principal el [[Salzach]], que passa per [[Salzburg]]. El [[llac Constança]] és el més gran del país i forma la frontera occidental amb Alemanya i [[Suïssa]].

== Política i govern ==
=== Estructura de govern ===
El [[Parlament d'Àustria]] es localitza a [[Viena]], la ciutat més gran i capital del país. Àustria es va convertir en una república [[federació|federal]], [[democràcia|democràtica]] i [[parlamentarisme|parlamentària]] amb la promulgació de la [[constitució d'Àustria|constitució de 1920]]. Va ser restablerta el 1945 i en vigor als nou [[estats d'Àustria|estats de la república]]. El [[cap d'estat]] és el [[president d'Àustria|president federal]], electe directament per vot popular. El [[cap de govern]] és el [[canceller d'Àustria|canceller federal]], designat pel president. El govern pot ser destituït per decret presidencial o per una [[moció de censura]] a la cambra baixa del parlament, el [[Consell Nacional d'Àustria]] o ''Nationalrat''. El sufragi era obligatori, però aquesta política ha estat eliminada gradualment entre 1982 i 2004.ref{{ref-web| url = http://www.bmi.gv.at/wahlen/elections_compulsorey_voting.asp| títol = Bundesministerium für Inneres - Elections Compulsory voting| consulta = 3 de gener de 2009| editor = Bmi.gv.at
}}/ref 

El Parlament d'Àustria està integrat per dues cambres. Els 183 membres del ''Nationalrat'' s'elegeixen cada cinc anys en eleccions generals en què tots els ciutadans majors de 16 anys (des de 2007) poden votar. (L'extensió de quatre a cinc anys entre les eleccions serà efectiva a partir de les següents eleccions). Tot i que hi ha un llindar del 4% perquè els partits siguin representants al ''Nationalrat'', hi ha la possibilitat de guanyar un escó directe, en un dels 43 districtes electorals regionals. El ''Nationalrat'' és la cambra dominat en l'elaboració de lleis. Tanmateix, la [[cambra alta]] del parlament, el [[Consell Federal d'Àustria]] o ''Bundesrat'', té un poder limitat per vetar la legislació aprovada per la cambra baixa, però, en la majoria dels casos, ha d'aprovar-la si es presenta per segona ocasió, en allò que es coneix com a ''Beharrungsbeschluss'' o vot de persistència.

=== Política exterior ===
El [[Tractat de l'Estat Austríac]] de 1955 va donar fi a l'ocupació d'Àustria durant la [[Segona Guerra Mundial]] i la va reconèixer com a Estat independent i sobirà. L'octubre de 1955, l'Assemblea Federal va aprovar un article constitucional que declarava que Àustria per la seva lliure voluntat pròpia declara la seva neutralitat perpètua. La segona secció de la llei estableix que en tems futurs, Àustria no s'unirà a cap aliança militar i no permetrà l'establiment de cap base militar dins el seu territori. Des d'aleshores, Àustria ha conformat la seva política exterior basant-se en aquesta neutralitat. Tot i així, Àustria va començar a revaluar la seva definició de neutralitat després de la caiguda de la [[Unió Soviètica]], en permetre el pas de vols per a les sancions de les [[Nacions Unides]] contra Iraq el 1991, i des de 1995, ha considerat la seva participació en l'estructura de seguretat de la [[Unió Europea]], a la qual pertany. També, des de 1995, es va unir a la Societat per a la Pau i després va participar en les missions de pau a [[Bòsnia]].

=== Divisió administrativa ===
''Article principal: [[Organització territorial d'Àustria]]''

Àustria es divideix en nou estats federals (en alemany, ''bundesländer''), cadascun amb el seu propi parlament. 

{| class=wikitable style=text-align:center; align=center
|- bgcolor=#f0f0f0
!width=15px rowspan=2|#
!colspan=2|Estat (''Bundesland'')
!colspan=2|[[Capital]]
|width=320px rowspan=11|[[Fitxer:The States of Austria Numbered.png|300px|Els estats d'Àustria]]
|- bgcolor=#f0f0f0
|width=100px| Català ||width=100px| ''Nadiu'' !--Estat--
|width=60px|Català ||width=60px|''Nadiu'' !--Capital--
|-
| '''1''' ||colspan=2| [[Burgenland]]
|colspan=2| [[Eisenstadt]]
|-
| '''2''' ||align=left| [[Caríntia]] ||align=left| ''Kärnten''
|colspan=2| [[Klagenfurt]]
|-
| '''3''' ||align=left| [[Baixa Àustria]] ||align=left| ''Niederösterreich''
|colspan=2| [[Sankt Pölten]]
|-
| '''4''' ||align=left| [[Alta Àustria]] ||align=left| ''Oberösterreich''
|colspan=2| [[Linz]]
|-
| '''5''' ||colspan=2| [[Estat de Salzburg|Salzburg]]
|colspan=2| [[Salzburg]]
|-
| '''6''' ||align=left| [[Estíria]] ||align=left| ''Steiermark''
|colspan=2| [[Graz]]
|-
| '''7''' ||align=left| [[Tirol]] ||align=left| ''Tirol''
|colspan=2| [[Innsbruck]]
|-
|'''8''' ||colspan=2| [[Vorarlberg]]
|colspan=2| [[Bregenz]]
|-
| '''9''' ||align=left| [[Viena (estat)|Viena]] ||align=left| ''Wien''
|align=left| [[Viena]] ||align=left| ''Wien''
|}
[[Fitxer:Nationalrat.jpg |thumb|Cambra baixa (''[[Nationalrat]]'')]]
El [[cap d'estat]] és el president federal, electe per vot popular directe per un període de sis anys. El Cap de Govern és el Canceller Federal, qui encapçala el Consell de Ministres, tots ells responsables davant el Parlament d'Àustria. El poder legislatiu l'exerceix el parlament i està dividit en dues cambres: 
*La cambra alta (consell federal o ''[[Bundesrat (Àustria)|Bundesrat]]'') integrada per 62 membres. Els seus membres són escollits pels consells dels Estats per un període equivalent al dels mandats regionals, per la qual cosa el pes intern dels partits en ell representats es modifica a intervals irregulars segons les eleccions que se celebrin a les entitats federatives. 
*La cambra baixa (consell nacional o ''[[Nationalrat]]'') amb 183 membres escollits cada quatre anys. És el veritable òrgan de decisió legislativa.

== Economia ==
:''Article principal: [[Economia d'Àustria]]''
Àustria té una [[economia de mercat]] molt desenvolupada amb estàndards de vida elevats.ref name=ciaecon[https://www.cia.gov/library/publications/the-world-factbook/geos/au.html#Econ Austria. Economy]. The CIA Factbook. [Consulta: 12 de març de 2009]/ref És membre de la [[Unió Europea]] i de l'[[Eurozona]]. La seva economia està molt enllaçada amb la del seu veí, [[Alemanya]], i està integrat per un sector dels serveis significatiu, un sector industrial fort, i un petit però altament de desenvolupat sector agrícola.ref name=ciaecon/

Després de la [[Segona Guerra Mundial]], el govern va nacionalitzar totes les indústries bàsiques, el 1946, per tal d'evitar que els soviètics les prenguessin en les reparacions després de la guerra, incloent-hi la indústria petroliera, el sistema bancari, i moltes indústries de manufactura.ref name=encartaecon[http://encarta.msn.com/encyclopedia_761575697_5/Austria.html#s22 Austria]. Economy. MSN Encarta. [Consulta: 12 de març de 2009]/ref El govern ha privatitzat parcialment la majoria d'aquestes indústries des de finals de la dècada de 1980.ref name=encartaecon/ Després de la fi de l'ocupació d'Àustria, el 1955, l'economia es va recuperar ràpidament convertint el país en un dels més desenvolupats d'Europa. Des del col·lapse del comunisme, Àustria s'ha convertit en un centre d'operacions de les companyies occidentals per a gestionar les seves operacions a [[Europa oriental]].ref name=encartaecon/ La [[recessió mundial del 2008]] també va afectar Àustria, la qual també va entrar en recessió la qual possiblement continuï durant el 2009.ref name=ciaecon/ El govern austríac ha planejat polítiques d'estabilització que causaran un dèficit del 0,6% del [[Producte interior brut]] el 2008, 2,8% el 2009 i 3% el 2010.ref name=ciaecon/ El [[Producte interior brut]] (PIB) per capita d'Àustria el 2008 va ser estimat en US$39.200, un dels més elevats d'Europa.ref name=ciaecon/

== Geografia humana i societat ==
La població estimada d'Àustria el 2008 era de 8.205.533 habitants.ref name=ciapeople[https://www.cia.gov/library/publications/the-world-factbook/geos/au.html#People Austria. People]. The CIA Factbook. [Consulta: 12 de març de 2009]/ref La capital, [[Viena]], té una població superior als 1,6 milions d'habitants, un quart de la població total del país. Llevat de la capital, cap altra ciutat supera el milió d'habitants, de fet, la segona ciutat més gran, [[Graz]], només té una població de 244 mil habitants.ref name=encartapeople[http://encarta.msn.com/encyclopedia_761575697_3/Austria.html Austria. People]. MSN Encarta. [Consulta: 12 de març de 2008]/ref Graz és la capital de [[Steiermark]] i una comunitat industrial, comercial i educativa important del país.ref name=encartapeople/ [[Linz]] és la tercera ciutat més gran, amb 188 mil habitants, un port fluvial important del Danubi i capital de l'estat de [[Oberösterreich]].

L'[[alemany]], llengua oficial a tota la federació, és parlat pel 88,6% de la població austríaca.ref name=ciapeople/ S'estima que l'1,6%ref name=ciapeople/ parla [[eslovè]], població localitzada principalment a [[Caríntia]]—on és llengua oficial— i a [[Estíria]]. El 2,2% parla [[Croat (llengua)|croata]], oficial a [[Burgenland]]. El 2,3% parla [[turc]].ref name=ciapeople/ El 5,3% parla una altra llengua, entre les quals, l'hongarès, oficial a Burgenland. S'estima que hi ha entre 13.000 i 40.000 eslovens a l'estat de Caríntia, així com 30.000 croats.ref{{ref-web| url = http://www.croates.at/haupt/gesch_fr.htm| títol = HKDC Geschichte - Frame| consulta = 21 de novembre de 2008| editor = Croates.at
}}/ref Tots dos grups, a més dels hongaresos, són reconeguts com a minoria i gaudeixen de drets especials després de del Tractat de l'Estat d'Àustria de 1955.

El terreny muntanyós d'Àustria va propiciar el desenvolupament de diversos dialectes de l'alemany, la majoria dels quals pertanyen als grups austríacobavarians, llevat del dialecte parlat a la regió més occidental de Bundesland, [[Vorarlberg]], que pertany al grup de dialectes alamànics. Hi ha un estàndard especial per a l'alemany austríac amb poques diferències, tanmateix, del alemany d'Alemanya. 

El catolicisme, amb un 73,6% d'adherents, segons el cens de 2001, és la religió predominant d'Àustria, tot i que el nombre de catòlics practicants, que assisteixen a missa els diumenges, és de l'11,5% de la població total. El protestantisme, principalment el luteranisme, té el 4,7% d'adherents. El 4,2% practica l'[[islam]].

== Cultura i oci ==
=== Música ===
El passat d'Àustria, com a potència europea, va propiciar un ambient cultural que va contribuir amplament en diverses formes d'art, entre les quals la més notable va ser la música. A Àustria van néixer compositors importants com ara [[Wolfgang Amadeus Mozart]], [[Joseph Haydn]], [[Franz Schubert]], [[Anton Bruckner]], [[Johann Strauss]] i [[Gustav Mahler]], així com membres de la Segona Escola Vienesa, com ara [[Arnold Schönberg]], [[Anton Webern]] i [[Alban Berg]]. 

Viena ha estat especialment important com a centre d'innovació musical. Els compositors dels segles XVIII XIX eren atrets a la ciutat gràcies al patronatge dels Habsburg, convertint la ciutat en la capital europea de la [[música clàssica]]. Durant el període barroc, les formes folklòriques eslaves i hongareses van influir en la música austríaca.

=== Literatura ===

A més de ser una terra d'[[artistes]] i [[científic]]s, Àustria ha sigut sempre un país de [[poesia|poetes]], [[escriptors]] i [[novel·la|novel·listes]]. És la casa dels novel·listes [[Arthur Schnitzler]], [[Stefan Zweig]], [[Bertha von Suttner]] (primer [[Nobel]] de la Pau), [[Marie Ebner von Eschenbach]], [[Oswald Von Wolkenstein]], [[Thomas Bernhard]], [[Franz Kafka]], [[Robert Musil]] i dels poetes [[Georg Trakl]], [[Franz Werfel]], [[Franz Grillparzer]], [[Rainer Maria Rilke]], [[Adalbert Stifter]], [[Karl Kraus]], [[Franzobel]], [[Peter Handke]], [[Elfriede Jelinek]], [[Heimito von Doderer]], i altres.

La literatura del país és descrita a l'article sobre la [[literatura austríaca]].

=== Cuina ===
La cuina d'Àustria és derivada de la cuina de l'[[Imperi austrohongarès]]. Està influïda per les gastronomies hongaresa, txeca, italiana i bavaresa, i és per tant una de les més multiculturals d'Europa.

Alguns plats típics austríacs són el ''Wiener Schnitzel'', el ''Schweinsbraten'', el [[Kaiserschmarrn]], els ''Knödel'', la ''Sachertorte'' i el ''Tafelspitz''. També són populars els ''Kärntner Nudel'', un plat de pasta amb formatge fresc Pinzgauer i pebre, i els Eierschwammerl ([[Rossinyol (bolet)|rossinyols]]).

Els caramels ''PEZ'' foren inventats a Àustria, que és també famosa pels [[Pastís|pastissos]] de poma, els ''Apfelstrudels''.

== Història ==
{{Principal|Història d'Àustria}}
Habitada des de temps antics,ref name=johnson/ el territori de l'[[Europa central]] que en l'actualitat és Àustria era ocupat des de temps preromans per diverses tribus celtes. El regne celta de [[Nòrica]] fou després vindicat per l'[[Imperi Romà]] i convertit en província. Després de la caiguda de l'Imperi, l'àrea fou envaïda pels [[bàvars]], [[eslaus]] i els [[àvars]].ref name=johnson/ [[Carlemany]] conquerí l'àrea el 788, promogué la colonització i hi introduí el [[cristianisme]].ref name=johnson/ Com a part de [[França oriental]], les àrees centrals del territori actual d'Àustria foren heretats a la casa de [[Babenberg]]. Aquest territori fou conegut com la Marca d'Àustria o les [[Marchia Orientalis]] i atorgat a [[Leopold I d'Àustria]].ref name=johnson/ 
[[Fitxer:Wappen röm.kaiser.JPG|thumb|Escut d'armes de l'emperador d'Habsburg]]

El primer registre del nom d'Àustria data del 996, escrit com a ''Ostarrîchi'' i en referència a la Marca de Babenberg.ref name=johnson/ El 1156 el ''Privilegium Minus'' elevà Àustria a l'estatus de ducat. El 1192, la casa de Babenberg també adquirí el ducat d'[[Estíria]]. Amb la mort de [[Frederic I d'Àustria]] el 1246, la línia de la casa de Babenberg s'extingí. Com a resultat d'això, [[Otakar II de Bohèmia]] prengué el control efectiu dels ducats d'Àustria, Estíria i Caríntia. El seu regnat acabà amb la seva derrota a [[Dürnkrut]] a mans de [[Rodolf I d'Alemanya]] el 1278. A partir de llavors, i fins a la Segona Guerra Mundial, la història d'Àustria fou dominada per la casa d'Habsburg. 

Durant els segles XIV i XVI la dinastia dels Habsburg començà a acumular altres províncies del veïnat del ducat d'Àustria. El 1438, el duc [[Albert V d'Àustria]] fou escollit com el successor del seu sogre, l'[[Emperador Segimon]]. Tot i que Albert només regnà per un any, des d'aleshores, cada emperador del [[Sacre Imperi romanogermànic]] fou un Habsburg, amb una sola excepció. 

La dinastia d'Habsburg també començà a heretar terres d'altres regions. El 1477, [[Maximilià I del Sacre Imperi Romanogermànic|Maximilià I]], fill únic de Frederic III, es casà amb l'hereva Maria de Borgonya, adquirint així la major part dels [[Països Baixos]] per a la seva família. El seu fill [[Felip I de Castella|Felip]] es casà amb l'hereva de [[Castella]] i [[Aragó]], i així adquirí Espanya i les seves possessions a Europa. El 1526 després de la [[Batalla de Mohács (1526)|Batalla de Mohács]], [[Bohèmia]] i la secció d'Hongria no ocupada pels otomans també passaren a casa dels Habsburg. L'expansió otomana a Hongria dugué a diversos conflictes entre els dos imperis, evidenciat en les [[Guerres Llargues]] de 1593 a 1606. 

Durant el llarg regnat de l'[[Leopold I del Sacre Imperi Romanogermànic|emperador Leopold]] (1657 a 1705) i després de la defensa reeixida en el [[Setge de Viena (1683)|Setge de Viena]] el 1683 (sota el comandament del rei [[Joan III Sobieski]] de Polònia), mitjançant una sèrie de campanyes militars Hongria tornà a control austríac amb la signatura del [[Tractat de Carlowitz]] el 1699. L'emperador [[Carles VI del Sacre Imperi Romanogermànic|Carles VI]] renuncià a la majoria dels guanys de l'imperi dels anys anteriors, en part a causa del por de l'extinció de la casa dels Habsgurg. Carles estava disposat a oferir avantatges concretes a canvi del reconeixement de la [[Sanció Pragmàtica]] que féu de la seva filla, [[Maria Teresa I d'Àustria]] l'hereva. Àustria participà, amb Prússia i Rússia en la primera i la tercera partició de Polònia el 1772 i 1795. 
[[Fitxer:CongressVienna.jpg|thumb|left|''The Congress of Vienna'' by [[Jean-Baptiste Isabey]], 1819.]]

Àustria s'involucrà en una guerra amb la França revolucionària amb derrotes successives contra [[Napoleó]] que dugueren a la fi de l'antic [[Sacre Imperi Romanogermànic]] el 1806. Dos anys després, el 1804, es fundà l'[[Imperi Austríac]]. El 1814, Àustria formà part de les forces aliades que envaïren França i que acabaren amb les [[Guerres napoleòniques]]. Així doncs, emergí, del [[Congrés de Viena]] el 1815, com una de les quatre potències més grans del continent. El mateix any, la [[Confederació Alemanya]] (''Deutscher Bund'') es fundà sota la presidència d'Àustria. Atesos els conflictes socials, polítics i nacionals irresolts, les terres alemanyes foren sacsejades per la [[Revolució de 1848]], que volien crear una Alemanya unificada.ref name=johnson/ Una Alemanya unificada podia haver estat possible com Gran Alemanya o Gran Alemanya o només com a Confederació Alemanya sense Àustria. Ja que Àustria no estava disposada a cedir els seus territoris de parla alemanya a allò que es convertiria en l'[[Unificació d'Alemanya|Imperi Alemany de 1848]], la corona de l'imperi fou oferta al rei prussià [[Frederic Guillem IV de Prússia|Frederic Guillem V]]. El 1864 Àustria i Prússia combateren juntes contra [[Dinamarca]] i assoliren alliberar els ducats independents de [[Schleswig]] i [[Ducat de Holstein |Holstein]]. Tot i així, ja que no pogueren posar-se d'acord quant a la solució de l'administració dels dos ducats, lluitaren en la [[Guerra Austroprussiana]] de 1866. Derrotada per Prússia en la [[batalla de Königgrätz]], Àustria hagué de deixar la Confederació Alemanya i no participà més en la política alemanya.

El [[compromís austrohongarès]] de 1867, el ''Ausgleich'' creà una sobirania dual, l'[[Imperi Austríac]] i el [[Regne d'Hongria]], sota [[Francesc Josep I d'Àustria|Francesc Josep]]. El govern austrohongarès d'aquest imperi divers incloïa diversos grups eslaus, eslovacs, eslovens, serbis i croates, així com comunitats italianes i romaneses. Com a resultat, governar Àustria-Hongria es tornà cada vegada més difícil en una època en què emergien els moviments nacionalistes. Tot i així, el govern central provà de cdidr en diversos aspectes; les minories podien escollir les escoles en llurs llengües pròpies, per exemple. L'assassinat de l'arxiduc [[Francesc Ferran d'Àustria]] a [[Sarajevo]] el 1914 per [[Gavrilo Princip]] (un membre d'un grup nacionalista serbi, la [[Ma Negra]])ref name=johnson/ fou la causa immediata de la [[Primera Guerra Mundial]] que dugué a la dissolució de l'[[Imperi Austrohongarès]], segons el tractat del [[Tractat de Sant-Germain]], i els territoris subordinats es convertiren en estats independents. Tanmateix, més de 3 milions d'austríacs alemanys quedaren fora de la nova República Austríaca als nou estats de [[Txecoslovàquia]], [[República Federal Socialista de Iugoslàvia|Iugoslàvia]], [[Hongria]], així com a [[Itàlia]]. Entre 1918 i 1919, Àustria era oficialment coneguda com la [[República de l'Àustria Alemanya]] (''Republik Deutschösterreich''). Els [[Aliats de la Primera Guerra Mundial]] prohibiren que Àustria s'unís a Alemanya, i també prohibiren aquest nom, el qual fou canviat a [[Primera República Austríaca|República d'Àustria]]. La monarquia es dissolgué el 1919 i s'establí una democràcia parlamentària segons la constitució del [[10 de novembre]] de [[1920]]. 
[[Fitxer:Franzferdinand.jpg|thumb|L'arxiduc Francesc Ferran]]
A la tardor de 1922, Àustria rebé un préstec internacional supervisada per la [[Lliga de Nacions]].ref name=brook/ El propòsit del préstec era evitar la bancarrota, estabilitzar la moneda i millorar la condició econòmica general. Amb l'atorgament del préstec, Àustria passà al control de la Lliga de Nacions. La [[Primera República Austríaca]] que durà fins al 1933 quan el canceller [[Engelbert Dollfuss]] dissolgué el parlament i instaurà un règim autocràtic de caràcter feixista.ref name=brook/ref name=johnson/ Els dos grans partits aleshores, els socialdemòcrates i els conservadors, tenien exèrcits paramilitars, que s'enfrontaren entre si, i esclatà la [[Guerra Civil Austríaca]]. 

El febrer de 1934, diversos membres del [[Schutzbund]] foren executats, el Partit socialdemòcrata fou il·legalitzat i molts dels seus membres foren empresonats o emigraren. En maig de 1934 els feixistes introduïren una nova constitució (''[[Maiverfassung]]'') la qual consolidà el poder de Dollfuss, però el 25 de juliol fou assassinat en un cop d'Estat [[nazi]]. El seu successor, [[Kurt Schuschnigg]], assajà de mantenir la independència d'Àustria però el 12 de març de 1938, les tropes alemanyes ocuparen el país i feren un plebiscit que confirmà la unió amb Alemanya. [[Adolf Hitler]], nadiu d'Àustria, proclamà l'annexió (''[[Anschluss]]'') d'Àustria, incorporant-la al [[Tercer Reich]]. Els nazis anomenaren Àustria com a ''[[Ostmark]]'' fins al 1942 quan es reanomenà ''Alpen-Donau-Reichsgaue''. Viena caigué el 13 d'abril de 1945 durant l'ofensiva soviètica de Viena, just abans del col·lapse total del Tercer Reich. [[Karl Renner]] ràpidament establí un govern provisional a Viena amb l'aprovació tàcit de les forces soviètiques victorioses, i declarà la secessió austríaca del Tercer Reich.

Tal com Alemanya, Àustria també fou dividida en una zona britànica, francesa, soviètica i estatunidenca, governada per la [[Comissió Aliada per Àustria]]. El govern austríac fou reconegut i tolerat per les quatre potències. Àustria, en general, fou tractada com si hagués estat originalment envaïda per Alemanya i alliberada pels aliats. El 15 de maig de 1955, Àustria tornà a guanyar la seva independència amb la signatura del [[Tractat de l'Estat Austríac]]. El 26 d'octubre de 1955 Àustria fou declarada permanentment neutral, declaració que perdura fins a l'actualitat.

El sistema polític de la Segona República es caracteritzà per un sistema de ''[[Proporz]]'', la qual cosa volia dir que la majoria dels càrrecs d'importància política foren dividits entre els membres del socialdemòcrates i el Partit Popular. 

El país fou admès a la [[Unió Europea]] el 1995 i mantingué la seva neutralitat constitucional, com altres estats membres, com ara [[Suècia]]. Els principals partits d'Àustria tenen posicions diverses quant a l'estatus futur de la neutralitat de l'exèrcit austríac, des de la posició neutral a l'entrada a l'[[OTAN]]. Ja que la neutralitat permanent forma part de la constitució austríaca es necessita una majoria de dos terços al parlament per canviar-la.

== Vegeu també ==
* [[Campionat d'Àustria de trial]]
* [[Llista de peixos d'Àustria]]

== Referències ==
{{Referències|2}}

== Enllaços externs ==
{{Commonscat|Austria}}

{{wikimedia|commons=Category:Austria|wikt=Àustria}}
* [http://www.austria.info Oficina Nacional de Turisme d'Àustria]
* [http://www.casal-catala.at/ Casal Català de Viena] {{ca}} 
* [http://www.traveldir.org/austria/ Guia d'Àustria] (en anglès) 
* [http://pagines.uab.cat/euroviatges/content/%C3%A0ustria Àustria (Els Països de la UE)] Portal del Centre de Documentació Europea de la Universitat Autònoma de Barcelona 

{{Patrimoni de la Humanitat a Àustria}}
{{Estats de la UE}}
{{Europa}}

{{1000 Història i geografia}}

{{Enllaç AB|de}}
{{Autoritat}}
{{Enllaç AD|da}}
{{ORDENA:Austria}}
[[Categoria:Àustria| ]]</text>
      <sha1>71qkz9i6syxym77e6uszvpsfz2v2lxy</sha1>
      <model>wikitext</model>
      <format>text/x-wiki</format>
    </revision>
  </page>