<page>
    <title>Arthur Harris</title>
    <ns>0</ns>
    <id>279367</id>
    <revision>
      <id>13947783</id>
      <parentid>13827633</parentid>
      <timestamp>2014-08-18T01:37:10Z</timestamp>
      <contributor>
        <username>Amitie 10g</username>
        <id>46614</id>
      </contributor>
      <minor></minor>
      <text>{{VPHISMILCAT Infotaula biografia militar 
|name= '''Arthur Travers Harris'''
|lived= ([[13 d'abril]] de [[1892]] - [[5 d'abril]] de [[1984]] (91 anys)
|placeofbirth= {{Bandera|England}} [[Cheltenham]], [[Anglaterra]]
|placeofdeath=
|image=[[Fitxer:Air Chief Marshal Sir Arthur Harris.jpg|200px|Arthur Harris]]
|caption= El Mariscal en Cap de l'Aire Sir Arthur Harris
|nickname= ''Bombarder Harris'', ''Carnisser Harris''
|allegiance= {{Bandera|the United Kingdom}} [[Regne Unit]]
|branch=[[Fitxer:Ensign of the Royal Air Force.svg|23px|Royal Air Force]] [[Royal Air Force|RAF]]
|serviceyears=[[1914]] – [[1945]] 
|rank=[[Fitxer:UK-Air-OF10 infobox.svg|30px|Mariscal de la RAF]] [[Mariscal de la Reial Força Aèria|Mariscal de la RAF]]
|commands= [[Comandament de Bombarders de la RAF]]
|battles=[[Primera Guerra Mundial]]br / [[Segona Guerra Mundial]]:br /
* [[Bombardeig estratègic durant la Segona Guerra Mundial|Bombardeig sobre Alemanya]]
* [[Bombardeig de Colònia durant la Segona Guerra Mundial|Operació Millennium]]
* [[Bombardeig d'Hamburg durant la Segona Guerra Mundial|Batalla d'Hamburg]]
* [[Batalla de Berlín (aire)|Batalla de Berlín]]
|awards= [[Orde del Bany|Gran Creu de Cavaller del Bany]]br /[[Orde de l'Imperi Britànic|Oficial de l'Imperi Britànic]]br /[[Creu de la Força Aèria (Regne Unit)|Creu de la Força Aèria]]
|laterwork= Director de la South African Marine Corporation
|portrayedby= 
}}

El [[Mariscal de la Reial Força Aèria]] '''Sir Arthur Travers Harris''', [[Baronet|Bt]] [[Orde del Bany|GCB]] [[Orde de l'Imperi Britànic|OBE]] [[Creu de la Força Aèria (Regne Unit)|AFC]], ([[13 d'abril]] de [[1892]] - [[5 d'abril]] de [[1984]]), comunament conegut com a ''Bomber'' Harris (''Bombarder'' Harris) o ''Butcher'' (o ''Butch'') Harris (''Carnisser'' Harris) va ser el Comandant en Cap del [[Comandament de Bombarders de la RAF]] durant la segona meitat de la [[Segona Guerra Mundial]]. El [[1942]] el [[govern del Regne Unit|govern]] acordà el [[bombardeig aeri de ciutats|bombardeig de les ciutats alemanyes]]. Harris complí vigorosament la política de [[Winston Churchill|Churchill]] i encoratjà el desenvolupament de tàctiques i tecnologia per realitzar la tasca amb més efectivitat. Va ser un dels arquitectes dels atacs més devastadorament efectius britànics contra la infraestructura alemanya en un moment en què el país es trobava limitat de recursos i treballadors.

La preferència de Harris vers el bombardeig estratègic d'una zona en lloc del bombardeig de precisió contra un objectiu concret durant el darrer any de la guerra encara genera controvèrsia, en part perquè en aquells moments la major part dels comandants de l'aire aliats pensava que era menys efectiu que el bombardeig de precisió i en part pel gran nombre de víctimes civils i de la gran destrucció que aquesta estratègia causà a l'Europa continental. No obstant això, en la seva defensa es pot argumentar que Harris implementà aquesta estratègia donat com de poc acurat era la seva força de bombardeigs en aquells moments.

El malnom ''Carnisser'' li va ser donat pels seus subordinats de la RAF, no com a crítica sobre l'amoralitat de la seva política de bombardeigs sobre les ciutats alemanyes, sinó per indicar la seva aparent indiferència a les pèrdues que suportaven els seus aviadors.

== Biografia ==
Harris va néixer a [[Cheltenham]], [[Gloucestershire]], durant una visita dels seus pares a [[Anglaterra]], mentre que el seu pare tenia un permís del [[Servei Civil Indi]]. Va ser educat a Allhallows School a [[Dorset]], mentre que els seus germans estudiaven a [[Sherborne School|Sherborne]] i a [[Eton College|Eton]]. No considerat dotat pels estudis pels seus pares, i quan va fer 16 anys li donaren a escollir ''l'exèrcit o les colònies''. Escollí les colònies i emigrà a [[Rhodèsia]] (avui [[Zimbabwe]] i [[Zàmbia]]), on passà 4 anys.

=== I Guerra Mundial ===
El [[1914]], amb l'esclat de la [[I Guerra Mundial]], Harris s'allistà al [[Primer Regiment de Rhodèsia]] com a corneta i serví al [[Sud-àfrica]] i a l'[[Àfrica Sud-occidental Alemanya]] (avui [[Namíbia]]). El 1915 tornà a Anglaterra i s'uní al [[Royal Flying Corps]], servint amb distinció a Anglaterra i a França el 1917 com a [[comandant de vol]] i al final com a Comandant del [[45è Esquadró (RAF)|45è Esquadró]]. Reclamà 5 victòries aèries abans de retornar a Anglaterra per comandar el [[44è Esquadró (RAF)|44è Esquadró]] a la defensa local i va rebre la [[Creu de la Força Aèria (Regne Unit)|Creu de la Força Aèria]].

=== Anys d'entreguerres ===
Després de la guerra escollí continuar a la recentment creada [[Royal Air Force]], amb rang de [[Cap d'Esquadró]]. A la RAF serví en diferents funcions a l'[[Raj Britànic|Índia]], [[Regió de Mesopotàmia|Mesopotàmia]] i [[Pèrsia]]. A l'Índia va estar involucrat per primera vegada en bombardeigs aeris, concretament durant uns problemes tribals a la frontera del Pakistan. Harris contribuí al desenvolupament dels bombardeigs fent servir [[bombes d'acció retardada]], las quals es feien servir per esclafar les revoltes de les tribus mesopotàmiques contra l'ocupació britànica. Recordant aquell període, Harris remarcava que ''l'única cosa que l'àrab entén és la mà dura''.

El [[1924]] va ser destinat a Anglaterra per comandar el seu primer esquadró de bombarders pesats de post-guerra, el [[58è Esquadró de la RAF|58è]]. El seu comandant a l'Iraq va ser el futur Cap de l'Estat Major de l'Aire Sir [[John Salmond]], que també retornava cap a Anglaterra. Junts van desenvolupar ''l'entrenament nocturn per a operacions nocturnes''.

Entre 1927 i 1929 van assistir a l'Acadèmia de l'Estat Major, on descobrí que al col·legi hi havia 200 cavalls perquè els oficials poguessin [[caça de la guineu|caçar la guineu]]. En un moment en què tots els serveis anaven curts d'equipament, l'alt comandament de l'exèrcit, dominat per oficials de cavalleria, clarament tenia unes prioritats totalment diferents de les dels tecnòcrates com Harris (que deia que els comandants de l'exèrcit només serien feliços amb el tanc si aquest podia aprendre a menjar fenc i a defecar com un cavall). També tenia una mala opinió de la [[Royal Navy|Marina]]. [[Bernard Montgomery]] va ser un dels pocs oficials amb els que coincidí a l'Acadèmia amb qui mantingué una bona relació, potser perquè compartien certes característiques en la personalitat.

El seu següent comandament va ser un esquadró d'hidroavions, on continuà desenvolupant les tècniques de vol nocturn. Va ser destinat al Comandament de l'Orient Mitjà, amb seu a Egipte, com a Oficial Superior de l'Estat Major de l'Aire. El [[1936]] comentà sobre la revolta dels àrabs de Palestina que ''una bomba de 250 ó 500 lliures sobre cada poble que parla a deshora seria una solució satisfactòria al problema''. El [[1937]] va ser promogut a [[Comodor de l'Aire]] i comandà el [[4t Grup de la RAF|4t Grup de bombarders]]. Després d'una missió de compra als Estats Units, va ser enviat a [[Mandat Britànic de Palestina]] i [[Transjordània]] i, com a [[Vicemariscal de l'Aire]], era l'oficial comandant del contingent de la RAF a la zona. Tornà a Anglaterra al setembre de [[1939]] per fer-se càrrec del [[5è Grup de la RAF|5è Grup]].

=== Segona Guerra Mundial ===
Harris ascendí ràpidament dins de l'escalafó de la RAF. El 1941 va ser promogut a [[Mariscal de l'Aire]] i Comandant en Cap del Comandament de Bombarders al febrer de 1942. En aquells moments, els bombardeigs nocturns de la RAF tenien un mínim efecte sobre l'economia alemanya. El 1942, això no obstant, ja estaven disponibles grans nombres de bombarders de 4 motors com el [[Handley Page Halifax]] o el [[Avro Lancaster]], permetent modificar les tàctiques.

El [[Frederick Lindemann|Professor Frederick Lindemann]] gaudia de la confiança d'en Churchill. Churchill el nomenà conseller primer científic del govern, amb un seient al Gabinet. El 1942, Lindemann presentà un document, demanant convertir el [[bombardeig d'àrea]] de les ciutats alemanyes en una campanya de [[Bombardeig estratègic durant la Segona Guerra Mundial|Bombardeig estratègic]]. La proposta va ser acceptada pel gabinet i Harris va rebre l'encàrrec de tirar-ho endavant. Va ser una part important de la [[guerra total]] llançada contra Alemanya. El paper del professor Lindemann va fer retrocedir la teoria d'atacar els principals centres industrials per tal de destruir deliberadament tantes cases i llars com fos possible. Les zones de residència dels treballadors havien de marcar-se com a objectius perquè tenien una gran densitat i les tempestes de foc eren més probables. Això desplaçaria la força laboral alemanya i reduiria la seva capacitat de treball. Els càlculs mostraven que el Comandament de Bombardeigs de la RAF podria destruir la majoria de les cases situades en ciutats ben de pressa. El pla despertà grans controvèrsies abans que comencés, però el Gabinet pensà que el bombardeig era l'única opció possible per atacar directament Alemanya (una gran invasió del continent encara estava molt lluny en el temps), i els soviètics demanaven que els aliats occidentals fessin alguna cosa per alleugerir la pressió que suportaven al [[Front Oriental de la Segona Guerra Mundial|Front Oriental]].

Harris afirmà a l'inici de la campanya de bombardeig que tenia les mans lliures sobre Alemanya, i com ell mateix va dir: ''Els Nazis van entrar en aquesta guerra amb l'engany de què ells bombardejarien als altres, però ningú no els bombardejaria a ells. A Rotterdam, Londres, Varsòvia i cent llocs més han posat en pràctica la seva teoria. Han sembrat vents i ara recolliran tempestes''. En les seves memòries va escriure que ''Malgrat el que va passar a Hamburg, el bombardeig es demostrà un mètode prou humà''.

A l'inici els efectes eren limitats donat el petit nombre d'avions usats, així com les mancances d'ajudes de navegació, la qual cosa comportava que fos poc acurat. Quan la producció d'avions millors i d'ajudes electròniques millorà, Harris llançà atacs a una escala molt major, fins i tot de mil avions. A l'[[Operació Mil·lenni]] va llançar el primer ''atac de mil bombarders'' contra [[Colònia (Alemanya)|Colònia]] la nit del [[30 de maig|30]]/[[31 de maig]] de [[1942]]. Aquesta operació va incloure per primera vegada l'ús de l'[[onada de bombarders]], que era una innovació tàctica dissenyada per superar els caces nocturns alemanys de la [[Línia Kammhuber]].

Harris formava part d'un influent grup d'alts comandaments aliats que creien que només amb el bombardeig s'aconseguiria la rendició d'Alemanya. En diverses ocasions va escriure als seus superiors afirmant que la guerra s'enllestiria en pocs mesos, primer a l'agost de [[1943]] després de l'èxit de la Batalla d'Hamburg ([[Operació Gomorra]]) i després al gener de 1944. En aquesta ocasió, això no obstant, el Comandament de Bombarders havia estat involucrat en el que es coneixeria com la [[Batalla de Berlín (Aèria)|Batalla de Berlín]]: diversos atacs en massa sobre Berlín, que s'estengueren entre novembre de 1943 i març de 1944. Durant aquest període, els britànics van perdre 1.047 bombarders i 1.682 van resultar danyats, culminant en el desastrós atac sobre [[Nuremberg]] del [[30 de març]] de [[1944]], quan 94 bombarders van ser abatuts i 71 més van ser danyats, amb la pèrdua de 795 tripulants.

Amb la preparació per al [[Operació Overlord|Dia-D]], s'ordenà a Harris que assenyalés objectius a la via ferroviària francesa, objectius pels que protestà perquè creia que comprometien la pressió continuada sobre la indústria francesa i que s'estava fent servir el Comandament de Bombarders per a un propòsit pel qual no estava dissenyat. A finals d'any les forces ja estaven assentades al continent, i al gener de 1945 se li permeté tornar a la seva política anterior. Els mesos de descans i reavituallament van ser profitosos pel Comandament de Bombarders, i ara eren capaços de posar més de 1.000 avions per atac.

Després del Dia-D ([[6 de juny]] de [[1944]]), amb el ressorgiment de la campanya de bombardeigs estratègics sobre Alemanya, Harris restà aferrat a la zona de bombardeigs. L'atac de la RAF que despertà més controvèrsies va ser al vespre del [[13 de febrer]] de [[1945]], amb el [[Bombardeig de Dresden a la Segona Guerra Mundial|bombardeig de la ciutat de Dresden]], amb una tempesta de foc letal que causà la mort de desenes de milers de vicils. Atacs com aquest o com el posterior a [[Bombardeig de Pforzheim a la Segona Guerra Mundial|Pforzheim]] van ser altament criticats per l'alta xifra de víctimes civils per a un escàs profit militat. La culminació del Comandament de Bombarders de la RAF tingué lloc amb els atacs del març de 1945, quan la RAF llançà la major quantitat de bombes en un mes en tota la guerra. El darrer atac sobre Berlín tingué lloc la nit del [[21 d'abril|21]]/[[22 d'abril]], tot just abans que els [[Batalla de Berlín|soviètics entressin a la ciutat]]. Després d'això, la majoria dels bombardeigs fets per la RAF només van ser en un paper de suport tàctic. El darrer gran atac estratègic va ser la destrucció de la refineria de petroli a [[Tønsberg]], al sud de Noruega, realitzat per 107 Lancasters la nit del [[25 d'abril|25]]/[[26 d'abril]].

== Postguerra ==

A la postguerra hi hagué remordiments entre el govern britànic sobre el nivell de la destrucció de les ciutats alemanyes causat pel Comandament de Bombardeigs cap al final de la guerra. No obstant això, Harris va ser promogut a [[Mariscal de la Reial Força Aèria]] el 1945. Es retirà el [[15 de setembre]] de [[1945]] per escriure la seva història sobre els èxits del Comandament de Bombarders a ''Bomber Offensive''. Va ser l'únic comandant en cap que no va ser fet [[títols nobiliaris|noble]] el 1946. Les tripulacions del Comandament de Bombarders van ser negades a tenir una medalla de campanya separada (tot i poder rebre l'[[Estrella de les Tripulacions Aèries d'Europa]] o la [[Estrella de França i Alemanya|de França i Alemanya]] i, en protesta a aquest anorreament oficial cap als seus homes, Harris refusà qualsevol títol. Decebut per les crítiques als seus mètodes, Harris es traslladà a [[Sud-àfrica]] el 1948 i va ser el director de la South African Marine Corporation entre 1946 a 1953.

El 1953, amb [[Winston Churchill]] de nou com a Primer Ministre, insistí fet que Harrís acceptés ser [[baronet]] i va ser nomenat el 1r Baronet de Chipping Wycombe. Al mateix any retornà a Anglaterra i va viure a Goring-on-Thames. Mai no a expressar cap mena de remordiment sobre les seves accions a la guerra, tot i que podia argumentar que les seves ordres seguien les petjades de la ''guerra total'' definida i iniciada pels alemanys.

Tot i les protestes alemanyes (i també provinents del Regne Unit), el ''Bomber Harris Trust'' (una organització de veterans de la RAF) erigí una estàtua del seu antic comandant a les portes de l'església de la RAF de St. Clement Danes, a [[Londres]], el 1992, estàtua descoberta per la [[Elisabet Bowes-Lyon|Reina Mare]]. L'estàtua ha de ser protegida nit i dia per la policia, doncs de vegades ha estat ruixada amb [[Grafit (art)|grafits]].

El 1974 aparegué en un episodi de la sèrie de documentals de la Thames Television ''El món en guerra''. 

Arthur Harris va morir el [[5 d'abril]] de [[1984]], amb 91 anys d'edat

== Promocions ==
=== Exèrcit ===
* [[Fitxer:UK Army OF1a.png|50px|Tinent de 2ª]] Sots-tinent – 6 de novembre de 1915
* [[Fitxer:UK Army OF1b.png|50px|Tinent]] [[Tinent]] – 1 de juliol de 1917
* [[Fitxer:UK Army OF3.png|50px|Major]] [[Major (Regne Unit)|Major]] – 1 de gener de 1918

=== RAF ===
* [[Fitxer:UK Army OF3.png|50px|Major]] Major – [[1 d'abril]] de [[1918]]
: [[Fitxer:UK-Air-OF3 infobox.svg|50px|Cap d'Esquadró]] [[Cap d'Esquadró]] – [[1 d'agost]] de [[1919]]
: [[Fitxer:UK-Air-OF4 infobox.svg|50px|Comandant d'Ala]] [[Comandant d'Ala]] – [[1 de juliol]] de [[1927]]
: [[Fitxer:UK-Air-OF5 infobox.svg|50px|Capità de Grup]] [[Capità de Grup]] – [[1 de juliol]] de [[1933]]
: [[Fitxer:UK-Air-OF6 infobox.svg|50px|Air Commodore]] [[Comodor de l'Aire]]– [[1 de juliol]] de [[1937]]
: [[Fitxer:UK-Air-OF7 infobox.svg|50px|Vicemariscal de l'Aire]] [[Vicemariscal de l'Aire]] – [[1 de juliol]] de [[1939]]
: [[Fitxer:UK-Air-OF8 infobox.svg|50px|Mariscal de l'Aire]] [[Mariscal de l'Aire]] – [[1 de gener]] de [[1944]]
: [[Fitxer:UK-Air-OF9 infobox.svg|50px|Mariscal en Cap de l'Aire]] [[Mariscal en Cap de l'Aire]] – [[1 de gener]] de [[1946]]

== Condecoracions ==

: [[Fitxer:Galó de l'Orde del Bany (UK).jpg|50px|Galó de l'Orde del Bany (UK)]] [[Orde del Bany|Gran Creu de l'Orde del Bany]] (14-6-1945)
: [[Fitxer:Order BritEmp rib.png|50px|Orde de l'Imperi Britànic]] [[Orde de l'Imperi Britànic|Oficial de l'Orde de l'Imperi Britànic]] (3-6-1927)
: [[Fitxer:AFC (UK) ribbon.png|50px|Creu de la Força Aèria]] [[Creu de la Força Aèria (Regne Unit)|Creu de la Força Aèria]] (2-11-1918)
: [[Fitxer:UK MID 1920-94.svg|50px|Menció als Despatxos]] [[Menció als Despatxos|2 Mencions als Despatxos]] (15-9-1939; 1-1-1941)
: [[Fitxer:1914 Star BAR.svg|50px|Estrella de 1914-15]] [[Estrella de 1914-15]]
: [[Fitxer:British War Medal BAR.svg|50px|Medalla Britànica de la Guerra]] [[Medalla Britànica de la Guerra 1914-20]]
: [[Fitxer:Victory Medal MID ribbon bar.svg|50px|Medalla de la Victòria de 1914-1918]][[Medalla de la Victòria 1914-1918 (Regne Unit)|Medalla de la Victòria 1914-1918]]
: [[Fitxer:General Service Medal 1918 BAR.svg|50px|Medalla del Servei General]] [[Medalla del Servei General (1918)|Medalla del Servei General a l'Exèrcit i la RAF]]
: [[Fitxer:39-45 Star w BoB clasp BAR.svg|50px|Estrella de 1939-45 amb roseta - Batalla d'Anglaterra]] [[Estrella de 1939-45]]
: [[Fitxer:Air Crew Europe w clasp BAR.svg|50px|Estrella de les Tripulacions Aèries d'Europa amb roseta 'Atlàntic']] [[Estrella de les Tripulacions Aèries d'Europa]] amb barra [[Estrella de França i Alemanya|França i Alemanya]]
: [[Fitxer:War Medal 39-45 w MID BAR.svg|50px|Medalla de la Guerra 1939-1945]] [[Medalla de la Guerra 1939-1945]]
: [[Fitxer:GeorgeVSilverJubileum-ribbon.png|50px|Medalla del Jubileu de Plata del Rei Jordi V 1935]] [[Medalla del Jubileu de Plata del Rei Jordi V 1935]] 
: [[Fitxer:GeorgeVICoronationRibbon.png|50px|Medalla de la Coronació del Rei Jordi VI 1937]] [[Medalla de la Coronació del Rei Jordi VI 1937]] 
: [[Fitxer:Order of Suvorov ribbon.png|50px|Orde de Suvórov]] [[Orde de Suvórov]] de 1a Classe (29-2-1944)
: [[Fitxer:POL Polonia Restituta Wielki BAR.svg|50px|Orde Polònia Restituta]] [[Orde Polònia Restituta|Gran Creu de l'Orde Polònia Restituta]] (12-6-1945)
: [[Fitxer:US Legion of Merit Chief Commander ribbon.png|50px|Legió del Mèrit]] [[Legió del Mèrit|Cap Comandant de la Legió del Mèrit]] ([[Estats Units]]) (30-1-1945)
: [[Fitxer:Distinguished Service Medal ribbon.svg|50px|Medalla del Servei Distingit a l'Exèrcit]] [[Medalla del Servei Distingit a l'Exèrcit]] ([[Estats Units]]) (30-1-1945)
: [[Fitxer:Legion Honneur GO ribbon.svg|50px|Gran oficial de la Legió d'Honor]] [[Legió d'Honor|Gran Oficial de la Legió d'Honor]] ([[França]]) (1945)
: [[Fitxer:Croix de guerre 1939–1945 stripe bronsepalme.svg|50px|Creu de Guerra 1939-1945]] [[Creu de Guerra 1939-1945|Creu de Guerra amb Palmes]] ([[França]]) (1945) 
: [[Fitxer:BRA Order of the Southern Cross - Grand Cross BAR.png|50px|Gran Creu de l'orde de la Creu del Sud]] [[Orde de la Creu del Sud|Gran Creu de l'orde de la Creu del Sud]] ([[Brasil]]) (14-6-1946)

{{Inicia taula}}
{{Filera de successions
|títol= Comandant del [[5è Grup de la RAF]]
|abans=[[William Callaway|W B Callaway]]
|després=[[Norman Bottomley|N H Bottomley]]
|anys=[[1939]]–[[1940]]}}
{{Filera de successions|títol=Cap del [[Comandament de Bombarders de la RAF|Comandament de Bombarders]]
|abans=[[Jack Baldwin (oficial de la RAF)|Jack Baldwin]]
|després=[[Norman Bottomley|Sir Norman Bottomley]] 
|anys=[[1942]]-[[1945]]}}
{{Finalitza taula}}

{{Commonscat|Arthur_Travers_Harris}}
{{Autoritat}}
{{ORDENA:Harris, Arthur}}

[[Categoria:Militars anglesos]]
[[Categoria:Mariscals de la Reial Força Aèria]]
[[Categoria:Militars britànics de la Segona Guerra Mundial]]
[[Categoria:Militars britànics de la Primera Guerra Mundial]]
[[Categoria:Gran Creu de Cavaller de l'Orde del Bany]]
[[Categoria:Oficials de l'Orde de l'Imperi Britànic]]
[[Categoria:Receptors de la Medalla al Servei Distingit]]
[[Categoria:Cap Comandant de la Legió del Mèrit]]
[[Categoria:Receptors de la Legió d'Honor]]
[[Categoria:Receptors de la Creu de Guerra (França)]]
[[Categoria:Gran Creu de l'orde de la Creu del Sud]]
[[Categoria:Persones de Gloucestershire]]
[[Categoria:Baronets]]</text>
      <sha1>5e8xtnabogz4vwda9t8g4x90laq3jbz</sha1>
      <model>wikitext</model>
      <format>text/x-wiki</format>
    </revision>
  </page>