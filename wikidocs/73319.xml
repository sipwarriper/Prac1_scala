<page>
    <title>Bloqueig de Berlín</title>
    <ns>0</ns>
    <id>73319</id>
    <revision>
      <id>13838679</id>
      <parentid>13572737</parentid>
      <timestamp>2014-07-16T00:06:54Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>El '''bloqueig de Berlín''' (en alemany, ''Berlin-Blockade'') és el bloqueig que la [[URSS|Unió Soviètica]] va imposar a [[Berlín Oest]] entre el [[24 de juny]] de [[1948]] i el [[12 de maig]] de [[1949]]. El bloqueig fou la reacció soviètica a la reforma monetària de les zones d'ocupació occidentals (Berlín Oest inclòs) i va provocar que la ciutat s'hagués d'abastir per aire mitjançant el [[pont aeri de Berlín]].

== Antecedents ==

[[Fitxer:Deutschland Besatzungszonen 1945.svg|thumb|Zones d'ocupació d'Alemanya]]
[[Fitxer:Berlin Blockade-map.svg|thumb|Sectors de Berlín]]

Després del final de la [[Segona Guerra Mundial]], [[Alemanya]] havia estat dividida en quatre [[zona d'ocupació|zones d'ocupació]]. [[Berlín]], que tenia un estatus especial, també va ser dividida en quatre sectors i es trobava enmig de la zona d'ocupació soviètica. Tant Alemanya com Berlín havien de ser administrades conjuntament per la Comandància [[Aliats de la Segona Guerra Mundial|Aliada]], composta per les quatre potències vencedores de la guerra. Tanmateix, segons el punt de vista soviètic, Berlín formava part de la seva zona d'ocupació.

Quan es van delimitar els sectors, no es va establir cap reglamentació concreta sobre carreteres o trens. En canvi, sí que es va acordar la creació de tres corredors aeris permanents entre la capital i les zones d'ocupació occidentals d'Alemanya: Berlín-[[Hamburg]], Berlín-[[Hannover]] i Berlín-[[Frankfurt del Main|Frankfurt]].

Poc després del final de la guerra ja van començar els conflictes entre el [[OTAN|bloc capitalista]] i el [[Pacte de Varsòvia|bloc comunista]]. Les tensions entre els [[Estats Units d'Amèrica|EUA]], el [[Regne Unit de la Gran Bretanya i Irlanda del Nord|Regne Unit]] i [[França]], per un costat, i l'URSS per l'altre van provocar una crisi a principis de 1948. Com a protesta contra les decisions de la Conferència de les Sis Potències de [[Londres]], la Unió Soviètica va abandonar la Comandància Aliada el [[20 de març]] i el [[16 de juny]] va sortir també de l'administració berlinesa.

El [[20 de juny]] es va introduir a les tres zones occidentals una reforma monetària, que va substituir el vell [[Reichsmark]] pel [[Marc alemany]]. Aquesta reforma es va dur a terme sense l'aprovació de l'URSS, que el [[23 de juny]] es va veure obligada a introduir una altra reforma monetària al seu sector, per evitar que la [[moneda]] antiga inundés la seva zona d'ocupació i provoqués una [[hiperinflació]]. Aquesta segona moneda -així ho van fer públic- havia de ser de curs legal a Berlín Oest. Sorpreses, les potències occidentals van anul·lar immediatament aquesta decisió i van fer començar a fer circular marcs alemanys també a Berlín occidental. La Unió Soviètica va decretar, en aquell moment, el bloqueig de Berlín.

== Inici del bloqueig ==

Durant la nit del 23 al 24 de juny de 1948, es van apagar tots els llums de Berlín Oest. La central elèctrica de Golpa-Zschornewitz, que abastia d'electricitat Berlín des de feia dècades, va ser desconnectada. A primera hora del dia 24, després que hi hagués hagut alguns problemes amb el trànsit de vehicles, l'administració soviètica va tallar tots els carrers i les vies de tren que portessin cap a Berlín Oest, i va suspendre també la circulació fluvial i marítima entre la ciutat i l'Alemanya Occidental. La intenció de l'URSS era obligar les potències occidentals a abandonar els seus sectors de Berlín.

Els governs occidentals ja comptaven amb reaccions soviètiques a la reforma monetària, que el que buscava era evitar que l'URSS es fes amb tota la ciutat, però el bloqueig els va agafar desprevinguts. A més, les relacions entre [[Washington D.C.|Washington]], Londres i [[París]] no es trobaven en el seu millor moment, ja que no aconseguien posar-se d'acord en una política única per a Berlín.

== Durant el bloqueig ==

La Unió Soviètica va intensificar durant el bloqueig la divisió de Berlín. El govern municipal, a causa de les molèsties que els causaven els soviètics, va haver de traslladar-se al sector occidental de la ciutat la tardor de 1948. L'[[alcalde]] [[Ernst Reuter]] es va convertir en un símbol de la resistència de la ciutadania berlinesa. El [[20 de novembre]], l'alcalde reescollit va iniciar el seu mandat a l'ajuntament occidental, el [[Rathaus Schöneberg]]. El [[2 de desembre]] s'escull un nou alcalde per a la part oriental, [[Friedrich Ebert]], que comença el seu mandat en el nou ajuntament oriental, el [[Rotes Rathaus]].

El bloqueig va impedir la circulació de mercaderies entre Berlín Oest i l'Alemanya occidental, però no la circulació de persones. El metro va seguir circulant sense problemes entre les dues parts de la ciutat. Durant el bloqueig, les empreses i els ciutadans occidentals podien seguir comprant al sector oriental i obtenir [[aliment]]s, [[combustible]] per a la [[calefacció]], etc. La Unió Soviètica va intentar que els ciutadans occidentals canviessin les seves [[cartilla de racionament|cartilles de racionament]] per unes altres d'orientals, però aquesta oferta no va tenir gaire èxit.

== Pont aeri de Berlín ==

{{principal|Pont aeri de Berlín}}

Els governs occidentals es van trobar davant la disjuntiva d'abandonar Berlín o romandre a la ciutat. El governador militar de la zona americana, el general [[Lucius D. Clay]], era un dels partidaris més ferms de quedar-se a Berlín. Opinava que a la retirada de la ciutat seguirien altres amenaces soviètiques, i comptava en tot cas amb el suport de la [[doctrina Truman]], que assegurava ajut en la lluita contra el [[comunisme]]. Va proposar d'enviar un comboi militar per trencar el bloqueig, però el president americà [[Harry Truman]] no rebutjà per evitar un conflicte armat.

El [[25 de juny]] el general Clay ordenà la posada en marxa d'un [[pont aeri]]. El [[26 de juny]] el primer [[avió]] de l'[[exèrcit]] va aterrar a l'[[Aeroport Internacional de Tempelhof|aeroport de Tempelhof]] de Berlín, començant l'Operació ''Vittles''. Dos dies després els britànics van començar una operació similar, anomenada ''Plain Fare''.

== Fi i conseqüències del bloqueig ==
Com que la Unió Soviètica va adonar-se que el pont aeri garantia l'abastiment de Berlín i que podia ser portat a terme indefinidament, el 12 de maig de 1949 va posar fi al bloqueig.

Com a conseqüència del bloqueig, es va ordenar la creació d'una reserva pública d'aliments, matèries primeres i altres béns de primera necessitat per a Berlín Oest, coneguda com a ''Senatsreserve''.

El bloqueig va ser el primer punt àlgid de la [[Guerra freda]], i aquest comportament dels soviètics va intensificar la lluita contra el comunisme al bloc capitalista. El suport que els americans van oferir als berlinesos de l'oest, si bé no desinteressadament, va generar en els alemanys un sentiment d'agraïment. Els EUA, fins ara forces d'ocupació (''Besatzungsmacht'') van passar a conèixer-se popularment com forces de protecció (''Schutzmacht''), i les relacions entre l'RFA i els EUA van millorar enormement.

Berlín va ser escenari una altra vegada d'un conflicte a la Guerra freda. El 1958, el president de l'URSS [[Nikita Khrusxov]] va llançar el seu Ultimàtum de Berlín, en què exigia que Berlín es convertís en una ciutat ''lliure'' i desmilitaritzada. El 1961, finalment, es construí el [[mur de Berlín]].

{{Guerra freda}}
{{Commonscat|Berlin Airlift}}

{{ORDENA:Bloqueig De Berlin}}	!--ORDENA generat per bot--
{{Autoritat}}
{{Enllaç AD|fr}}

[[Categoria:Història de Berlín]]
[[Categoria:Segle XX a Alemanya]]
[[Categoria:Història de la Unió Soviètica]]
[[Categoria:Relacions exteriors soviètiques]]
[[Categoria:Relacions internacionals d'Alemanya]]
[[Categoria:Incidents diplomàtics]]
[[Categoria:Guerra Freda]]</text>
      <sha1>g50a7tz7fyk4unltf7lnqnfdo4z8vlm</sha1>
      <model>wikitext</model>
      <format>text/x-wiki</format>
    </revision>
  </page>