<page>
    <title>Niš</title>
    <ns>0</ns>
    <id>25784</id>
    <revision>
      <id>13539793</id>
      <parentid>13456822</parentid>
      <timestamp>2014-06-08T07:06:17Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: en que era  en què era</comment>
      <text>'''Niš''' (Ниш, amb ''š'' sonant com a ''xeix'', del romà '''Naissus'''; vegeu més endavant) és una ciutat de [[Sèrbia]] (antiga [[República Federal de Iugoslàvia|Iugoslàvia]]) amb coordenades 43.3° N 21.9° E, situada vora el riu [[Nišava]], amb una població de 374,300 (2004, World Gazeteer). La ciutat s'estén en una àrea d'uns 597 quilòmetres quadrats i inclou la ciutat de Niš, les termes [[Niška Banja]] i 68 suburbis més. Compta amb el '''Konstantin Veliki Aerodrom''' (o aeroport de [[Constantí I el Gran]]), un aeroport internacional amb codi de destinació INI. 

Situada en una cruïlla d'autopistes entre els [[Balcans]] i la resta d'[[Europa]], que connecten l'[[Àsia Menor]] amb [[Europa]], Niš és una de les ciutats més antigues dels Balcans i des dels temps antics s'ha considerat una porta entre l'[[Est]] i l'[[Oest]].

Niš és un centre universitari. Hi ha vora 14.000 universitaris a la [[Univerzitet u Nišu]], que comprèn 10 facultats. Niš és també un dels centres industrials més importants de Sèrbia, amb indústria electrònica, de l'enginyeria mecànica, tèxtil i tabaquera.

Durant l'ocupació alemanya a la [[Segona Guerra Mundial]], el primer [[camp de concentració]] de Iugoslàvia va ser a prop de Niš. El [[1942]], una revolució armada finalitzà amb una fugida. Els fugits eren de la [[guerrilla]] del movimient de [[Josip Broz Tito|Tito]], que havien estat capturats pels alemanys durant la [[batalla de Kozara]]. Aquesta fuga està representada a la pel·lícula de [[Miomir Stamenkovic]] ''[[Lager Niš]]'', de [[1987]].

El clima de l'àrea de Niš és moderat i continental.

== Història ==
L'antic nom de '''Naissus''' (lloc de les [[nimfes]]) es va mantenir sota l'[[imperi Romà]] i forma part de la província de Mèsia. Es considerà un lloc digne de menció a l'obra ''Geografia'' de [[Claudi Ptolemeu]]. Els romans ocuparen la ciutat en el període de la [[Tercera Guerra Mitridàtica|guerra de Dardània]] ([[75 aC|75]]-[[73 aC]]) i la ciutat es convertí en una cruïlla de camins estratègics i una ciutat mercantil i de guarnició. Quan es va crear la [[província de Dardània]] en fou la capital. 

L'any [[268]], durant la [[crisi del segle III]] quan es derruí l'Imperi, la invasió [[Gots|goda]] més gran considerada fins a la data va anar penetrant als Balcans. Els [[hèruls]], aliats dels gots, proporcionaren una flota que transportà per mar nombrosos exèrcits que baixaren per la costa del [[mar Negre]], on causaren la destrucció dels territoris costaners de [[Tràcia]] i [[Macedònia (territori històric)|Macedònia]]. Altres forces enormes creuaren el [[Danubi]] a [[Mèsia]]. La invasió dels gots a la província de [[Pannònia]] fou desastrosa. L'emperador [[Gal·liè]] va aturar el progrés dels gots derrotant-los a la batalla d'abril de l'any [[268]]. Al setembre del mateix any es dirigí cap a la major força dels [[gots]], situada a Naissus, i els derrotà en la carnisseria que fou anomenada la [[batalla de Naissus]], la més sangnant del [[segle III]], en què moriren entre 3.000 i 5.000 gots al camp de batalla. La batalla proporcionà el nou cognom al gran general [[Marc Aureli Claudi|Claudi Gòtic]], tot i que fóra el comandant de cavalleria d'Aurelià el vencedor real. La batalla de Naissus assegurà dos segles més l'Imperi a l'oest.

Quatre anys més tard, el 27 de febrer de 272, època en què era una ciutat important i tenia una fàbrica estatal d'armament, nasqué a Naissus el fill d'un comandant militar i de la filla d'un hostaler; llur destí seria el de convertir-se en l'emperador [[Constantí I el Gran]]. Les importants restes arqueològiques de la vila imperial de [[Mediana]], que daten del segle IV, es troben molt a prop de Niš. Els terres amb mosaics i altres restes luxoses es preserven al Museu Arqueològic de les excavacions.ref{{Ref-llibre |cognom= |nom= |títol=Proceedings of the 21st International Congress of Byzantine Studies |url=http://books.google.es/books?id=uVQOZWilJrgCpg=PA281dq=Mediana+archeological+sitehl=casa=Xei=c8QnUc2CHcectQan5oDwDAved=0CDAQ6AEwAA#v=onepageq=Mediana%20archeological%20sitef=false |llengua=anglès |editorial=Ashgate Publishing, Ltd. |data=2006 |pàgines=p.281 |isbn=}}/ref Als voltants s'hi agrupen altres enclavaments aristocràtics suburbans.

Al [[segle IV]] es fundà la [[basílica]] [[cristiana]] a Niš, un dels monuments cristians més antics. Tot i que l'emperador [[Julià l'Apòstata]] en reforçà les muralles, la gran prosperitat de Naissus la convertí en objectiu militar i fou destruïda per [[Àtila]] al [[segle V]] (434-453). Posteriorment, [[Justinià I]] va fer tots els possibles per restaurar-la, reconstruint-la i fortificant-la, però ''Naissus'' mai més recuperà el caràcter urbà del segle IV. A la meitat del segle VI es van establir a la seva rodalia els primers grups eslaus.

Al [[segle IX]], Naissus va restar sota la dominació dels [[Bulgària|búlgars]]; fou part de l'estat fundat a Macedònia pel tsar Samuel el 976, fins al 1018 quan va passar altre cop als bizantins; uns anys després van començar les invasions del [[petxenegs]] que a la meitat del segle es van instal·lar entre ''Naissus'' i [[Sofia]]. El 1072 fou atacada pels [[Hongria|hongaresos]] en una expedició de pillatge i el 1096 els habitants van defensar-se contra un atac dels primers croats, lliurant una dura batalla prop del pont, en que els croats foren derrotats. Més tard fou ocupada pels hongaresos fins que l'emperador [[Imperi Bizantí|bizantí]] [[Manel I Comnè]] la reconquistà una altra vegada al [[1173]] i els bizantins la van conservar fins al 1182 quan [[Bela III]] d'[[Hongria]] la va recuperar al servei del príncep de [[Sèrbia]] [[Esteve Nemanja]] que aviat va assolir la sobirania del territori i fins a Sofia. El 1189 els croats de la [[Tercera Croada]] la van trobar gairebé buida i severament malmesa però el príncep de [[Sèrbia]] Esteve hi va rebre hospitalàriament a l'emperador germànic [[Frederic I Barba-roja]] i als seus croats. Va restar en mans dels serbis fins a la conquesta turca. [[Al-Idrisi]] l'esmenta com a ''Nisu''. 

El [[1375]], els [[Turcs otomans|otomans]] capturaren ''Naissus'' per primer cop als serbis; les cròniques sèrbies assenyalen la data el 1386, segurament la data de l'ocupació definitiva. El 1443 fou ocupada i destruïda pels exèrcits cristians de [[Ladislau III d'Hongria]] i [[Joan Hunyadi]]. Després de la caiguda de [[Smederevo]] el 1459, el despotat serbi fou convertit en província otomana i Nish va quedar més directament sota domini turc. En una data propera (pocs dies després) al [[20 de juny]] de [[1521]] la ciutat va patir un greu incendi i es va salvar en part per l'ajut de les tropes turques manades pel ''beglerbegi'' [[Ahmad Pasha]] que manava les forces contra els hongaresos. 

Al segle XVII era un ''kadilik'' del sandjak de Sofia. [[Evliya Çelebi]] la va visitar i descriure el 1660. El [[23 de setembre]] de [[1689]] fou ocupada pels austríacs manats pel príncep Lluís de Baden, però retornada als turcs l'any següent. El [[1737]] els austríacs manats per Seckendorf la van tornar a ocupar però altre cop fou retornada al cap de dos mesos. Fou llavors quan es van construir els elements defensius. Encara es conserva bé una gran fortalesa de les primeres dècades del [[segle XVIII]]. També hi ha un important monument del començament del [[segle XIX]] en memòria de l'aixecament serbi contra el regne turc, present més de quatre-cents anys; és la [[Ćele Kula]] (o Torre de les Calaveres), una torre construïda amb calaveres humanes única en el seu estil i que recorda el sacrifici del voivoda Stevan Sindjelič, lloctinent del cap rebel serbi [[Karageorge]], que el [[31 de maig]] de [[1809]] va fer saltar la fortalesa matant-se a si mateix i als assaltants otomans; els otomans no van poder ocupar la ciutat i amb les calaveres dels morts serbis els turcs van construir la torre esmentada. L'11 de gener de 1878 Nish fou finalment arrabassada als otomans en virtut del [[tractat de San Stefano]]; llavors era capital d'un ''liwa''. La població musulmana va emigrar majoritàriament a Turquia. A la ciutat van treballar l'historiador [[Ahmed Lütfi Efendi|Ahmed Lutfi]] (1815-1907) i l'home d'estat [[Mithat Paşa|Mihdat Pasha]] (1822-1884); aquest darrer fou governador de Nish del 1861 a 1864.

Les mesquites foren eliminades en pocs anys; la penúltima va ser destruïda per una inundació el 1896 i només se'n va conservar una. El 1929 la jurisdicció del mufti islàmic que tenia autoritat sobre tots els musulmans de Sèrbia, fou eliminada i substituïda per un tribunal regional de la xaria (un altre estava a [[Belgrad]]). El 1931 els musulmans només eren el 3,7% de la població de 35.384 habitants; el 1933 es quantifiquen en 1.982, la majoria gitanos (els que no ho eren es repartien entre els que parlaven serbocroata, turc i albanès) que encara que musulmans i amb noms musulmans també seguien algunes festes cristianes. Les institucions musulmanes de Nish van desaparèixer durant la [[II Guerra Mundial]] i ja no es van restablir. Prop de Nish hi va haver el primer camp de concentració de Iugoslàvia durant la guerra (1942) i per mitjà d'una revolta se'n va escapar uns guerrillers de Tito que foren capturats després pels alemanys a la batalla de Kozara. La ciutat fou bombardejada pèls aliats el 1944 junt amb altres ciutats sèrbies. 

El 1996, Niš fou la primera ciutat a manifestar-se contra [[Slobodan Milošević]]. La coalició de l'oposició democràtica anomenada Zajedno (Junts) va guanyar les eleccions del 1996 i el primer alcalde democràtic fou Zoran Živković (que després va esdevenir primer ministres de Sèrbia el 2003). El [[7 de maig]] de [[1999]] un bombardeig de l'[[OTAN]] va causar diverses víctimes. A les eleccions municipals del setembre del 2004, Smiljko Kostic del partit Nova Srbija, va aconseguir el triomf; el Partit Democràtic va promoure un referèndum per cridar a Kostic però la majoria va votar en contra (novembre del 2005). A les eleccions locals de maig de 2008 el Partit Democràtic, el G17+ i altres partits reunits entorn del Partit Socialista de Sèrbia va obtenir el triomf i Milos Simonovic (del Partit Democràtic) fou escollit alcalde.

== Referències ==
{{Referències}}

== Enllaços externs ==
{{Commonscat|Niš}}

* [http://www.nis.rs/index.php?lang=en Web oficial de la ciutat]
* [http://www.ni.ac.rs/en/ Universitat de Niš]
* [http://www.narodnopozoristenis.rs/sr/ Narodno pozorište Niš - Teatre Nacional de Niš]

{{cal coor}}
{{cal geo}}
{{ORDENA:Nis}}
{{Enllaç AD|sr}}

[[Categoria:Ciutats de Sèrbia]]
[[Categoria:Mèsia]]</text>
      <sha1>euu39ot5ba46k10b2jjwdczjp684rg8</sha1>
      <model>wikitext</model>
      <format>text/x-wiki</format>
    </revision>
  </page>