<page>
    <title>Vicent Llorens Castillo</title>
    <ns>0</ns>
    <id>530672</id>
    <revision>
      <id>14052617</id>
      <parentid>12958519</parentid>
      <timestamp>2014-09-18T09:23:25Z</timestamp>
      <contributor>
        <username>Ben Polit</username>
        <id>129682</id>
      </contributor>
      <minor></minor>
      <comment>Enllaç extern a la Biblioteca Valenciana</comment>
      <text>{{Infotaula persona
| nom = {{PAGENAME}}
| imatge = 
| mida_imatge = 
| peu = 
| nom_naix = 
| data_naix = {{Data naixement|1906|1|10}} 
| lloc_naix = [[València]]
| data_mort = {{Data defunció i edat|1979|7|5|1906|01|10}} 
| lloc_mort = [[València]] 
| causa_mort = 
| lloc_enterrat = 
| coordenades_lloc_enterrat = !-- {{coord|LAT|LONG|display=inline}} --
| residència = [[Alemanya]], [[Santo Domingo]], [[Puerto Rico]]
| nacionalitat = 
| altres_noms = 
| conegut_per = [[filòleg]], [[història de la literatura|historiador de la literatura]] i [[crítica literària|crític literari]]
| coneguda_per = 
| educació = Filosofia i Lletres
| alma_mater = [[Universitat de València]] 
| cònjuge = Lucía
}}
'''Vicent Llorens Castillo''' ([[València]], [[10 de gener]] de [[1906]] - [[5 de juliol]] de [[1979]]) va ser un [[filòleg]], [[història de la literatura|historiador de la literatura]] i [[crítica literària|crític literari]] [[País Valencià|valencià]].

== Biografia ==
Vicent Llorens va nàixer al número 10 del carrer de la Cardà de València, prop del [[Mercat Central]], i va ser batejat a l'[[Sant Joan del Mercat|església de Sant Joan del Mercat]]. Després de fer els estudis primaris i secundaris, amb quinze anys ingressà a la Facultat de Filosofia i Lletres de la [[Universitat de València]]. El [[1922]] es va traslladar a [[Madrid]] per tal de continuar els seus estudis a la [[Universitat Complutense]]. Entre juny del [[1925]] i juny del [[1926]] va tornar a viure a València. Després, retornà momentàniament a Madrid i a finals del 1926 marxà a [[Gènova]], on li havia estat atorgat el [[lectorat]] de [[castellà|llengua]] i [[literatura castellana|literatura castellanes]], que fins al moment havia ocupat l'escriptor valencià [[Joan Chabás]]. Durant aquests anys Llorens fa les seues primeres col·laboracions a publicacions com el ''Boletín de la [[Societat Castellonenca de Cultura|Sociedad Castellonense de Cultura]]'' o la [[revista]] ''[[Taula de Lletres Valencianes]]''. En aquesta darrera revista va publicar el [[1928]] un article sobre l'edició que del ''[[Llibre de les dones]]'' de [[Jaume Roig]] havia fet [[Francesc Almela i Vives]] per a la col·lecció ''[[Els Nostres Clàssics]]''.

=== Estada a Europa ===
Després de l'estada a [[Itàlia]], Llorens continuarà amb les tasques de lector de castellà a [[Alemanya]], primer a la [[Universitat de Marburg]] ([[1929]]-[[1930]]) i després a la de [[Colònia (Alemanya)|Colònia]] (1930-[[1933]]), on va ser deixeble de l'eminent filòleg [[Leo Spitzer]]. Malgrat estar a Alemanya, Llorens manté el contacte amb el món cultural [[valencianisme|valencianista]] de l'època, com mostra la seua aparició com a membre del consell de redacció de la revista ''[[Avant]]'', setmanari valencianista republicà, dirigida per [[Adolf Pizcueta]]. Mentre passava uns dies de visita a Madrid, Llorens va ser testimoni de la proclamació de la [[Segona República Espanyola]], el [[14 d'abril]] de [[1931]]. També durant els anys alemanys, Llorens assisteix a l'ascens d'[[Adolf Hitler]] i el seu [[Partit Nazi]], del qual va deixar constància a un article titulat Hitler, canciller publicat a ''[[El Mercantil Valenciano]]'' el [[7 de febrer]] de [[1933]].

=== Treball a Espanya ===
Després que Spitzer fóra apartat de la càtedra en aplicació de les lleis racials contra els [[jueu]]s, Llorens va retornar a Madrid el [[1934]], on es va integrar en la secció de literatura contemporània, dirigida per [[Pedro Salinas]], del [[Centro de Estudios Históricos]]. Com la resta de membres de la secció, Llorens va participar en la revista ''Índice Literario''. Alhora va començar a treballar com a professor a la Escuela Internacional Plurilingüe, on aquell mateix any va ser nomenat director. 

El [[1936]], després de l'esclat de la [[Guerra Civil Espanyola]], Llorens, que era militant del [[PSOE]], es va incorporar a l'[[Exèrcit Popular de la República|exèrcit republicà]] com a [[traductor]] de l'Estat Major dins de la Sots-secretaria de l'Exèrcit de Terra. Pel novembre d'aquell anys, es trasllada a València acompanyant el govern de la [[Segona República Espanyola|República]]. A València coneix el [[general]] [[Julius Deutsch]], [[militar]] [[socialista]] [[austríac]], qui féu nomenar Llorens el seu intèrpret ajudant i el va ascendir a [[tinent]] de [[carrabiner]]s. A l'estiu del [[1937]], Llorens va assistir al Segon Congrés Internacional d'Escriptors en Defensa de la Cultura que es va fer a València. A l'octubre d'aquell any, Llorens marxa a [[Barcelona]], on s'havia instal·lat el govern republicà, amb Deutsch. A Barcelona, Llorens va fer amistat amb el filòleg [[Joan Coromines]]. 

=== Exili ===
Pel febrer del [[1939]], quan l'[[Ocupació franquista de Catalunya|ocupació de Catalunya per l'exèrcit franquista]] era irremeiable, Llorens, com la resta de membres de l'exèrcit republicà, va travessar la frontera amb [[França]] i començà un llarg [[exili]]. A França, Vicent Llorens va haver de buscar la seua esposa Lucía pels camps de refugiats. Després de reunir-se amb ella, tots dos van marxar a [[París]] gràcies a l'ajuda de la Junta de Cultura Española formada a París per espanyols. Gràcies a l'amistat amb Julius Deutsch, Llorens va aconseguir un treball a l'oficina del comitè d'ajuda a excombatents que depenia fonamentalment del suport dels [[Partit Laborista (Regne Unit)|laboristes britànics]]. Posteriorment, Llorens va començar a treballar a la secció de premsa del [[Servei d'Evacuació de Refugiats Espanyols]]. Quan la situació a [[Europa]] es va fer difícil a causa de l'inici de la [[Segona Guerra Mundial]], i amb l'amenaça constant de ser deportat per les autoritats franceses a l'[[Espanya franquista]], on probablement seria [[pena de mort|condemnat a mort]], Llorens, com molts altres exiliats espanyols, va voler refugiar-se a [[Amèrica]]. Va obtenir un [[visat]] per anar a viure a [[Mèxic]], però mentre esperava que s'organitzara una nova expedició vers aquest país, va decidir marxar a la [[República Dominicana]]: el [[25 d'octubre]] de 1939, Llorens i la seua esposa embarcaren al [[port]] francés de [[Saint-Nazaire (Loira Atlàntic)]] en el [[transatlàntic]] [[Flandre]], que arribà el [[7 de novembre]] a la seua destinació. 

Llorens s'instal·là a [[Santo Domingo]] (llavors anomenada [[Ciudad Trujillo]] en honor al [[dictador]] dominicà [[Rafael Leónidas Trujillo]]) i va ser nomenat catedràtic especial de literatura espanyola a la [[Universitat de Santo Domingo]]. A banda del treball com a professor, Llorens va dirigir el Teatro Universitario d'aquella universitat i va fer conferències tant a la República Dominicana com a [[Cuba]] i [[Puerto Rico]]. També treballà com a traductor per a l'[[editorial]] mexicana [[Fondo de Cultura Económica]]. Llorens va començar a interessar-se per l'estudi de la literatura [[Amèrica Llatina|llatinoamericana]] i el [[1944]], amb motiu del centenari de la fundació del país, va publicar una ''Antología de la literatura dominicana''. També fou en aquell moment quan començà a treballar acadèmicament el tema de la literatura de l'exili, en particular la de l'exili republicà del qual formava part.

El 1944 Llorens s'instal·la a Puerto Rico, gràcies a l'ajuda de Pedro Salinas, i comença a treballar com a professor de literatura espanyola a la [[Universitat de Río Piedras]]. Posteriorment, el [[1947]], es traslladà als [[Estats Units]], on havia aconseguit una plaça de professor assistent de castellà a la [[Universitat Johns Hopkins]] de [[Baltimore]], on treballen el mateix Salinas, el seu antic mestre Leo Spitzer o [[Américo Castro]].

== Bibliografia==
* Manuel Aznar Soler i Juan P. Galiana Chacón, ''Vicente Llorens: el retorno del desterrado'', València, [[Biblioteca Valenciana]] / Sociedad Estatal de Conmemoraciones Culturales, 2006. ISBN 8448244745 

== Enllaços externs ==
* [http://bv.gva.es/documentos/mayo2014/Vicente%20Llorens%20Castillo_val.pdf Arxiu Vicente Llorens Castillo (Biblioteca Valenciana)]

{{ORDENA:Llorens Castillo, Vicent}}

[[Categoria:Filòlegs de València]]
[[Categoria:Professors a Espanya]]
[[Categoria:Professors als Estats Units]]
[[Categoria:Exiliats del franquisme valencians]]
[[Categoria:Alumnes de la UV]]
[[Categoria:Militants del PSOE]]</text>
      <sha1>b6xdjj2ct77agt69nrtfbn1fubc0wik</sha1>
      <model>wikitext</model>
      <format>text/x-wiki</format>
    </revision>
  </page>