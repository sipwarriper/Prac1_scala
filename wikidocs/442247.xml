<page>
    <title>Charlotte Gray</title>
    <ns>0</ns>
    <id>442247</id>
    <revision>
      <id>13574565</id>
      <parentid>13574522</parentid>
      <timestamp>2014-06-10T16:43:14Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: de acomiadar  d'acomiadar</comment>
      <text>{{infotaula  pel·lícula
| títol original = Charlotte Gray
| títol = Charlotte Gray
| index = 
| rati imdb = 6.3
| imatge = Charlotte gray.jpg
| nom imatge = Pòster de la pel·lícula
| idioma = [[anglès]]
| direcció = Gillian Armstrong
| direcció2 = 
| direcció3 = 
| direcció4 = 
| ajudantdirecció = 
| producció = Sarah Curtisbr /Douglas Rae
| disseny producció = 
| productora = 
| guió = Sebastian Faulks (novel·la)br /Jeremy Brock
| música = [[Stephen Warbeck]]
| fotografia = 
| repartiment = [[Cate Blanchett]]br /[[Michael Gambon]]br /[[Billy Crudup]]
| so = 
| muntatge = 
| direcció artística =
| vestuari = 
| maquillatge = 
| efectes = 
| país = Estats Units
| país2 = Austràlia
| país3 = Alemanya
| país4 = 
| estrena = 2001
| gènere = Dramabr /Romànticbr /Bèl·lic
| duració = 121 min.
| distribució = [[Warner Bros]]
| pressupost = 
| imdb = 0245046
}}
'''''Charlotte Gray''''' és una pel·lícula de [[2001]] dirigida per Gillian Armstrong, protagonitzada per [[Cate Blanchett]] i basada en la novel·la del mateix nom de Sebastian Faulks. La història pretén commemorar aquelles dones, com Pearl Witherington o Nancy Wake, que durant la [[Segona Guerra Mundial]] van ser entrenades pel govern britànic com a agents secrets i enviades al continent per treballar amb la [[Resistència Francesa]].

== Argument ==

El [[1942]], una jove escocesa, Charlotte Gray, viatja a [[Londres]] per començar a treballar com a recepcionista d'un gabinet mèdic de Harley Street. En el tren, conversa amb un home que es mostra molt interessat amb ella i li dóna la seva targeta abans d'acomiadar-se. Malgrat la [[Segona Guerra Mundial|guerra]], la vida social de Londres vibra amb el [[swing]] i la intel·ligent i atractiva noia no tarda a enamorar-se de Peter Gregory, un pilot de la [[Royal Air Force|RAF]]. Malauradament, la seva felicitat aviat es veu truncada pel rencontre amb l'home del tren, un funcionari del govern, Richard Cannerly, que l'apremia perquè el truqui. Al mateix temps, el permís de'n Peter s'acaba i el criden per enviar-lo a lluitar a [[França]]. 

Mentre espera el retorn de Peter, Charlotte, decidida a participar en la seva manera en la guerra, entra en uns cursos d'entrenament organitzats pel govern britànic. Durant la seva espera però, Peter desapareix darrere les línies enemigues i, preocupada per la seva situació, es posa en contacte amb amics seus perquè l'informin sobre la seva sort. Gràcies a ells, s'assabenta que Peter està amagat en una granja del sud de França. Així, decideix anar-lo a buscar ella mateixa al continent. S'allista al SOE (Executiu d'Operacions Especials) i, gràcies al seu coneixement de francès, aconsegueix ser reclutada pel govern britànic per dur a terme operacions en el terreny.

Entrenada com a agent secret a [[Anglaterra]], el [[1943]], Charlotte Gray es llança en [[paracaigudes]] a la zona ocupada del sud de França. El seu objectiu oficial és unir-se a un grup local de la [[resistència francesa|Resistència]] que utilitza tècniques de [[guerrilla]] per enfrontar-se a l'exèrcit alemany. De forma no oficial però, Charlotte també es dedica a buscar en Peter que ha estat abatut per aquella zona. 

La seva estança a França no és senzilla. Els seus errors poden manllevar vides i la cada cop més estreta relació que té amb el líder del grup, Julien Levade, la fa ser conscient de l'afecte que sent per aquella terra i el seu poble. Una estimació que la posarà més d'un cop entre l'espasa i la paret en un context d'estratègies i traïcions contínues, prèvies al [[Dia D]]. És evident que aquesta experiència la fa madurar i arribarà a canviar la seva vida per sempre.

== Producció ==
La pel·lícula s'ambienta en la França del [[Govern de Vichy]]. Per aquesta raó, el seu rodatge es va realitzar als Estudis Pinewood de Londres i també en escenaris naturals dels sud de França i d'Anglaterra. En concret, el més important era escollir un poble francès que tingués la màgia adequada per servir de fons al poble fictici de la història, Lezignac. Al final, aquesta atmosfera es va trobar en el poble de [[Saint-Antonin-Noble-Val]], caracteritzat pels seus carrers estrets, el seu riu amb un pont de pedra, i les seves muralles del segle XIV. 

== Crítica ==
En general, la cinta no va ser un gran èxit. Tot i així, la major part dels crítics van coincidir en lloar la gran cura que es va tenir amb els detalls i la seva esmerada producció. A més, les interpretacions dels seus dos protagonistes, Cate Blanchett i Billy Crudup, són pràcticament excel·lents, aconseguint emplenar la pantalla amb només un dels seus moviments o mirades. Unes actuacions que es troben molt ben acompanyades pels escenaris naturals escollits.

== Repartiment ==
* [[Cate Blanchett]] com Charlotte Gray
* James Fleet com Richard Cannerley
* Abigail Cruttenden com Daisy
* Rupert Penry-Jones com Peter Gregory
* Billy Crudup com Julien Levade
* [[Michael Gambon]] com Levade

== Enllaços externs ==
* [http://charlottegraymovie.warnerbros.com/cmp/main.html Pàgina oficial]
* [http://www.labutaca.net/films/8/charlottegray.htm Charlotte Gray a La Butaca]
* [http://www.filmaffinity.com/es/film803347.html Charlotte Gray] a [[Filmaffinity]]
* [http://www.fotogramas.es/Peliculas/Charlotte-Gray Charlotte Gray] a [[Fotogramas]]

{{ORDENA:Charlotte Gray (Pellicula)}}
[[Categoria:Pel·lícules d'Alemanya del 2001]]
[[Categoria:Pel·lícules d'Austràlia]]
[[Categoria:Pel·lícules dels Estats Units del 2001]]
[[Categoria:Pel·lícules de drama bèl·lic]]
[[Categoria:Pel·lícules de drama romàntic]]
[[Categoria:Pel·lícules basades en novel·les]]
[[Categoria:Pel·lícules sobre la Resistència francesa]]</text>
      <sha1>4q46ia3v9pjleo0zof1slszn12fj5h1</sha1>
      <model>wikitext</model>
      <format>text/x-wiki</format>
    </revision>
  </page>