<page>
    <title>Peloponès</title>
    <ns>0</ns>
    <id>63419</id>
    <revision>
      <id>12717582</id>
      <parentid>12712234</parentid>
      <timestamp>2014-01-05T19:11:30Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot elimina entitats HTML</comment>
      <text>[[Fitxer:GreecePeloponnesus.png|200 px|right|Mapa de la regió del Peloponès dins de Grècia]]
El '''Peloponès''' o '''Peloponnès''' (en [[grec modern|grec]] Πελοπόννησος ''Pelopónnisos'') és una extensa [[península]] del sud de [[Grècia]], situada més avall del [[golf de Corint]]. Durant l'[[edat mitjana]] se solia anomenar '''Morea'''. Forma també una de les regions o perifèries de Grècia (15.490 km² i 650.310 habitants el [[2005]]), subdividida en els ''nomoí'' o departaments d'[[Arcàdia]], [[Argòlida]], [[Coríntia]], [[Lacònia]] i [[Messènia]]. Cal tenir en compte, però, que els departaments d'[[Acaia]] i [[Èlide]], que comprenen la part nord-occidental de la península, estan adscrits a la regió de la [[Grècia Occidental]].

== Geografia ==
[[Fitxer:Peloponnese modis.jpg|right|149px|thumb|El Peloponès en una vista de satèl·lit]]
El Peloponès en la seva totalitat té una superfície de 21,549 km² i una població d'1.180.389 habitants (2005). Constitueix la part més meridional de la Grècia continental, tot i que des de la construcció del [[canal de Corint]] el [[1893]] es pot considerar tècnicament una illa. Té dos punts d'unió amb la resta de Grècia, un de natural a través de l'[[istme de Corint]] i un d'artificial mitjançant el [[pont Rio-Antírrio]], inaugurat el [[2004]].

La península té unes costes molt retallades, accidentades per multitud de caps, golfs i badies a causa del seu relleu muntanyós, que culmina a la serralada del [[Taíget]] a 2.410 m d'altitud. El Peloponès s'obre en quatre penínsules que es projecten cap al mar en direcció sud, tres a l'extrem meridional ([[Messènia]], [[península de Mani|Mani]] i la del [[cap Maleas]]) i una al nord-est, l'[[Argòlida]].

Vora les costes del Peloponès trobem dos grups d'illes: a l'est les [[illes Argosaròniques|Argosaròniques]] i a l'oest les [[illes Jòniques|Jòniques]]. L'illa de [[Citera]], prop de la península que acaba al cap Maleas, es considera part de les illes Jòniques.

== Història ==
=== Etimologia de Peloponès i Morea ===
La península ha estat habitada des de la [[prehistòria]]. El nom de Peloponès deriva de l'antiga [[mitologia grega]], i específicament de [[Pèlops]], heroi llegendari que es diu que va conquerir tota la regió. Així doncs, el nom clàssic de ''Peloponnesos'' significa illa de Pèlops. A l'[[edat mitjana]], com ja s'ha dit, la península fou coneguda com la ''[[Morea]]''. Segons l'[[etimologia]] popular, això deriva del fet que els [[croat (guerrer)|croats]] la van trobar plena de [[morera|moreres]], utilitzades per a la pròspera indústria de la [[seda]]. 

=== Edat Antiga ===
La primera gran civilització de l'antiga Grècia, la [[civilització micènica]] o egea, va dominar el Peloponès a l'[[edat de bronze]] arran del poder i la fortalesa de [[Micenes]], al nord-est de la península. Durant l'[[Antiga Grècia|antiguitat clàssica]], el Peloponès es trobava al centre de totes les històries, ja que posseïa algunes de les [[polis|ciutats estat]] més poderoses i s'hi van desenvolupar terribles i sagnants batalles. Aquí hi havia les ciutats d'[[Esparta]], [[Corint]], [[Argos (Argòlida)|Argos]] i [[Megalòpolis]] i és on s'originà la [[lliga del Peloponès]]. La península es va veure involucrada en les [[Guerres Mèdiques]] i fou l'escenari de la [[Guerra del Peloponès]] ([[431 aC]]-[[404 aC]]). Va caure en poder de la [[Regne i República de Roma|República Romana]] el [[146 aC]] i va esdevenir-ne la província d'[[Acaia (província romana)|Acaia]].

=== Edat mitjana ===
A continuació el Peloponès fou governat per l'[[imperi Bizantí]], si bé moltes de les seves regions es van perdre arran de les invasions [[Venècia|veneciana]] i [[franc (poble germànic)|franca]]. Els francs van fundar el [[principat d'Acaia]] a la meitat nord de la península el [[1205]], mentre que els venecians es van establir en diversos ports de la costa com [[Monemvasia]], [[Pilos (Messènia)|Pilos]] i [[Koroni]] fins ben entrat el [[segle XV]]. Les seves costes també van veure invasions [[Catalunya|catalanes]] com la de [[Clarença]] (l'actual [[Killini]], al nord-oest del Peloponès), duta a terme per [[Ferran de Mallorca]], que s'apoderà de la quasi totalitat del territori entre [[1315]] i [[1316]]; la ciutat ja havia patit anys abans ([[1292]]) l'atac de [[Roger de Lloria]], i més tard, el [[1430]], va tornar a ser ocupada pels catalans durant poc temps. 

Els bizantins van mantenir el control de la part meridional de la península, on exercien el govern del [[Despotat de Morea]] des de la ciutat fortificada de [[Mistràs]], prop d'Esparta. Van tenir la seva època daurada des de mitjan [[segle XIII]] fins a mitjan [[segle XV]], en què es va produir la conquesta [[Imperi Otomà|otomana]] ([[1458]]-[[1460]]).

=== Edat Moderna ===
Si bé els venecians van ocupar parts de la península entre [[1699]] i [[1718]], el control turc fou ben sòlid fins al final i tan sols es veié destorbat per rebel·lions esporàdiques a [[Manïa]].

Vegeu: [[Morea otomana]]

=== Edat Contemporània ===
La gent del Peloponès va tenir un paper significatiu en la [[Guerra d'Independència de Grècia]]; de fet, la guerra va començar precisament en aquesta península, quan els rebels es van apoderar de [[Kalamata]] el [[21 de març]] del [[1821]]. La decisiva batalla naval de [[batalla de Navarino|Navarino]] va tenir lloc davant de Pilos, a la costa occidental del Peloponès ([[1827]]), i la ciutat de [[Nàuplia]], a la costa oriental, va esdevenir la seu del primer parlament de la Grècia independent.

Durant els segles [[segle XIX|XIX]] i [[segle XX|XX]], la regió va passar a ser un lloc relativament pobre i endarrerit i una part significativa de la població va emigrar cap a les ciutats, especialment [[Atenes]], i cap a altres països com els [[Estats Units]] i [[Austràlia]]. Es va veure greument afectada durant la [[Segona Guerra Mundial]] i la [[Guerra Civil Grega]], quan va experimentar algunes de les pitjors atrocitats comeses a Grècia durant aquests conflictes bèl·lics. La situació ha millorat des d'aleshores, sobretot d'ençà que Grècia va entrar a la [[Unió Europea]] el [[1981]] i des que hi va començar a despuntar el [[turisme]]. Tanmateix, el Peloponès continua sent una de les parts més pobres del país. És conegut com una de les regions més tradicionals i conservadores de Grècia i és el feu del partit dretà [[Nova Democràcia (Grècia)|Nova Democràcia]] (''Nea Dimokratia'').

== Ciutats ==
Les ciutats principals del Peloponès actual són, segons el cens del [[2001]]:
* [[Patres]] (169.242 habitants)
* [[Kalamata]] (54.065 habitants)
* [[Corint]] (30.434 habitants)
* [[Trípoli (Grècia)|Trípoli]] (28.976 habitants)
* [[Argos (Argòlida)|Argos]] (25.068 habitants)
* [[Pirgos]] (24.765 habitants)
* [[Ègio]] (21.966 habitants)
* [[Esparta]] (16.473 habitants)
* [[Nàuplia]] (13.124 habitants)

== Recintes arqueològics ==
El Peloponès posseeix un bon nombre de recintes arqueològics de consideració, corresponents a antigues ciutats les restes de les quals van des de l'[[edat de bronze]] fins a l'[[edat mitjana]]. Entre les més notables podem esmentar:
* [[Epidaure (Grècia)|Epidaure]] (antic centre religiós i de salut)
* [[Esparta]] (l'eterna rival d'[[Atenes]])
* [[Messene]] (ciutat antiga)
* [[Micenes]] (ciutat fortificada de la Grècia arcaica)
* [[Mistràs]] (antiga ciutat medieval propera a Esparta)
* [[Monemvasia]] (ciutat fortificada medieval, l'antiga Malvasia)
* [[Olímpia]] (seu dels [[Jocs Olímpics]])
* [[Tegea]] (antic centre religiós)
* [[Tirint]] (antic emplaçament fortificat)

== Vegeu també ==
* [[Batalla de Queronea]]
* [[Morea otomana]]

== Bibliografia ==
* [[Tucídides]], [http://books.google.cat/books?id=6JZ8c77Yv0cCpg=RA1-PA101dq=ovidi+metamorfosishl=caei=iB9qTYbnIsWh8QPWvYzyBwsa=Xoi=book_resultct=resultresnum=4ved=0CDoQ6AEwAw#v=onepageq=peloponnèsf=false Història de la Guerra del Peloponès], Fundació Bernat Metge, [http://www.institutcambo.org/bernat_metge.html Institut Cambó], Barcelona, 1958.

== Enllaços externs ==
{{Commonscat|Peloponnese}}

* [http://www.peloponnisos.gr/ Govern regional] {{el}} {{en}}
* [http://www.peloponnisos.com.gr/ Diari ''Pelopónnisos''] {{el}}

{{Plantilla:Subdivisions de Grècia}}
{{coord|37|20|59|N|22|21|08|E|type:isle_region:GR|display=title}}

{{ORDENA:Pelopones}}
[[Categoria:Peloponès| ]]</text>
      <sha1>k761kpm96uqkq6ht4c902116u1h286o</sha1>
      <model>wikitext</model>
      <format>text/x-wiki</format>
    </revision>
  </page>