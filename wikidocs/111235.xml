<page>
    <title>Poncianes</title>
    <ns>0</ns>
    <id>111235</id>
    <revision>
      <id>13530165</id>
      <parentid>12631349</parentid>
      <timestamp>2014-06-05T18:07:09Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: al Císter i  al Cister i</comment>
      <text>[[Fitxer:Gulf of Gaeta map.png|thumb|right|Situació de les illes Poncianes, al [[golf de Gaeta]]]]
Les '''illes Poncianes''' (en italià ''isole Ponziane'' o també ''isole Pontine'') són un [[arxipèlag]] volcànic de la [[mar Tirrena]], situat al [[golf de Gaeta]], a uns 30-40 km al sud del cap [[Circeo]], a la costa occidental de la [[península Itàlica]], que pertany a l'[[Estat Italià]]. 

==Geografia==
[[Fitxer:Pontine Islands map.png|thumb|right| Mapa de les illes Poncianes]]
L'arxipèlag té una extensió total d'uns 12 km², distribuïts en dos grups d'illes:
* L'occidental, al nord-oest, amb les illes de [[Illa de Ponça |Ponça]] (antigament ''Pontia'', en italià ''Ponza''), la principal, [[Palmarola]] (antiga ''Palmaria'') i [[Zannone]] (''Sinonia''), i l'illot de [[Gavi]].
* L'oriental, al sud-est, amb l'illa de [[Ventotene]] (''[[Pandatària]]'' o ''Pandateria'') i l'illot de [[Santo Stefano]] (''Partenope'' i després ''Palmosa'' i ''Borca'').

Els dos grups d'illes constitueixen, respectivament, els municipis de [[Ponça]] (''[[Ponza]]'') i de [[Ventotene]], que formen part de la [[província de Latina]], a la regió del [[Laci]].

Gairebé tota la població, d'uns 4.000 habitants, es concentra a l'illa principal (Palmarola, Zannone i Santo Stefano estan deshabitades). Tanmateix, el turisme estival hi multiplica considerablement la població. El turisme ha rellançat l'economia de les illes, en altres èpoques fonamentada en la pesca, en la mineria i en l'activitat derivada dels centres penitenciaris.

Des de [[1979]] l'illa de Zannone forma part del parc nacional del [[Circeo]]. L'illa de Palmarola és una reserva natural.

== Història ==
S'han localitzat restes que demostren l'existència de poblament prehistòric a Ponça, Palmarola i Zannone, almenys, des del [[5000 aC|5000]]-[[2000 aC]]. Durant el [[neolític]] i l'[[Edat del Bronze]] continuaren habitades.

Durant els [[segle XII aC|segles XII]]-[[segle XI aC|XI aC]] hi feien escala els mercaders [[fenicis]] i a partir dels [[segle VIII aC|segles VIII]]-[[segle VII aC|VII aC]] s'hi instal·laren els [[grecs]] i potser també els [[etruscs]]. Les illes van ser un dels escenaris, el [[338 aC]], del triomf dels romans a les [[Guerra llatina|Guerres llatines]], que els obriren les portes al domini de tota Itàlia. El [[312 aC]] els romans van fundar la colònia de ''Pontia'' a l'illa principal, sobre un establiment previ dels [[volscs]]. A les illes, els romans construïren vil·les i un port a Ventotene, que juntament amb Ponça esdevingué un lloc de confinament per a alguns membres represaliats de la família imperial: [[Neró Cèsar|Neró]], fill de [[Germànic Cèsar|Germànic]], i [[Agripina Menor]], [[Drusil·la (germana de Calígula)|Drusil·la]] i [[Júlia Livil·la]], germanes de [[Calígula]], a Ponça; [[Júlia (filla d'August)|Júlia]], filla d'[[August]], [[Agripina Major]], filla de Júlia i esposa de Germànic, i [[Octàvia (esposa de Neró)|Octàvia]], esposa de [[Neró]], a Ventotene. 

[[Fitxer:Palmarola01.JPG|thumb|right|Vista de Palmarola des de [[Ponça]] al crepuscle]]
El [[537]] el papa [[Silveri I]] fou exiliat per [[Belisari]] a l'illa de Palmarola i hi va morir de fam aquell mateix any; més tard fou canonitzat i esdevingué el patró de Ponça. Poc després, els [[benedictins]] van fundar a Ponça l'abadia de Santa Maria ([[538]]). Les illes passen a formar part dels [[Estats Pontificis]]. A partir del [[813]] foren sovint atacades pels [[sarraïns]], que aquell any esclavitzaren els monjos i durant tot el segle següent saquejaren sovint la regió. El [[1202]] l'abadia de Ponça va passar als [[cistercencs]], i els benedictins en fundaren una altra a Zannone, més tard també transferida al Cister i finalment transferida a [[Gaeta]]. 

A les seves aigües, el [[14 de juny]] de [[1300]] [[Roger de Lloria|Roger de Llúria]], al capdavant de l'estol català de [[Jaume el Just]], va derrotar l'almirall genovès [[Corrado d'Oria]], que dirigia l'estol de [[Frederic II de Sicília]], a la primera [[batalla de Ponça (1300)|batalla de Ponça]].

[[Fitxer:Ponza porto.JPG|thumb|left|Port de [[Ponça]]]]
El [[5 d'agost]] de [[1435]] la flota d'[[Alfons el Magnànim]] hi fou derrotada a la segona [[batalla de Ponça (1435)|batalla de Ponça]] pel genovès [[Biagio Assereto]], al capdavant de les flotes aliades de [[República de Gènova|Gènova]] i dels [[Dinastia d'Anjou|Anjou]] de [[Regne de Nàpols|Nàpols]], i el mateix rei català hi fou fet presoner.

[[Alfons el Magnànim]], esdevingut rei de Nàpols, va expulsar els monjos de Ponça el [[1454]], que es traslladaren a [[Formia]]. El [[1477]] el papa [[Sixt IV]] les va donar en [[emfiteusi]] a diferents nobles, que hi renunciaren el [[1484]]. El [[1534]] foren saquejades per [[Khair ed-Din Barba-rossa|Barba-rossa]] i a partir de llavors van ser blanc freqüent dels pirates barbarescos i més tard dels turcs. El [[1542]] fou donada en feu als [[Farnese]] de [[Ducat de Parma|Parma]], però la població era mínima. El [[1552]] [[Turgut Reis]] (Dragut) va vèncer l'almirall de [[Carles V del Sacre Imperi Romanogermànic|Carles V]] [[Andrea Doria]] prop de Ponça.

[[Fitxer:Santostefcarcere.JPG|thumb|right|Pati de la presó de Santo Stefano]]
[[Fitxer:Isola di Ventotene (porto Romano) dal mare.JPG|thumb|esquerra|Port de Ventotene]]
El [[1710]] foren ocupades pels austríacs, que les detingueren fins a [[1713]]. El [[1734]] [[Isabel Farnese]] les va cedir al seu fill [[Carles III d'Espanya|Carles de Borbó]], llavors rei de [[regne de Nàpols|Nàpols]], amb l'aquiescència papal, i abandonaren així els [[Estats Pontificis]]. Els Borbó de Nàpols n'afavoriren el repoblament i la reconstrucció, sovint efectuada per presoners forçats, i decidiren convertir-les en una penitenciaria. El [[1795]] s'obrí una primera colònia penitenciària a Santo Stefano, en un edifici imponent que, tot i abandonat, encara es conserva.

Durant les guerres napoleòniques, els anglesos van ocupar [[Ponça]] el [[1813]], però la retornaren a Nàpols el [[1815]]. Es fundaren noves colònies penitenciàries a Ponça ([[1820]]) i a Ventotene ([[1825]]). El [[1861]], amb l'annexió del regne de Nàpols als dominis de la [[casa de Savoia]], les illes van passar a formar part del nou [[Regne d'Itàlia (1861–1946)|regne d'Itàlia]].

El [[1939]] Ventotene i Santo Stefano esdevingueren els únics centres penitenciaris a les illes. Durant el [[feixisme]], foren lloc de reclusió d'opositors polítics. El [[1942]] alguns d'ells hi redactaren l'anomenat [[Manifest de Ventotene]], que prefigurava una Europa unida i federal després de la [[Segona Guerra Mundial]]. A la caiguda del [[feixisme]], [[Benito Mussolini]] va estar presoner a Ponça del [[27 de juliol]] al [[7 d'agost]] de [[1943]], juntament amb altres antics dirigents del seu règim. Els confinats hi van constituir, el [[27 de juliol]] de [[1943]], l'anomenat [[govern de Ventotene]]. El [[9 de setembre]] del mateix any les illes van ser alliberades per les forces aliades. El [[1965]] les penitenciaries foren clausurades.

==Enllaços externs==
{{commonscat|Pontine Islands}}
* [http://www.italiantourism.com/island4.html Italian Government Tourist Board: The Pontine Islands] {{en}}
* [http://chartervichi.it/mappa_sito.htm Chartervichi: le isole Pontine] {{it}}
* [http://www.prolocodiponza.it ProLoco Isola di Ponza] {{it}}

{{coord|40|53|5|N|13|9|15|E|source:zhwiki_type:isle_scale:250000|display=title}}
[[Categoria:Illes d'Itàlia]]
[[Categoria:Arxipèlags de la mar Mediterrània]]</text>
      <sha1>ooygnr39squykd1pbqyo90bi1kx6qjv</sha1>
      <model>wikitext</model>
      <format>text/x-wiki</format>
    </revision>
  </page>