<page>
    <title>Clara Haskil</title>
    <ns>0</ns>
    <id>780814</id>
    <revision>
      <id>13935284</id>
      <parentid>13820645</parentid>
      <timestamp>2014-08-12T11:25:26Z</timestamp>
      <contributor>
        <username>Wikizoli</username>
        <id>124107</id>
      </contributor>
      <text>[[File:Clara Haskil 59.jpg|thumb]]  
'''Clara Haskil''' ([[Bucarest]], [[7 de gener]] de [[1895]] - [[Brussel·les]], [[7 de desembre]] de [[1960]]) fou una [[pianista]] [[romania|romanesa]] [[jueu|jueva]], reconeguda com a intèrpret del repertori del primer [[romanticisme]]. 

Haskil destacà, especialment, per les seves interpretacions i gravacions de [[Wolfgang Amadeus Mozart]]. Molts la van considerar la intèrpet de Mozart més destacada de la seva època. També fou una intèrpret destacada de [[Ludwig van Beethoven|Beethoven]], [[Robert Schumann|Schumann]] i [[Domenico Scarlatti|Scarlatti]]. 

Haskil nasqué en una família jueva [[sefardites|sefardita]] a [[Bucarest]] i estudià a [[Viena]] amb [[Richard Robert]] (altres alumens destacats del qual són [[Rudolf Serkin]] i [[George Szell]]) i, durant poc temps, també amb [[Ferruccio Busoni]]. Més endavant es mudà a Paris, on estudià amb [[Joseph Morpain]], alumne de [[Gabriel Fauré]], i el qual ella sempre considerà com a una de les seves grans influències. Aquell mateix s'incorporà al [[Conservatori de Paris]], oficialment per a estudiar amb [[Alfred Cortot]], tot i que la majoria de la docència la rebé de [[Lazare Lévy]] i [[Mme Giraud-Letrase]], i es graduà amb 15 anys amb un ''Prémier Prix''. També es graduà amb un ''Prémier Prix'' en violí. Després de graduar-se, Haskil féu diverses gires per Europa, tot i que la seva carrera ben aviat es veié truncada per una de les nombroses dolences que patí al llarg de tota la seva vida. L'any 1913 fou coberta amb escaiola per tal d'aturar el progrés de la seva [[escoliosi]]. Les nombroses malalties, sumades a un pànic escènic que es manifestà el 1920, van fer que no tingués èxit financer ni les lloances de la crítica. Passà gairebé tota la seva vida en misèria. No va ser fins passada la Segona Guerra Mundial, en una sèrie de concerts que féu a [[Països Baixos|Holanda]] l'any [[1949]], que començà a ser aclamada. 

Com a pianista, la seva tècnica es caracteritzà per una puresa de to i [[frase]] que li podrien haver sorgit arran de la seva formació com a violinista. La transparència i una delicada inspiració van ser altres característiques del seu estil.

Fou una [[músic de cambra]] molt ben considerarda i col·laborà amb altres músics famosos com ara [[George Enescu]], [[Eugène Ysaÿe]], [[Pau Casals]], [[Joseph Szigeti]], [[Géza Anda]], [[Isaac Stern]] i [[Arthur Grumiaux]], amb el qual tocà al seu últim concert. Tot i que se'l coneixia principalment com a violinista, Grumiaux també era un gran pianista i ell i Haskil sovint intercanviaven instruments.

Tocà com a solista sota la batuta de directors com [[Ernest Ansermet|Ansermet]], [[John Barbirolli|Barbirolli]], [[Rudolf Baumgartner|Baumgartner]], [[Thomas Beecham|Beecham]], [[Adrian Boult|Boult]], [[Sergiu Celibidache|Celibidache]], [[André Cluytens|Cluytens]], [[Ferenc Fricsay|Fricsay]], [[Carlo Maria Giulini|Giulini]], [[Désiré-Émile Inghelbrecht|Inghelbrecht]], [[Eugen Jochum|Jochum]], [[Herbert von Karajan|Karajan]], [[Rudolf Kempe|Kempe]], [[Otto Klemperer|Klemperer]], [[Rafael Kubelík|Kubelík]], [[Ígor Markévitx|Markévitx]], [[Pierre Monteux|Monteux]], [[Charles Münch|Münch]], [[Paul Paray|Paray]], [[Hans Rosbaud|Rosbaud]], [[Wolfgang Sawallisch|Sawallisch]], [[Georg Solti|Solti]], [[Leopold Stokowski|Stokowski]], [[George Szell|Szell]], et al. Una de les seves interpretacions més destacades com a solista amb orquesta és la gravació dels concerts de piano núm. 20 i 24 de [[Wolfgang Amadeus Mozart|Mozart]] el novembre de 1960 amb la Orchestre des Concerts Lamoureux dirigit per [[Ígor Markévitx]] (publicat en CD per Philips Classics amb el número 464 718-2). Aquesta gravació mostra una interpretació inusualment lenta i pensativa de la tercera part i una subtil, lírica i, d'alguna manera, també vigorosa de la segona.

Haskil morí de les ferides que va rebre en una caiguda a una estació de tren de [[Brussel·les]]. L'endemà havia de tocar en un concert amb Arthur Grumiaux. 

[[Charles Chaplin]], amic d'Haskil, va descriure el seu talent dient En la meva vida he conegut tres genis: el professor [[Albert Einstein|Einstein]], [[Winston Churchill]] i Clara Haskil. No sóc pas músic però puc dir que el seu tacte era exquisit, la seva expressió, meravellosa, i la seva tècnica, extraordinària. (entrevista amb la Swiss Radio, 19 d'abril de 1961.)

== Premi Clara Haskil ==
El [[Concurs internacional de piano Clara Haskil]] se celebra cada dos anys a la seva memòria. Al llibret s'hi pot llegi: El concurs Clara Haskil fou creat el 1963 per perpetuar la memòria de la pianista suïssa, d'origen romanès, que va néixer a Bucarest l'any 1895. Té lloc cada dos anys a [[Vevey]], on Clara Haskil visqué des del 1942 fins a la seva mort a Brussel·les l'any 1960. Un carrer de Vevey porta el seu nom. El concurs dóna la benvinguda als joves pianistes de tot el món, que busquen l'ideal musical que Clara Haskil inspirà i que sempre romandrà exemplar. 

== Enllaços externs ==
{{Commonscat|Clara Haskil}}

* [http://www.regart.ch/clara-haskil/ El Premi Clara Haskil], premi que es concedeix a la seva memòria {{de}}, {{en}}, {{fr}}
{{Autoritat}}
[[Categoria:Jueus]]
[[Categoria:Músics suïssos]]
[[Categoria:Pianistes romanesos]]</text>
      <sha1>4p5nvohc6xubkw0jauyg3r2q2e8sl8f</sha1>
      <model>wikitext</model>
      <format>text/x-wiki</format>
    </revision>
  </page>