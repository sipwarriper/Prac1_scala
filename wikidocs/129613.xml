<page>
    <title>André Gide</title>
    <ns>0</ns>
    <id>129613</id>
    <revision>
      <id>13991132</id>
      <parentid>13986580</parentid>
      <timestamp>2014-08-31T13:00:24Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>{{Infotaula escriptor
| nom            = André Gide
| ample_taula    = 
| imatge         = Gide 1893.jpg
| ample_imatge   = 200px
| alt            = 
| peu_imatge     = André Gide l'any 1893.
| nom_complet    = 
| data_naixement = {{Data naixement|1869|11|22}}
| lloc_naixement = [[París]], [[França]]
| data_mort      = {{Data defunció i edat|1951|2|19|1869|11|22}}
| lloc_mort      = [[París]], [[França]]
| lloc_repòs     = 
| coordenades_lloc_repòs = 
| pseudònim      = 
| sobrenom       = 
| activitat      = [[Novel·la|Novel·lista]], [[Assaig|assagista]] i [[Poesia|poeta]]
| llengua        = [[Francès]]
| nacionalitat   = {{FRA}}
| país           = 
| educació       = 
| universitat    = 
| període        = 
| gènere         = [[Novel·la]], [[teatre]] i [[assaig]]
| temàtica       = 
| moviment       = 
| primeres_obres = 
| obres_principals = ''[[L'immoralista]]''
| cònjuge        = María Van Rysselberghe
| parella        = 
| pares          = 
| fills          = Catherine Gide
| familiars      = 
| premis         = [[Premi Nobel de Literatura]] (1947)
| influències    = 
| ha_influït     = 
| signatura      = André Gide signature.svg
| web            = 
| facebook       = 
| twitter        = 
| notes_a_peu    = 
}}
{{Nobel|Literatura|1947}}
'''André Paul Guillaume Gide''' ([[París]], [[22 de novembre]] de [[1869]] - [[París]], [[19 de febrer]] de [[1951]]) fou un [[escriptor]] [[França|francès]], defensor dels drets dels [[homosexualitat|homosexuals]], guardonat amb el [[Premi Nobel de Literatura]] l'any [[1947]]. Amb ferma voluntat de llibertat i franquesa i enfrontat a les convencions morals i puritanes, la seua obra s'articula al voltant de la recerca permanent de l'honestedat intel·lectual. Com ser plenament un mateix, fins a assumir la seua diferència sexual, sense renunciar als propis valors. Aquest podria ser el repte de l'escriptura gidiana i la raó de la seua importància a la primera meitat del [[segle XX]].

== Biografia ==
Va néixer el [[22 de novembre]] de [[1869]] a la ciutat de [[París]], fill de Paul Gide, un professor de [[dret]] de la [[Universitat de París]] que va morir l'any [[1880]]. Criat a [[Normandia]], amb problemes de salut i vivint pràcticament aïllat, va esdevenir un prolífic escriptor des de ben jove. L'any [[1896]] va ser alcalde de [[La Roque-Baignard]], una comuna situada al [[departament francès]] de [[Calvados]], situada a la [[Normandia]]. Va morir el [[1951]] a la seva residència de la ciutat de París.

== Homosexualitat ==
L'any [[1895]], després de la mort de sa mare Juliette Rondeax, va contraure matrimoni amb la seua cosina Madeleine Rondeax, però el vincle mai no va ser consumat.

El [[1916]], [[Marc Allégret]], de 16 anys, va esdevenir el seu amant, sent aquest fill d'Elie Allegret, testimoni de boda de Gide. Tots dos van fugir a [[Londres]], i l'esposa de Gide, en resposta, va cremar tota la correspondència que havia rebut d'ell; la millor part de mi, com Gide va comentar més tard. L'any [[1918]] va conèixer [[Dorothy Bussy]], que va ser la seua amiga durant gairebé trenta anys i que va traduir tota la seua obra a l'[[anglès]]. L'any [[1923]] va tenir una filla amb Maria Van Rysselberghe, filla del seu amic i [[pintor]] [[neoimpressionisme|neoimpressionista]] belga [[Théo van Rysselberghe]]. 

== Obra literària ==
L'any [[1891]] va publicar les seues primeres poesies ''Les Cahiers d'André Walter'' (Els quaderns d'André Walter). Entre [[1893]] i [[1894]] va viatjar pel nord d'[[Àfrica]], on va entaular amistat amb [[Oscar Wilde]] a [[Algèria]] i posteriorment va començar a reconèixer la seua orientació homosexual. L'any [[1908]] va iniciar la seva col·laboració en la revista literària ''[[La Nouvelle Revue Française]]''. No serà, però, fins al final de la [[Primera Guerra Mundial]] quan les seues obres aconseguisquen gran renom.

A la [[dècada del 1920]] Gide es va convertir en la inspiració d'escriptors com [[Albert Camus]] i [[Jean-Paul Sartre]], sobretot a partir de la publicació de la seva obra ''La symphonie pastorale'' (La simfonia Pastoral, [[1919]]). L'any 1923 va publicar un llibre sobre [[Fiódor Dostoievski]], això no obstant, arran de la seua defensa de l'homosexualitat a ''Corydon'' (1924), va rebre una ampla condemna.ref{{ref-llibre|cognom=Ahlstedt |nom= Eva|títol=Angré Gide et le débat sur l'homosexualité |llengua= francès|editorial=Acta universitatis Gothoburgensis |lloc=Göteborg |data= 1994|pàgines= |isbn=9173462721 |ref= }}/ref A partir de [[1925]] va començar a demanar millors condicions per als criminals empresonats, i l'any següent va publicar la seua autobiografia, ''Si le grain ne meurt'' (Si la llavor no mor).

Des del juliol de [[1926]] fins al maig de [[1927]] va viatjar a l'[[Àfrica Equatorial Francesa]] amb Marc Allégret. Va visitar l'actual [[República del Congo]], Oubangui-Chari (actual [[República Centreafricana]]), [[Txad]] i [[Camerun]]. En tornar a [[França]] va relatar els seus pelegrinatges en uns diaris que va anomenar ''Voyage au Congo'' (Viatge al Congo, 1927) i ''Le retour de Tchad'' (Tornada de Txad, [[1928]]). En aquests relats criticava el comportament dels interessos econòmics francesos al Congo i particularment criticava el règim de grans concessions. Aquest règim acordava quina part de la [[colonització|colònia]] es concedia a les empreses franceses i en quina zona es podien explotar els recursos naturals, principalment el [[cautxú]]. Va relatar, per exemple, com els natius es van veure forçats a deixar els seus pobles natals durant diverses setmanes per a recol·lectar cautxú en el bosc, comparant aquesta explotació a l'esclavitud. 

Durant la [[dècada del 1930]], per un breu espai de temps, va convertir-se al [[comunisme]]. Un viatge a la [[Unió Soviètica]] l'any [[1936]] en companyia de [[Pierre Herbart]], [[Jef Last]], [[Louis Guilloux]] i [[Eugène Dabit]] va ser prou revelador de les realitats de la burocràcia soviètica. Arran d'aquesta visita va publicar dues obres amb les quals va consumar la seua ruptura amb l'[[Ióssif Stalin|estalinisme]]: ''Retour de l'U.R.S.S'' (Tornada de l'URSS) i ''Retouches â mon retour de l'U.R.S.S'' (Retocs a la meua tornada de l'URSS). Tanmateix, això no va impedir que continués amb el seu compromís militant, contra el [[feixisme]] i en suport a la [[Segona República Espanyola]] l'any [[1936]], implicant-se principalment en la campanya de [[1937]] a favor dels militants del [[Partit Obrer d'Unificació Marxista|POUM]].

Tot i això, els aspectes polítics de l'obra de Gide són marginals. És a través de les seues obres de creació i més encara per la seua obra autobiogràfica com l'escriptor aconsegueix reconciliar les dues personalitats que una educació rigorosa i una moral social massa estreta havien separat: l'[[homosexual]] àvid de gaudis acaba sens dubte per no sentir-se avergonyit davant del [[protestant]] auster i refinat. Tots dos es van realitzar harmoniosament sota la mirada d'una època que ja no pensava massa a alarmar-se.

La seua correspondència amb [[Paul Valéry]] i [[Roger Martin du Gard]] és d'un valor excepcional. La primera mostra un Gide molt impressionat per la potència de Valéry i la segona mostra ben al contrari unes relacions molt cordials d'igual a igual. Totes dues constitueixen una documentació important per a comprendre la seua època. Durant la [[Segona Guerra Mundial]] va traslladar-se a Àfrica, i hi va viure fins al final de la guerra. 

L'any [[1947]] li fou atorgat el [[Premi Nobel de Literatura]] «pels seus escrits comprensius i artísticament significatius, en els quals els problemes i condicions humanes s'han presentat amb un amor audaç a la veritat i la penetració psicològica afilada».ref[http://nobelprize.org/nobel_prizes/literature/laureates/1947/index.html Pàgina de l'Institut Nobel, Premi Nobel de Literatura 1947] {{en}}/ref El [[1948]] l'[[Església Catòlica]] va incloure les seues obres dins del [[Index Librorum Prohibitorum|Índex de Llibres Prohibits]]. 

== Llista parcial de les seues obres ==
{{col-begin}}
{{col-2}}
* [[1891]]: ''Les cahiers d'André Walter''
* 1891: ''Le traité du Narcisse''
* [[1892]]: ''Les poésies d'André Walter''
* [[1893]]: ''Le voyage d'Urien''
* 1893: ''La tentative amoureuse''
* [[1895]]: ''Paludes''
* [[1897]]: ''Réflexions sur quelques points de littérature''
* 1897: ''Les nourritures terrestres''
* 1897: ''Feuilles de route 1895-1896''
* [[1898]]: ''El Hadj''
* [[1899]]: ''Le Prométhée mal enchaîné''
* 1899: ''Philoctète''
* [[1900]]: ''Lettres à Angèle''
* 1900: ''De l'influence en littérature''
* [[1901]]: ''Le roi Candaule''
* 1901: ''Les limites de l'art''
* [[1902]]: ''L'immoraliste'' 
* [[1903]]: ''De l'importance du public''
* 1903: ''Prétextes''
* [[1906]]: ''Amyntas''
* [[1907]]: ''Le retour de l'enfant prodigue''
* [[1908]]: ''Dostoïevsky d'après sa correspondence''
* [[1909]]: ''La porte étroite'' 
* [[1910]]: ''Oscar Wilde''
* [[1911]]: ''Nouveaux prétextes''
* 1911: ''Charles-Louis-Philippe''
* 1911: ''C. R. D. N.''
* 1911: ''Isabelle''
* [[1912]]: ''Bethsabé''
* [[1914]]: ''Souvenirs de la Cour d'Assises''
* 1914: ''Les caves du Vatican''
* [[1919]]: ''La symphonie pastorale''
{{col-2}}
* [[1920]]: ''Corydon''
* [[1922]]: ''Numquid et tu.. .?''
* [[1923]]: ''Dostoïevsky''
* [[1924]]: ''Incidences''
* [[1925]]: ''Caractères''
* 1925: ''Les faux-monnayeurs''
* [[1926]]: ''Si le grain ne meurt''
* 1926: ''Le journal des faux-monnayeurs''
* [[1927]]: ''Dindiki''
* 1927: ''Voyage au Congo''
* [[1928]]: ''Le retour de Tchad''
* [[1929]]: ''L'école des femmes''
* 1929: ''Essai sur Montaigne''
* 1929: ''Un esprit non prévenu''
* [[1930]]: ''Robert''
* 1930: ''La séquestrée de Poitiers''
* 1930: ''L'affaire Redureau''
* [[1931]]: ''Œdipe''
* [[1934]]: ''Perséphone''
* [[1935]]: ''Les nouvelles nourritures''
* [[1936]]: ''Geneviève''
* 1936: ''Retour de l'U.R.S.S.''
* [[1937]]: ''Retouches â mon retour de l'U.R.S.S.''
* [[1938]]: ''Notes sur Chopin''
* [[1939]]: ''Journal 1889-1939''
* [[1941]]: ''Découvrons Henri Michaux''
* [[1946]]: ''Thésée''
* 1946: ''Le retour''
* [[1947]]: ''Paul Valéry''
* 1947: ''Le procès''
* 1947: ''L'arbitraire''
* [[1948]]: ''Eloges''
* [[1950]]: ''Littérature engagée''
{{col-end}}

== Reconeixements ==
En honor seu s'anomenà l'[[asteroide]] [[(11298) Gide]] descobert el [[2 de setembre]] de [[1992]] per [[Eric Walter Elst]].

== Referències ==
{{referències}}

== Enllaços externs ==
{{Projectes germans|Commonscat=André Gide|q=André Gide}}
* [http://www.gidiana.net/ Gidiana.net Lloc web dedicat a l'autor] {{fr}} 
* [http://www.gutenberg.org/browse/authors/g#a2184 André Gide al Projecte Gutenberg] {{en}} 

{{Autoritat}}
{{ORDENA:Gide, Andre}}
[[Categoria:Escriptors parisencs]]
[[Categoria:Escriptors francesos en francès]]
[[Categoria:Premis Nobel de Literatura]]
[[Categoria:Activistes LGBT]]
[[Categoria:Assagistes francesos]]
[[Categoria:Literatura LGBT]]</text>
      <sha1>fejzm9w0x26zedl4pbwn309z38dm7yn</sha1>
      <model>wikitext</model>
      <format>text/x-wiki</format>
    </revision>
  </page>