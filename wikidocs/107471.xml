<page>
    <title>Elfriede Jelinek</title>
    <ns>0</ns>
    <id>107471</id>
    <revision>
      <id>13663440</id>
      <parentid>13317705</parentid>
      <timestamp>2014-06-23T23:45:10Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula Persona
|nom =Elfriede Jelinek 
|imatge =Elfriede jelinek 2004 small.jpg
|peu =Elfriede Jelinek el 2004.
|data_naix ={{Data naixement i edat|1946|10|20}}
|lloc_naix ={{AUT}}, Mürzzuschlag 
|data_mort = 
|lloc_mort = 
|nom_naix =Elfriede Jelinek
|nacionalitat=austríaca 
|ocupació =escriptora, feminista 
|marit =
|fills = 
|pares = 
|signatura = 
}}
{{nobel|Literatura|2004}}
'''Elfriede Jelinek''' ([[Mürzzuschlag]], [[Àustria]] [[1946]]) és una [[escriptora]] i [[feminista]] austríaca guardonada amb el [[Premi Nobel de Literatura]] l'any [[2004]].

== Biografia ==
Va néixer el [[20 d'octubre]] de [[1946]] a la ciutat de [[Mürzzuschlag]], població austríaca situada a l'estat d'[[Estíria]]. El seu pare, un químic d'origen [[Txèquia|txec]] i de [[judaisme|religió jueva]], va aconseguir escapar de la persecució [[nazi]] durant la [[Segona Guerra Mundial]] treballant en sectors industrials d'importància estratègica. Malgrat tot, diverses dotzenes de membres de la seva família van acabar sent víctimes de l'[[Holocaust]]. La seva mare, dominant, amb qui va conviure fins i tot d'adulta i amb qui tenia una relació difícil, procedia d'una família vienesa amb un passat pròsper. 

De nena, Elfriede va partir el que ella considera una educació massa restrictiva en una escola [[catòlica]] de [[Viena]]. La seva mare havia previst que la seva filla seria una nena prodigi en el camp de la [[música]], per la qual cosa va aprendre a tocar el [[piano]], l'[[orgue]], la [[guitarra]], el [[violí]] i la [[viola]]. Posteriorment va estudiar al conservatori de la capital austríaca, on es va graduar com a organista. Jelinek també va estudiar [[història de l'art]] i [[teatre]] a la Universitat de Viena. Tanmateix, va haver de deixar els estudis per culpa d'un trastorn d'[[ansietat]] que li impedia seguir les classes. La crítica sosté que la biografia de Jelinek es reflecteix tot sovint en les seves obres.

== Carrera literària ==
Va començar a escriure [[poesia]] de ben jove. El seu debut literari és el recull ''Lisas Schatten'' del [[1967]]. Abans de rebre el [[Premi Nobel]] la seva obra era pràcticament desconeguda fora del [[literatura alemanya|món germanòfon]]. Lectors i crítics hi trobaven semblances amb les del [[dramaturg]] austríac [[Thomas Bernhard]], gràcies a la patologia de la destrucció i l'anulació necessària de la comèdia. De fet, malgrat que l'autora no s'identifiqui amb el país i se n'allunyi, la seva obra arrela en la tradició de la literatura austríaca i mostra influències d'autors d'aquest país com ara [[Robert Musil]].

Les posicions polítiques de Jelinek, en concret el [[feminisme]] i la seva afiliació al [[Partit Comunista Austríac]], resulten vitals per entendre i valorar la seva obra i també són algunes de les raons per les enverinades polèmiques a l'entorn de l'autora i de l'obra. Els temes destacats de la seva obra dramàtica i narrativa són la sexualitat femenina i els abusos que pateix, a més de la guerra de sexes en general. Textos com ara ''Wir sind Lockvögel, Baby!'' (Som esquers, nena!), ''Die Liebhaberinnen'' (Les amants) i ''Die Klavierspielerin'' (La pianista) mostren la brutalitat i el joc de poder inherents a les relacions humanes amb un estil de vegades irònicament formal i molt controlat. Segons l'autora, el poder i l'agressió esdevenen sovint les forces motrius de les relacions personals. La seva provocadora novel·la ''Lust'' conté gràfiques descripcions de sexualitat, agressió i abusos. Va rebre crítiques negatives (alguns crítics la consideraren simple [[pornografia]]), però algunes veus la van considerar malentesa i mal valorada, i en van destacar el poder de les fredes descripcions dels fracassos morals.

En obres posteriors l'autora ha abandonat fins a un cert punt les qüestions femenines i ha concentrat les energies en la crítica social en general i, concretament, en els problemes d'[[Àustria]] per superar el seu passat [[nazi]]. Un exemple clar és ''Die Kinder der Toten'' (Els fills dels morts).

Pel que fa al [[teatre]] les seves obres confereixen gran importància a la coreografia. ''Sportstück'', per exemple, explora el tema de la [[violència]] i el [[feixisme]] en l'[[esport]]. Alguns autors consideren les seves obres taciturnes; altres, exuberants, i d'altres les veuen com una nova forma teatral.

L'obra de Jelinek és polifacètica i controvertida. S'ha vist, per torns, elogiada i condemnada per la crítica literària. De manera similar, el compromís polític sol aixecar reaccions de divergència i àdhuc acalorada oposició. Malgrat les polèmiques públiques sobre la seva obra, l'autora ha guanyat diversos premis importants. Per exemple, el Georg Büchner de [[1998]]; el Müllheim de [[2002]] i [[2004]]; el Franz Kafka de 2004; i el [[Premi Nobel de Literatura]] també el 2004 ''per la seva corrent musical de veus i contra-veus en novel·les i drames, que amb una passió verbal única desemmascaren l'absurditat dels clixés socials i el seu poder de submissió.

L'obra de Jelinek ha estat traduïda a nombrosos idiomes. Pel que fa al català, es poden trobar ''Els exclosos'' (traducció d'Alexandre Gombau i Arnau), ''La pianista'' (traducció d'Antònia Sabater) i ''Les amants'' (traducció de Pilar Estelrich Arce i de Lídia Álvarez Grifoll).

El director de cinema austríac [[Michael Haneke]] va dur al cinema ''La pianista''. La cinta, protagonitzada per l'actriu francesa [[Isabelle Huppert]], va ajudar a fer coneguda l'autora abans de la concessió del Premi Nobel.

== Activitat social ==
Jelinek va pertànyer al [[Partit Comunista Austríac]] de [[1974]] a [[1991]]. El PCA és un moviment marginal: alguns intel·lectuals austríacs, fins i tot alguns d'ells declaradament d'esquerres, l'han acusat tot sovint de ser [[Ióssif Stalin|estalinista]]. L'autora va assolir certa fama al seu país durant la [[dècada del 1990]] degut a la sorollosa oposició al Partit de la Llibertat de [[Jörg Haider]]. Després de les eleccions al Parlament de [[1999]] i la consegüent formació d'un govern de coalició entre el [[Partit Popular austríac]] i el partit de Haider, Jelinek es va erigir en una de les veus més crítiques contra el govern. Basant-se en les declaracions de [[nacionalisme]] i [[autoritarisme]] del Partit de la Llibertat, governs d'[[Europa]] i arreu van iniciar un aïllament d'aquell govern. La reacció del govern va ser interpretar les sancions com atacs contra el país i llençar proclames nacionalistes de front comú (''Nationaler Schulterschluss''). Això va escalfar l'ambient polític fins al punt que alguns dissidents, com ara Jelinek, van ser acusats de traïció per part dels socis de la coalició governamental.

=== Obra seleccionada ===
{{col-begin}}
{{col-2}}
;Teatre
* [[1977]]: ''Was geschah, nachdem Nora ihren Mann verlassen hatte''
* [[1981]]: ''Clara S.''
* [[1983]]: ''Burgtheater''
* [[1984]]: ''Krankheit oder Moderne Frauen''
* [[1987]]: ''Präsident Abendwind''
* [[1988]]: ''Wolken.Heim''
* [[1991]]: ''Totenauberg''
* [[1994]]: ''Raststätte''
* [[1996]]: ''Stecken, Stab und Stangl''
* [[1998]]: ''Ein Sportstück''
* [[1998]]: ''er nicht als er''
* [[2002]]: ''In den Alpen''
* [[2003]]: ''Das Werk''
* [[2003]]: ''Prinzessinnendramen''
* [[2003]]: ''Bambiland''
* [[2005]]: ''Babel''
* [[2006]]: ''Ulrike Maria Stuart''
* [[2006]]: ''Über Tiere''

{{col-2}}
;Novel·la
* [[1979]]: ''Bukolit. hörroman''
* [[1970]]: ''wir sind lockvögel baby!''
* [[1972]]: ''Michael. Ein Jugendbuch für die Infantilgesellschaft''
* [[1975]]: ''Die Liebhaberinnen''
* [[1980]]: ''Die Ausgesperrten''
* [[1983]]: ''Die Klavierspielerin''
* [[1985]]: ''Oh Wildnis, oh Schutz vor ihr''
* [[1989]]: ''Lust''
* [[1997]]: ''Die Kinder der Toten''
* [[2000]]: ''Gier''
* [[2007]]: ''Neid''

;Poesia
* [[1967]]: ''Lisas Schatten''

;Llibret d'òpera
* [[2003]]: ''Lost Highway'' (a partir de la pel·lícula de [[David Lynch]])
{{col-end}}

== Enllaços externs ==
{{Commonscat|Elfriede Jelinek}}

* {{PND|119001802}}
* {{en}} [http://nobelprize.org/nobel_prizes/literature/laureates/2004/index.html Pàgina de l'Institut Nobel, Premi Nobel de Literatura 2004]
* {{de}} [http://ourworld.compuserve.com/homepages/elfriede/ Pàgina oficial]

{{ORDENA:Jelinek, Elfriede}}

[[Categoria:Escriptors austríacs en alemany]]
[[Categoria:Dramaturgs en alemany]]
[[Categoria:Dramaturgs austríacs]]
[[Categoria:Poetes austríacs en alemany]]
[[Categoria:Feministes europeus]]
[[Categoria:Premis Nobel de Literatura]]

{{Autoritat}}
{{Enllaç AD|bs}}</text>
      <sha1>riyddtdocd6o9xcysnf1coo367htycv</sha1>
      <model>wikitext</model>
      <format>text/x-wiki</format>
    </revision>
  </page>