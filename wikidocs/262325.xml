<page>
    <title>Françoise Brauner</title>
    <ns>0</ns>
    <id>262325</id>
    <revision>
      <id>12660657</id>
      <parentid>9434381</parentid>
      <timestamp>2014-01-01T21:07:06Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: fins l'/la/les - fins a</comment>
      <text>'''Françoise Brauner''', nascuda '''Fritzi Erna Riesel''' ([[Viena]], [[16 d'abril]] del [[1911]] - [[París]], [[França]], [[14 de setembre]] del [[2000]]) fou una metgessa [[Àustria|austríaca]] d'origen [[jueu]] que formà part del contingent sanitari de les [[Brigades Internacionals]] a la [[Guerra Civil espanyola]].

Filla d'un alt funcionari austríac que arribà a Ministre d'Afers Socials, Karl David Riesel i de Mina Spielmann,ref name=Alfred[http://www.cairn.info/revue-sud-nord-2003-1-page-167.htm Breu biografia de Françoise a càrrec del seu marit] {{fr}}/ref féu la carrera de Medicina a Viena. L'any [[1936]], fugint de la persecució nazi a [[Àustria]], es retrobà a [[París]] amb el [[pedagog]] francès d'origen austríac [[Alfred Brauner]], ([[Saint-Mandé]], [[3 de juliol]] del [[1910]] - [[París]], [[1 de desembre]] del [[2002]]) a qui havia conegut el [[1928]] i s'hi casà per tal de no ser empresonada o deportada en cas de guerra. El mateix any [[1936]] atengué la crida dels dirigents de la [[Segona República Espanyola]] demanant sanitaris per a fer front a la catàstrofe humanitària que suposava la [[Guerra Civil espanyola]] i marxà cap a [[Espanya]].ref name=Alfred/

Françoise Brauner treballà a l'Hospital de les [[Brigades Internacionals]] a [[Hospital militar de Benicàssim|Benicàssim]],ref name=Françoise[http://altrecastello.probeta.yi.org/dossiers/brigades.htm La presència de Françoise Brauer a l'Hospital de Benicàssim]/ref en el servei de cirurgia que dirigia el metge txec [[Bedrich Kisch]],ref name=Françoise/ que funcionà des del desembre del 1936 fins a l'abril del 1938 i per on passaren més de 7.000 ferits i convalescents de les Brigades Internacionals, tant espanyols com internacionals.ref[http://www.aulamilitar.com/dumont.hts Breu història de l'Hospital militar de Benicàssim] {{es}}/ref

El [[1937]] la vingué a buscar el seu marit Alfred Brauner, però ella preferí quedar-se davant l'allau de ferits de guerra que havien d'atendre. Alfred, pedagog infantil, intentà ser també allistat per a quedar-se amb la seva dona. Tanmateix, degut a l'allau de nens refugiats provinents de molts indrets d'Espanya, Alfred fou destinat a la supervisió de les nombroses cases d'acollida a la zona. Finalment, la retirada de tots els brigadistes de la guerra degut a la voluntat del govern espanyol de fer cas al [[Comitè de No-intervenció]] i a l'ensulsida definitiva de la República, van fer que ambdós haguessin de retornar a França.ref name=Alfred/ S'emportaren molts dibuixos i redaccions dels nens refugiats, que ningú no els volgué publicar llavors a França, però que, més tard, junt amb altres dibuixos d'altres nens i d'altres guerres, permeteren al món de tenir una retrospectiva de les guerres del [[segle XX]] des dels ulls dels infants.ref[http://www.secc.es/media/docs/21_4_DUROUX.pdf Article sobre l'exposició de la col·lecció de dibuixos infantils dels Brauner] {{es}}/ref

A França, Françoise treballà de metgessa i educadora d'un col·lectiu d'uns 300 nens jueus alemanys i austríacs salvats del [[nazisme]] per un Comitè interconfessional. Durant la [[Segona Guerra Mundial]], ella i el seu marit col·laboraren amb els refugiats austríacs a París i contactaren amb la resistència francesa a l'ocupació alemanya.ref name=Alfred/

Acabada la [[Segona Guerra Mundial]], reberen el [[1945]] l'encàrrec d'atendre la recuperació física i anímica de 400 nens supervivents dels camps de concentració d'[[Auschwitz]] i de [[Buchenwald]], a un antic sanatori d'[[Ecouis]], al departament de l'[[Eure]]. Aquesta ocupació marcà definitivament François Brauner, i després de tenir un fill, el Claude-Michel Brauner, ([[París]], [[1 de setembre]] del [[1947]]) (avui professor de matemàtiques a [[Bordeus]], França), obtingué l'especialització en [[Psiquiatria]] pediàtrica.ref name=Alfred/

Françoise es dedicà la resta de la seva vida a l'atenció de nens discapacitats. Des del [[1959]] i al llarg d'un quart de segle, esdevingué la directora mèdica dels dos «Centres de tractament educatiu per a infants discapacitats» que el seu marit creà a la seva vila natal de [[Saint-Mandé]] ([[Val-de-Marne]]).ref name=Alfred/

Morí l'any 2000, durant la convalescència d'una intervenció quirúrgica.

== Bibliografia ==
* Michel Lefebvre i Rémi Skoutelsky: ''Las Brigadas Internacionales. Imágenes recuperadas''. Lunwerg, 2003. ISBN 84-7782-000-7 

== Referències ==
References/

{{ORDENA:Riesel, Francois}}
[[Categoria:Metges europeus]]
[[Categoria:Brigades Internacionals]]
[[Categoria:Científics austríacs]]
[[Categoria:Jueus]]
[[Categoria:Vienesos]]</text>
      <sha1>m5jf3nis6you05nzdhmus7dre1wvdyi</sha1>
      <model>wikitext</model>
      <format>text/x-wiki</format>
    </revision>
  </page>