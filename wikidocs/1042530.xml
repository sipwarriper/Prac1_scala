<page>
    <title>Història de Líbia</title>
    <ns>0</ns>
    <id>1042530</id>
    <revision>
      <id>13506676</id>
      <parentid>13494341</parentid>
      <timestamp>2014-06-01T08:52:55Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: va recolzar a  va fer costat a</comment>
      <text>[[Fitxer: Ancient Libyans.jpg | thumb | Libis antics representats pels egipcis.]]
'''Líbia''' és el nom que van donar els africans a la fins llavors coneguda i de manera molt particular a la costa africana del [[Mediterrani]]. Les primeres mencions que apareixen de [[Líbia]] en la història, es refereixen als guerrers libis contractats com [[mercenari]]s per l'[[Antic Egipte]], al primer mil·lenni abans de l'era comuna. Els [[fenicis]] van establir ciutats en la part occidental de la franja costanera del que avui és Líbia, mentre que els [[grecs]] feien el mateix a la part oriental. Més tard, la franja costanera va formar part de l'[[Imperi Romà]], del [[regne vàndal]] de [[Genseric]] i de l'[[Imperi Bizantí]]. L'any [[643]] la zona va caure sota el domini dels [[àrabs]]. Posteriorment el territori va passar a formar part, amb una relació més o menys estreta, de l'[[Imperi Otomà]] ([[segle XVI]]). El [[1912]] es va convertir en una colònia [[Itàlia|italiana]]. 

== Líbia abans de la invasió àrab == 
El territori de la moderna [[Líbia]] té històries separades fins a l'època romana, com la [[Tripolitània]] i la [[Cirenaica]], ambdues a la costa. L'interior de l'actual Líbia estava en mans de tribus [[berbers]] assentades en els oasis. 

La [[Tripolitània]] va ser originalment un grup de colònies fenícies establertes durant el segle V aC que després van passar a dependre de [[Cartago]]. Els [[fenicis]] van fundar a la zona tres grans colònies: [[Oea]] (actualment [[Trípoli (Líbia)|Trípoli]]), Labda (més coneguda pel nom que posteriorment li van donar els [[romans]]: [[Leptis Magna]]) i [[Sabrata]], en una àrea que es va conèixer col·lectivament com a Trípolis (tri + polis, «tres ciutats»). Cartago i els seus territoris africans (entre els quals hi havia Trípoli o la Tripolitània, com la van anomenar els romans) van caure sota el domini de Roma als anys [[140 aC]] durant la [[Tercera Guerra Púnica]].ref{{ref-llibre |cognom=Scullard |nom=Howard Hayes |títol=A History of the Roman World. 753 to 146 BC |editorial=Routledge |data=2002 |pàgines=p.310 i 316 |isbn=0-415-30504-7}}/ref No obstant això, la [[Tripolitània]] no va ser integrada a l'imperi, sinó assignada a un aliat de Roma, el rei de [[Numídia]]. Un segle més tard, [[Juli Cèsar]] va deposar al rei de Numídia, doncs havia donat suport al seu rival [[Gneu Pompeu Magne]] en les guerres civils de Roma, i va annexionar el seu territori a l'[[Imperi Romà]], organitzant [[Tripolitània]] com una [[província romana]]. 

La importància econòmica de [[Trípoli (Líbia)|Trípoli]] venia del seu caràcter com a port terminal de les rutes de caravanes que creuaven el [[Sàhara]] i unien la costa mediterrània amb el [[llac Txad]] i [[Tombuctú]]. 

A l'altre costat del golf de [[Sirte]], la [[Cirenaica]] va ser colonitzada pels grecs, abans territori de cultura egípcia, imperi del qual havia format part durant milers d'anys en diferents intervals. Colons doris van fundar [[Cirene]] al segle VII aC en un fèrtil altiplà uns 20 quilòmetres terra endins amb pluges regulars. Durant els següents dos-cents anys, quatre importants colònies gregues es van establir a l'àrea: Barca ([[Merj]]), [[Euespèrides]] (més tard [[Berenice (ciutat)|Berenice]], actualment [[Bengasi]]), [[Taquira]] (més tard [[Arsinoe (Cirenaica)|Arsinoe]], actualment [[Tocra]]) i [[Apol·lònia de Cirene]], el port de Cirene. Juntament amb Cirene, es va conèixer al conjunt com [[Pentàpolis cirenaica]]. La fèrtil plana costanera on es troben pren el nom de la més pròspera de les ciutats, [[Cirene]]. 

Les ciutats gregues de Pentàpolis van resistir els intents d'annexió egipcis i [[exèrcit cartaginès|cartaginesos]], però l'any [[525 aC]], l'exèrcit de [[Cambises II]] (fill de [[Cir el Gran]], rei de [[Imperi aquemènida|Pèrsia]]), després de conquerir [[Antic Egipte|Egipte]], va arribar també fins a la Cirenaica, la qual va romandre sota domini egipci (governat o no aquest pels [[perses]]) durant els dos següents segles. Més tard, al [[331 aC]], Cirene va ser conquerida per [[Alexandre el Gran]], incorporant-se posteriorment a l'[[Egipte ptolemaic]]. [[Ptolomeu VIII]] va llegar la Cirenaica al seu fill natural [[Ptolemeu Apió]] el qual, a la seva mort, el [[96 aC]], va deixar el seu regne en herència a [[República Romana|Roma]]. Cirenaica es va convertir en una província romana que també incloïa [[Creta]] en el [[74 aC]]. 

Independentment dels avatars polítics, l'economia i la cultura van florir a la Pentàpolis. Cirene va esdevenir un dels centres artístics i intel·lectuals del món grec. Per exemple, durant el segle IV aC va florir l'[[escola cirenaica]], una escola filosòfica que ensenyava una doctrina hedonista que definia la felicitat com la suma dels plaers humans, probablement prenent inspiració del suau clima de la zona. 

Durant més de quatre segles, Tripolitània i Cirenaica van ser pròsperes províncies romanes. Prova d'això són les imponents ruïnes de [[Leptis Magna]] (on va néixer l'emperador romà [[Septimi Sever]]), prop de l'actual Trípoli, testimonis de la vitalitat de la regió, on populoses ciutats i fins i tot ciutats més petites van gaudir dels avantatges de la vida urbana, de la mateixa manera que en qualsevol altre racó de l'imperi. No obstant això, el domini romà es va circumscriure a la costa, deixant l'interior a les tribus berbers (per exemple, fins a finals del segle I dC, no va ser ocupada l'àrida costa del golf de Sirte, permetent la comunicació per terra entre ambdues províncies). Tanmateix, ambdues zones van conservar característiques diferents: púnica la primera, grega la segona. 

Sota el domini ptolemaic, s'havia creat a la Cirenaica una gran comunitat [[jueus|jueva]], la grandària s'havia vist incrementada amb l'arribada de milers de deportats després de la fallida rebel·lió jueva contra els romans i la destrucció de [[Jerusalem]] (any [[70]]). Al [[115]] els jueus de la Cirenaica es van alçar en una revolta que aviat es va estendre a Egipte i Palestina. La rebel·lió no va ser sufocada fins al [[118]], no sense que abans Cirene fos assaltada, saquejada i patís matances pels rebels jueus. Es va requerir un segle perquè Cirene recuperés la seva prosperitat. 

Amb la partició de l'imperi el 395, la Cirenaica va ser assignada a l'imperi oriental, mentre que Tripolitània va quedar dins de l'occidental. Aquesta divisió es va veure reflectida també en el terreny religiós. El [[cristianisme]], que s'havia difós per tots dos territoris des del començament del segle II va tenir dos focus d'atracció. La Tripolitània va quedar sota la jurisdicció del papa de [[Roma]], mentre que la Cirenaica va quedar sota el patriarca d'[[Alexandria]]. 

Al segle V la Tripolitània va ser conquerida pels [[vàndals]], els quals, al comandament de [[Genseric]] havien creat un potent regne amb capital a [[Cartago]]. No obstant això, els vàndals van perdre ràpidament el seu esperit guerrer i el seu regne va ser destruït i conquerit pel general bizantí [[Belisari]] en el següent segle (533), després d'una cara campanya militar que va llastrar els recursos de l'[[Imperi Romà d'Orient]], que encara aspirava a aconseguir la reunificació de l'[[Imperi Romà]]. De nou, la Cirenaica i la Tripolitània estaven sota la mateixa sobirania. No obstant això, la irrupció dels vàndals havia destruït l'ordre social romà i la conquesta bizantina no va poder recuperar-lo. Els [[bizantins]] van nomenar governadors que van imposar asfixiants impostos per sufragar les despeses militars, mentre que les ciutats i els serveis públics van seguir la seva decadència.

== Incorporació a l'islam == 
Els [[àrabs]] van entrar a Líbia l'any [[642]] en el seu camí cap a l'oest. Aquest any, [[Amr ibn al-As]], un general àrab del califa [[Umar ibn al-Jattab|Omar I]] va conquerir la Cirenaica, establint-hi les seves casernes, per als àrabs la Cirenaica va passar a anomenar-se Barqa). Dos anys després van avançar cap a la Tripolitània, on, a finals de la dècada, les aïllades guarnicions bizantines de la costa van ser conquerides, completant el domini de la regió. Els regnes berbers de l'interior van ser conquerits el 662, no sense gran resistència. [[Cartago]] va caure l'any 693. En els segles següents, la pràctica totalitat dels habitants de la zona es van convertir a l'[[islam]]. L'idioma i la cultura àrabs van esborrar la cultura romana cristiana i gairebé la llengua berber (reduïda a unes poques zones). Mentre que els habitants de la Tripolitània van percebre les afinitats semítiques entre àrabs i púnics, els monofisistes de la Cirenaica van rebre amb els braços oberts als àrabs com alliberadors de l'opressió ortodoxa dels bizantins, i dels alts impostos imperials (els regnes àrabs estenien una política de baixos impostos, compensada per elevats impostos per als no musulmans). 

Després de la conquesta, el nord d'Àfrica va ser governada per una successió d'emirs, subordinats al poder del califa (primer els [[Omeies]] de [[Damasc]] i després del [[750]], els [[Abbasí]] de [[Bagdad]]). L'any 800, el califa [[Harun al Rashid]] va nomenar emir Ibrahim ibn Aghlab, el qual va crear un emirat hereditari i formalment dependent del califa a [[Kairuan]], que incloïa la Tripolitània (la Cirenaica va romandre en l'òrbita d'Egipte). Els [[aglabí]]s van reparar el sistema d'irrigació romà, destruït després de les conquestes àrabs, i per la manca de les habilitats agrícoles i organitzatives de les que no tenien inicialment els nous conqueridors, i van aconseguir restaurar la vitalitat de la zona. 

Al final del [[segle IX]], la tribu berber dels kutames es va convertir al [[xiisme]] i va acabar amb el regne aglabí (sunnites) l'any [[909]]. El [[xiisme]] havia aconseguit una gran acceptació entre els musulmans no àrabs, que eren menyspreats pels àrabs que regien el califat. Els kutama van adoptar a un dirigent xiïta de Síria, i el van proclamar [[imant]] del territori que havien conquerit, que havia inclòs la Tripolitània. Aquest és l'origen de la [[dinastia fatimita]]. Els fatimites van conquerir Egipte l'any [[969]] i van traslladar allí la seva capital, establint un [[califat]] xiïta rival del sunnita de Bagdad. 

Els fatimites van deixar el govern d'Ifriquiya (la part oriental del [[Magrib]] que comprèn la Tripolitània i l'actual [[Tunísia]] i [[Líbia]]) a vassalls berbers, els Zirís (972). Va ser una època de decadència. L'any 1049 l'emir zirí va abandonar el xiisme i va trencar amb els fatimites.

== Líbia otomana == 
L'any [[1510]] [[Ferran el Catòlic]] va conquerir Trípoli, [[Carles V del Sacre Imperi Romanogermànic]] va cedir la ciutat l'any [[1528]] als [[Ordre de Malta|Cavallers de Sant Joan]] que havien estat expulsats de [[Rodes]] pels turcs. Els cristians van ser expulsats l'any 1553 per corsaris turcs d'[[Algèria]], actuant en nom de l'[[Imperi Otomà]]. [[Istanbul]] mantindria una sobirania sobre la zona que es va fer gairebé nominal quan l'any 1711 Ahmed Karamanli va prendre el poder fundant la dinastia [[Karamanli]], que es va mantenir fins als anys 1830, en què l'[[Imperi Otomà]] va prendre directament el control sobre el que es va denominar el [[baixalat]] de [[Trípoli (Líbia)|Trípoli]]. L'any 1912, quan [[Egipte]], [[Tunísia]] i [[Algèria]] estaven ja sota el control del [[Regne Unit]] o de [[França]], i l'[[Imperi otomà]] estava ocupat amb les [[guerres dels Balcans]], el [[Regne d'Itàlia (1861–1946)|Regne d'Itàlia]] va conquerir el territori libi després de la [[Guerra italo-turca (1911-1912)|Guerra italo-turca]].

== Colònia italiana == 
En les últimes dècades del [[segle XIX]] les principals potències europees havien colonitzat la quasi totalitat del continent africà. La [[conferència de Berlín]] del 1884 havia organitzat el repartiment colonial d'[[Àfrica]], deixant el que es consideraven les millors zones sota el control de les potències de primer ordre. Itàlia, que no gaudia d'aquest estatus, havia quedat al marge del repartiment colonial. 

Itàlia es va procurar a si mateixa un imperi colonial al territori libi envaint-lo l'any 1912, aprofitant d'aquesta manera la proximitat amb la península italiana i la debilitat de l'[[Imperi Otomà]]. Líbia havia estat, fins aquest moment, i a causa del desconeixement dels seus potencials recursos per part de les nacions colonials europees, sota el control més o menys directe de l'Imperi Otomà, sense tenir més rellevància des del punt de vista geoestratègic. 

La presència italiana es va afermar amb l'arribada al poder de [[Benito Mussolini]] a Itàlia (1922). Tanmateix, això va portar aparellat l'increment dels problemes derivats del règim colonial. Malgrat l'extremada pobresa de la major part del territori, el govern italià va intentar l'assentament de colons italians, especialment de [[Sicília]] i del sud d'Itàlia. 

Famílies senceres d'italians viatjaven a la recerca d'un millor futur, esperançats per la promesa de rebre terres gratuïtes per part de l'estat. Però aquestes terres no eren les millors i malgrat la proximitat amb Itàlia, eren totalment diferents ja que eren en gran mesura zones desèrtiques o semidesèrtiques. Les terres més aptes per al cultiu es troben al litoral mediterrani, de manera que les poblacions natives van ser desplaçades per donar espai als colons. Això va provocar conflictes amb la població autòctona, que van acabar l'any 1931, data en què els Sanusis (confraria musulmana) van abandonar la resistència enfront dels italians. El cap dels Senusi era el xeic Sidi Idris, que va rebre el títol d'''emir de la Cirenaica'' amb sobirania sobre l'oasi de Cufra. 

L'any [[1934]] el governador [[Italo Balbo]] va unir les dues colònies italianes de la Tripolitània i la Cirenaica, creant l'anomenada Líbia italiana, els límits corresponien a l'actual Líbia. Balbo va fer prosperar la seva colònia assentant molts colons italians en viles i ciutats construïdes per a ells. El [[Regne d'Itàlia (1861–1946)|Regne d'Itàlia]] s'annexionà la [[Líbia italiana]] en [[1939]].ref{{Ref-llibre |cognom=Rodogno |nom=Davide |títol=Fascism's European Empire: Italian Occupation During the Second World War |url=http://books.google.es/books?id=ZcUNELPsQQsCpg=PA65dq=libya+9+january+1939+italiahl=casa=Xei=OwPKUYyiFJKAhQfrmYDwCgved=0CFcQ6AEwBQ#v=onepageq=libya%209%20january%201939%20italiaf=false |llengua=anglès |editorial=Cambridge University Press |data=2006 |pàgines=65 |isbn=0521845157}}/ref L'any 1940 havia gairebé 120.000 italians a Líbia, és a dir el 13% del total de la població. 

Balbo també va iniciar una política d'assimilació dels àrabs de Líbia, amb la creació de nous llogarets per a ells i l'assistència mèdica obligatòria per a tots ells. Molts milers d'aquests libis van ingressar a les forces colonials italianes, constituint dues divisions i fins a un batalló de paracaigudistes. 

Durant la [[Segona Guerra Mundial]], es van lliurar crucials batalles en sòl libi, especialment a la [[Cirenaica]], com la de [[Tobruk]], que en gran mesura van decidir la sort de la guerra al seu teatre europeu. Després d'un atac italià a [[Egipte]] l'any [[1940]], els contraatacs britànics van requerir la intervenció de forces [[Alemanya|alemanyes]]. El famós [[Afrika Korps]] manat pel [[Rommel|general Rommel]] va combatre als [[Aliats (Segona Guerra Mundial)|aliats]] dirigits per [[Bernard Law Montgomery|Montgomery]], fins que l'any 1943 va ser finalment derrotat i les tropes de l'Eix expulsades de la costa nord-africana. En el període post-bèl·lic la major part de Líbia queda sota administració britànica, excepte la zona de [[Fezzan]], controlada per França. Durant aquests anys es va crear un petit Partit Comunista Libi.

== Primera nació emancipada d'Àfrica == 
[[Fitxer:Flag of Libya (1951).svg| thumb | Bandera de Líbia entre [[1951]] i [[1975]].]] 
Al final de la guerra els aliats no aconsegueixen posar-se d'acord sobre el futur de l'antiga colònia italiana. Finalment, els recels entre els països occidentals i la [[Unió Soviètica]] fan que l'[[ONU]] decideixi donar la independència al país deixant-lo en mans de Sidi Idris, xeic dels Sanusi i emir de la Cirenaica (que havia col·laborat amb els aliats durant la guerra), ell proclama una monarquia amb el nom d'[[Idris I de Líbia]].ref{{Ref-llibre |cognom=Cyr |nom=Ruth N. |cognom2=Alward |nom2=Edgar C. |títol=Twentieth Century Africa |url=http://books.google.es/books?id=YVF-NXbQj4UCpg=PA296dq=libya+january+1,+1952hl=casa=Xei=viL5UsbkM6v9ygPI0YDoBgved=0CEYQ6AEwAw#v=onepageq=libya%20january%201%2C%201952f=false |llengua=anglès |editorial=iUniverse |data=2001 |pàgines=296 |isbn=1475920806}}/ref D'aquesta manera, el [[Regne de Líbia]] es converteix en la primera colònia africana a aconseguir la seva independència. Aquest fet va contribuir a desencadenar les lluites per la independència africana. 

Idris I va governar el país amb sistemes autocràtics i patriarcals. Fidel a la tradició de solidaritat amb la resta del [[món àrab]], Líbia ingressà a la [[Lliga Àrab]] l'any [[1953]] i va prestar ajuda als insurgents [[Algèria|algerians]] durant la seva lluita per la independència de [[França]]. En política exterior, manté postures pro occidentals. L'any [[1959]] s'inicia l'explotació, per part de companyies occidentals, dels recursos petrolífers del país. L'economia, fins aleshores basada en el pasturatge i en una agricultura de subsistència, pateix un canvi radical. Com a conseqüència, es forma una elit privilegiada, lligada a la indústria petroliera i la incipient burocràcia estatal. 

Durant la guerra àrabo-israeliana del [[1967]], Líbia es va solidaritzar amb els països àrabs i va sol·licitar l'evacuació de les bases angleses que subsistien en el territori libi. Aquest mateix any esclaten moviments vaguistes a les ciutats i a la indústria petroliera.

== Era Gaddafi == 
{{AP|Muammar al-Gaddafi}} 
[[Fitxer: Muammar al-Gaddafi-09122003.jpg | thumb | [[Muammar al-Gaddafi]].]] 
L'1 de setembre del [[1969]] l'ala esquerrana de l'exèrcit dóna un cop d'estat i enderroca la monarquia, aprofitant que el rei es trobava de vacances a [[Turquia]]. S'instaura un Consell Militar Revolucionari, presidit per un jove i desconegut oficial, el coronel [[Muammar al-Gaddafi|Gaddafi]], que nomena un nou govern. 

En el transcurs dels mesos següents, la banca és seminacionalizada (l'estat es reserva un 51% de les accions), es promulga una constitució provisional, s'exigeix ​​la retirada de les bases militars que la [[Gran Bretanya]] i els [[Estats Units]] tenien en el territori, es confisquen els béns dels ciutadans italians i israelians que hagin abandonat el país després del [[1961]]. Al gener del 1970, Muammar al Gaddafi ocupa el lloc de primer ministre sense abandonar el de president del Consell de la Revolució. Durant seu govern disminueix considerablement la pobresa al país fins a considerar-se pràcticament eradicada. 

Gaddafi va implantar un règim de govern d'orientació socialista conegut com a '''Jamahiriya'''. Home d'origen humil ([[beduí]]), era fervent admirador de [[Gamal Abdel Nasser]], el líder egipci amb què, després de la presa de poder, va entaular una estreta amistat. Tots dos líders professaven l'ideal del [[panarabisme]] i molt aviat es van posar a la tasca de construir la gran nació àrab. Però Nasser va morir quan la tasca tot just començava. No obstant això, Gaddafi va aconseguir crear aliances amb [[Egipte]] i [[Síria]] que van portar a la creació d'una efímera federació entre aquests tres estats, que buscava ser el germen de la unió definitiva del món àrab [[musulmà]]. 

L'any [[1970]], sota amenaça de retirar la llicència a diverses companyies que explotaven aquest recurs al seu país, Gaddafi va aconseguir establir els preus del petroli que Líbia considerava justos, acabant així amb la tradicional política segons la qual eren les empreses multinacionals les que fixaven els preus que pagaven als estats on realitzaven les explotacions. D'aquesta manera, Gaddafi descobreix per al món àrab el seu potencial com a potència en la geopolítica mundial. La situació generaria la crisi energètica dels anys 1970, provocada pel boicot dels països petroliers a Occident en resposta al seu suport a [[Israel]] i més endavant seria la base amb la qual es va crear la [[OPEP]]. A l'agost del [[1973]] va nacionalitzar el 51% del capital de totes les companyies estrangeres. 

El [[1976]], la 22a Olimpíada Mundial de la [[FIDE]] es va realitzar a [[Haifa]] ([[Israel]]), amb la participació de 48 països, i va ser guanyada pels [[Estats Units]], [[Països Baixos]] i [[Anglaterra]]. Però en el context històric de l'època, amb el [[conflicte araboisraelià]] pel mig i antecedents com la [[massacre de Munic]] ocorreguda durant els Jocs del [[1972]] en aquesta ciutat (assalt terrorista a la vila olímpica amb resultat d'11 atletes israelians, 5 terroristes palestins i un oficial de la policia alemanya morts), el realitzar un esdeveniment d'aquesta magnitud precisament a Israel no podia deixar de tenir serioses implicacions polítiques i diplomàtiques. La major potència d'escacs mundial, l'antiga [[Unió Soviètica]], va decidir no participar. El món àrab, per la seva banda, no només va boicotejar la competició oficial de Haifa sinó que, a més, va convocar a la seva pròpia Olimpíada no oficial a Trípoli, Líbia (certament, una olimpíada contra Israel), a la qual van acudir 37 països, entre ells El Salvador, que es va situar en primer lloc, seguit de [[Tunísia]], [[Pakistan]], [[Iraq]], [[Itàlia]], [[Portugal]], [[Uruguai]], [[Turquia]] i l'[[Afganistan]]. Dada interessant és que [[Filipines]] va ser l'únic país que va enviar un equip a cada esdeveniment. 

Defensor del [[panarabisme]] i de l'[[islam]], Gaddafi va fer costat a diversos moviments armats que van recórrer freqüentment al terrorisme contra països occidentals. El Departament d'Estat dels [[Estats Units]] va publicar el [[1979]] una llista de països sospitosos de donar suport al terrorisme, Líbia sempre va estar en el punt de mira de Washington. 

Els anys 1980 estan marcats pel seu intervencionisme a l'[[Àfrica]], la seva guerra amb el [[Txad]] (país sostingut i mantingut per [[França]]) i sobretot pel seu enfrontament amb els [[Estats Units]]. 

En 1981 es van trencar les relacions diplomàtiques entre els dos països quan el president [[Ronald Reagan]] va prohibir els viatges al país nord-africà i va tancar la seva ambaixada a [[Washington DC]], al maig d'aquest any. El [[1982]] [[Estats Units]] va prohibir les importacions de cru libi i va prohibir l'exportació dels seus productes a aquesta nació. 

La primera acció d'ofensiva militar dels [[Estats Units]] va ser el bombardeig de Líbia a les ciutats de [[Trípoli (Líbia)|Trípoli]] i [[Bengasi]], el 15 d'abril del [[1986]], ordenat per Reagan. L'atac es va centrar en blancs militars i/o terroristes, allunyats de zones urbanes per no danyar els civils i minimitzar els danys col·laterals. Així, van ser blancs prioritaris el camp d'entrenament de terroristes d'Al Jamahiriya, l'aeroport de Trípoli, les casernes d'Al'Aziziyah, seu del maneig de les Forces aèries líbies i residència temporal de [[Muammar al-Gaddafi]], el port militar de Sidi Balal i la Base Aèria de Benina. 

[[Líbia]] va millorar les seves relacions amb alguns països àrabs, com [[Síria]] i [[Tunísia]] l'any 1987, encara que la tensió es va aguditzar amb els Estats Units. Després de la negativa de Gaddafi a lliurar als dos agents libis sospitosos de l'atemptat contra un avió nord-americà de Pa Am quan sobrevolava Lockerbie ([[Escòcia]], [[Regne Unit]]), el [[1988]], en què van morir 270 persones, de les quals 189 eren nord-americans. Aquest mateix any millora les seves relacions amb l'[[OAP]]. 

Els intents d'assolir la unió amb els països del [[Magrib]] ([[Tunísia]], [[Algèria]] i el [[Marroc]]) es van saldar amb recurrents fracassos, fins que Líbia es va adherir a la ''Unió del Magrib Àrab'' (UMA) el [[1989]]. També es va relacionar a Líbia amb la bomba que va esclatar en un DC-10 de la companyia francesa UTA, el 19 de setembre del [[1989]] quan sobrevolava el desert del [[Níger]]. 

El gener del [[1992]] el Consell de seguretat de l'ONU va aprovar la resolució 731 que exigia el lliurament dels sis acusats pels esmentats atemptats i dos mesos després la 748 que establia un bloqueig aeri total contra [[Líbia]] i l'embargament d'armes, mentre no es complís aquella resolució. 

L'11 de novembre del [[1993]] l'ONU va decidir aprovar un nou paquet de sancions econòmiques. Aquesta resolució, la 883, va suposar l'enduriment de les anteriors amb el tancament de les oficines de les Línies Aèries líbies a l'estranger, la congelació dels seus recursos financers en bancs estrangers i la reducció del personal diplomàtic. 

[[Estats Units]] va aprovar una llei, coneguda com a Llei D'Amato-Kennedy ([[1996]]), que imposava càstigs a les empreses nord-americanes o estrangeres que realitzessin inversions en el sector energètic de [[Líbia]] o de l'[[Iran]] o que violessin l'embargament comercial imposat per l'[[ONU]]. 

El [[1997]] Líbia inicia el seu programa nuclear secret, amb l'ajuda del científic pakistanès [[Abdul Qadeer Khan]]. A inicis del [[2004]], Urs Tinner, amb el seu germà, Marc, i el pare, Friedrich, els tres enginyers, van ser detinguts per les autoritats suïsses, acusats de lliurar a Líbia material destinat a la fabricació de centrifugadores per produir urani enriquit. La família Tinner va mantenir contacte estret amb [[Abdul Qadeer Khan]], pare de la bomba nuclear del [[Pakistan]] i cap d'una xarxa de mercat negre que va subministrar a l'[[Iran]] i a [[Líbia]] tecnologia atòmica. Dues empreses suïsses van exportar material a Khan per realitzar el seu projecte nuclear al Pakistan. D'altra banda, Urs Tinner va reconèixer haver jugat un paper en el cas de la confiscació del material nuclear amb destinació a Líbia. És a dir, haver estat informant de la [[CIA]]. Fonts de la intel·ligència nord-americana asseguren que Urs Tinner va ser reclutat per la CIA al voltant del [[2000]]. Les centrifugadores que es dirigien de [[Malàisia]] a [[Líbia]], van ser confiscades a la drassana de [[Tarent]] ([[Itàlia]]). Aquest fet va portar al govern de Trípoli a admetre el seu programa atòmic clandestí, i a haver-lo d'abandonar després (el [[2004]]). 

=== Restabliment de relacions amb Líbia === 
Després de pressions internacionals i de la intervenció de qui va ser president sud-africà [[Nelson Mandela]], el Govern de [[Trípoli (Líbia)|Trípoli]] va acceptar que el 5 d'abril del [[1999]] els dos agents libis, Abdel Baset al Megrahi i Al Amin Khalifa Fhemah, acusats de l'[[atemptat de Lockerbie]] (Escòcia), fossin jutjats a [[La Haia]] per un tribunal escocès. El mateix dia l'[[ONU]] va anunciar la suspensió de l'embargament. [[Líbia]] va acudir com a convidada el 15 d'abril del [[1999]] a la III Conferència Euromediterrània de ministres d'Exteriors a [[Stuttgart]] ([[Alemanya]]). 

El Ministeri britànic d'Exteriors va anunciar el 7 de juliol del [[1999]] que el [[Regne Unit]] reprendria les relacions diplomàtiques amb [[Líbia]] després de quinze anys de ruptura, després de la col·laboració prestada pel Govern de Líbia en l'aclariment de la mort d'una policia britànica a les portes de l'Ambaixada líbia a [[Londres]] el [[1984]]. 

El 13 de setembre del [[1999]], els ministres d'Afers Estrangers de la [[Unió Europea]] van suspendre les mesures restrictives preses contra [[Líbia]]. El 2 de desembre d'aquest any el primer ministre italià [[Massimo D'Alema]] va mantenir a [[Trípoli (Líbia)|Trípoli]] una entrevista amb Gaddafi, primera amb un líder occidental des del 1992. El diàleg es va saldar amb el compromís libi de negar ajuda i protecció als responsables d'actes terroristes. 

Al març del [[2001]] es va formar oficialment la [[Unió Africana]], durant una cerimònia duta a terme a la ciutat líbia de [[Sirte]]. A l'agost del 2001, [[Estats Units]] va prorrogar la llei D'Amato per cinc anys, si bé al mes següent Gaddafi condemnava els [[atemptats de l'11 de setembre]] a [[Nova York]] i [[Washington DC]]. 

El 28 de maig del [[2002]], el govern libi va oferir 2.700 milions de dòlars per indemnitzar les famílies de les 270 víctimes de l'[[atemptat de Lockerbie]], i un any després va acceptar la responsabilitat civil en aquesta acció terrorista. 

El 12 de setembre del [[2003]] el Consell de Seguretat de l'[[ONU]] va aprovar l'aixecament formal de les sancions imposades a [[Líbia]] el [[1992]], que incloïen l'embargament aeri, d'armes i d'equipament industrial. 

El 17 de setembre del [[2003]] el [[President del Govern d'Espanya]], [[José María Aznar]], va iniciar una nova etapa de visites de mandataris europeus a [[Líbia]]. Aznar va viatjar acompanyat del secretari d'Estat de Comerç, Francisco Utrera, i d'una delegació d'alts directius de 28 empreses espanyoles dels sectors de turisme, alimentació, hidrocarburs, construcció, ferrocarrils, sanitat i educació, sectors que els tècnics del Ministeri d'Economia consideraven els de major interès en el mercat libi. Al marge de l'entrevista personal amb [[Muammar al-Gaddafi]], un dels actes fonamentals del viatge oficial seria la celebració d'una trobada empresarial, que presidiria el mateix José María Aznar amb el primer ministre libi, Sukri Gahnen, i en el qual els empresaris espanyols negociarien acords de cooperació, d'inversió i comercials amb aquest país nord-africà. 

El 19 de desembre del [[2003]], el president nord-americà [[George W. Bush]] va anunciar el compromís del líder libi Muammar al Gaddafi d'abandonar els seus programes de desenvolupament d'armes de destrucció massiva (programes i activitats químics, biològics, nuclears i de míssils balístics d'aquest país), i permetria als inspectors internacionals entrar al país incondicionalment. 

El 9 de gener del [[2004]] el govern libi i els familiars de les 170 víctimes de l'atemptat a l'avió de la companyia UTA el 1989 van signar a París un acord d'indemnització, el que va obrir la porta a la normalització dels llaços entre [[París]] i [[Trípoli (Líbia)]]. 

Al mes següent, el [[govern dels Estats Units]] anunciava l'aixecament de diverses de les sancions imposades a [[Líbia]]. 

Al març del [[2004]] la Comissió per a la Veritat i la Reconciliació de [[Sierra Leone]] estableix que Líbia i [[Libèria]] havien ensinistrat i donat suport als rebels del Front Revolucionari Unit (FRU), la sagnant guerrilla que entre 1991 i 2001 va desafiar l'autoritat del govern d'aquest país. En aquest conflicte van morir 50.000 persones. Líbia va ser condemnada per l'[[ONU]] a pagar compensacions al govern de Sierra Leone. 

El 25 de març del 2004, [[Tony Blair]] visita Trípoli i s'entrevista amb Gaddafi. És el segon primer ministre britànic que visita el territori de Líbia, abans ho va fer [[Winston Churchill]] quan el territori era administrat per la [[Gran Bretanya]]. Coincidint amb la visita de Blair, la Royal Dutch Shell va anunciar que va establir un contracte amb la petroliera estatal de Líbia. 

L'última setmana d'abril, Gaddafi va visitar [[Brussel·les]] i es va reunir amb funcionaris [[Unió Europea|europeus]] encapçalats per [[Romano Prodi]]. Va ser el seu primer viatge a [[Europa]] en 15 anys i la comprovació que Occident ha canviat la seva posició davant el règim libi a causa de la nova política de portes més obertes a les multinacionals occidentals. 

El 28 de juny William Burns, membre del govern dels [[Estats Units]], va inaugurar formalment la nova Oficina de Contacte dels Estats Units a Trípoli i el restabliment de relacions diplomàtiques directes. [[George W. Bush]], va enviar una carta a Gaddafi en què va elogiar la cooperació de Líbia al desmantellat dels arsenals prohibits i en ''el procés de portar les relacions bilaterals a un nivell esperat''. A més, va expressar el seu compromís de col·laborar amb el règim libi per ''normalitzar els llaços polítics, econòmics, comercials i culturals'', mentre que Líbia no només paralitzava els seus programes militars secrets, sinó que donava informació sobre la col·laboració amb altres països i xarxes de distribució en matèria d'armes nuclears, químiques i biològiques. 

A l'agost del [[2004]] Líbia va anunciar que pagaria 35 milions de dòlars a més de 160 persones afectades per l'atemptat terrorista contra la discoteca berlinesa La Belle, l'any [[1986]], del qual els tribunals alemanys van responsabilitzar els serveis secrets libis. 

L'11 d'octubre els ministres de Relacions Exteriors de la Unió Europea van acordar aixecar l'embargament d'armes que havien imposat a Líbia 18 anys enrere. 

El 15 d'octubre el canceller d'Alemanya [[Gerhard Schroeder]] va arribar a Líbia en visita oficial. És la primera vegada en la història que un canceller alemany visita Líbia i va ser possible gràcies al fet que el govern libi va pagar el primer desemborsament de la compensació a les víctimes de La Belle. [[Alemanya]] és el segon soci comercial de Líbia. Per això en aquesta gira el canceller alemany va estar acompanyat per empresaris del seu país, especialment interessats en contractes de transport i per a la construcció d'infraestructura turística, així com el negoci del petroli. De fet, Líbia subministra una mica més del 10% del cru importat per Alemanya i se situa en el quart lloc entre els seus proveïdors, després de [[Rússia]], [[Noruega]] i [[Gran Bretanya]]. 

L'any 2006 [[Estats Units]] va treure a [[Líbia]] de la llista de països que donen suport al terrorisme. 

El 5 de setembre del [[2008]] la secretària d'Estat dels [[Estats Units]], Condoleeza Rice, va arribar a Trípoli en una visita històrica, la primera visita d'un alt funcionari nord-americà a Líbia des de feia 56 anys, 40 d'ells amb Gaddafi al poder. 

El 23 de desembre del [[2008]], el rei espanyol [[Joan Carles I]], va començar a Trípoli el seu primer viatge a Líbia. El viatge del rei va respondre a una invitació del líder libi Muammar al-Gaddafi, la visita a Espanya el desembre del [[2007]] va marcar un abans i un després en les relacions polítiques i econòmiques entre els dos països. 

La relació del coronel Gaddafi amb els països occidentals ha experimentat un canvi radical en els últims anys, motivat per la nova actitud del líder libi davant del terrorisme i pel seu compromís d'abandonar la producció d'armes de destrucció massiva i acceptar la visita d'inspectors internacionals. Un altre gest de bona voluntat per part de Gaddafi va ser acceptar l'extradició de les sis infermeres búlgares que van ser condemnades a mort a Líbia per la seva suposada participació en la infecció de [[sida]] a 400 nens en un hospital. 

Tot això ha tingut com a conseqüència la integració progressiva de Líbia a la comunitat internacional, així com la rehabilitació de Gaddafi.

== Rebel·lió del 2011 == 
{{AP|Guerra Civil Líbia}}
El [[15 de febrer]] del [[2011]] començaren unes protestes que van evolucionar cap a una revolució estesa a tot el país a finals de febrer, després de les que hi va haver a [[protestes de Tunísia de 2010–2011|Tunísia]], [[Protestes d'Egipte de 2011|Egipte]] i [[protestes dels països àrabs de 2010-2011|altres del món àrab]] el mateix any,ref name = NYT{{ref-notícia| url = http://www.nytimes.com/2011/02/19/world/africa/19libya.html|títol= Libya Protests Build, Showing Revolts' Limits |data= 18 febrer 2011 |consulta= 22 febrer 2011 |nom= Anthony |cognom= Shadid |obra= [[The New York Times]]}}/ref i finalment una [[Guerra Civil Líbia|guerra civil]] en la que després d'unes setmanes amb els fronts estancats, els revoltats van prendre el mes d'agost Brega (al front de l'est), Zlitan (150 quilòmetres a l'est de Trípoli), al-Zauia (a l'oest) i Garian (a les muntanyes del sud), controlant les principals fonts d'energia, sobretot després d'haver pres el port petrolier de Brega i la refineria de Zauia, i [[Trípoli (Líbia)|Trípoli]], on es refugia [[Muammar al-Gaddafi]] va quedar assetjat pel sud, l'est i l'oest, sense maniobra per mar,ref{{ref-web|url=http://www.elpuntavui.cat/noticia/article/3-politica/17-politica/445051-gaddafi-es-prepara-per-a-una-ultima-batalla-a-tripoli.html |títol=Gaddafi es prepara per a una “última batalla” a Trípoli |consulta=22/8/11 |obra= |editor=El Punt Avui |data=21/08/11 |llengua= }}/ref que és atacada el 21 d'agost, quan és capturat [[Saad al-Gaddafi]] i inicialment es creia que també [[Saïf al-Islam al-Gaddafi|Saïf al-Islam]],ref{{ref-web|url=http://www.ara.cat/mon/avions-sud-africa-tripoli-gaddafi_0_540545997.html |títol=El Tribunal Penal Internacional confirma la detenció de Saif al-Islam |consulta=22∕8∕2011 |obra= |editor=Ara |data=22∕8∕2011 |llengua= }}/ref i es rendeix [[Mohamed al-Gaddafi]], però escapa de seguida. La major part Tripoli cau amb facilitat el [[22 d'agost]], i el complex presidencial el [[23 d'agost|23]], mentre els gaddafistes es concentren i fan forts a alguns barris de Trípoli i a Sirte,ref{{ref-web|url=http://www.ara.cat/especials/revoltesmonarab/gaddafistes-sirte-resistencia-libia_0_556144529.html |títol=Els gaddafistes es fan forts als últims bastions i els rebels asseguren que els controlaran en qüestió de dies |consulta=18∕9∕2011 |obra= |editor=Ara |data=18∕9∕2011 |llengua= }}/ref amb forta activitat de franctiradors, mentre Gaddafi és amagatref{{ref-web|url=http://www.ara.cat/mon/reductes-gaddafistes-Sirte-Abu-Salim-rebels-combats_0_542346044.html |títol=Els rebels diuen que Gaddafi i el seu fill podrien ser en un apartament de Trípoli |consulta=25/8/11 |obra= |editor=Ara |data=25/08/11 |llengua= }}/ref i fuig a Sirte, que finalment cau el [[20 d'octubre]], i l'OTAN va bombardejar la caravana en què al-Gaddafi intentava fugir, però aquest va sobreviure a l'atac, sent linxat pels rebels i mort per un tret al cap.ref{{ref-web|url=http://www.elpuntavui.cat/noticia/article/3-politica/17-politica/466393-el-govern-de-libia-retarda-lenterrament-de-gaddafi.html |títol=El govern de Líbia retarda l'enterrament de Gaddafi |consulta=22/10/2011 |obra= |editor=El Punt Avui |data=22/10/2011 |llengua= }}/ref

==Referències==
{{referències|2}}

== Bibliografia ==
* Bruce St John, Ronald (2006). Historical dictionary of Libya. Lanham, Md.: Scarecrow Press. ISBN 0-8108-5303-5. 
* Chapin Metz, Hellen (1987). Libya: A Country Study. Washington: GPO for the Library of Congress. 
* Nelson, Harold D.; Nyrop, Richard F. (1987). Libya: A Country Study. Library of Congress Country Studies. Washington, D.C.: United States Government Printing Office. OCLC 5676518. http://lcweb2.loc.gov/frd/cs/lytoc.html. 
* Wright, John L. (1969). Nations of the Modern World: Libya. Ernest Benn Ltd. 
* Bertarelli, L.V. (1929) (in Italian). Guida d'Italia, Vol. XVII. Milano: Consociazione Turistica Italiana. 
* Tuccimei, Ercole (1999). La Banca d'Italia in Africa, Foreword by Arnaldo Mauri, Laterza, Bari.

== Enllaços externs ==
{{Commonscat|History of Libya}}
* [http://www.libyaconnected.com/Tourism.html History of Libya -Libya Connected]
* [http://repository.library.georgetown.edu/handle/10822/552588 Libya in Crisis: Modern History of Libya] from the [https://repository.library.georgetown.edu/handle/10822/552494/browse?type=title Dean Peter Krogh Foreign Affairs Digital Archives]

{{Destacat|sv}}
{{ORDENA:Historia De Libia}}
{{Enllaç AB|sv}}

[[Categoria:Història de Líbia| ]]</text>
      <sha1>h52tjha1rqa12udd17rpihkj0b2brdu</sha1>
      <model>wikitext</model>
      <format>text/x-wiki</format>
    </revision>
  </page>