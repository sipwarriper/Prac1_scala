<page>
    <title>Panzer III</title>
    <ns>0</ns>
    <id>333556</id>
    <revision>
      <id>13769568</id>
      <parentid>13563188</parentid>
      <timestamp>2014-07-09T06:57:57Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Panzerkampfwagen III]]</comment>
      <text>{{VBA
| nom=[[Fitxer:Flag of Germany 1933.svg|20px|Bandera d'Alemanya (1933)]] [[Alemanya Nazi]]br /Panzerkampfwagen III
| imatge=[[Fitxer:Bundesarchiv Bild 101I-318-0083-30, Polen, Panzer III mit Panzersoldaten.jpg|300px|Un grup de tancs Panzer III Ausf. D vora un poblet a Polònia l'any 1939.]]
| peu= Un grup de tancs Panzer III Ausf. D vora un poblet a Polònia l'any 1939.
| tripulació=5
| longitud=5,52 m
| amplada=2,9 m
| altura=2,5 m
| pes=22 tones
| blindatge=70 mm
| principal=[[Canó de tanc|Canó]] de 50 mm KwK 38 L/42
| secundari=2 x 7,92 mm [[Metralladora|metralladores]] [[MG34]]
| motor=[[Maybach]] HL 120 TRM
| potència=265 cv
| suspensió=[[Barra de torsió|Barres de torsió]]
| velocitat=40 km/h
| autonomia=155 km
}}
El '''Panzerkampfwagen III (PzKpfw III)''', més conegut com a '''Panzer III''', va ser un [[tanc]] desenvolupat en els [[anys 1930]] per a l'[[Alemanya Nazi]] i utilitzat durant la [[Segona Guerra Mundial]]. Estava dissenyat per combatre contra d'altres [[Vehicle blindat de combat|vehicles blindats de combat]] al costat del tanc de suport d'infanteria [[Panzer IV]]. Tanmateix, el [[Panzer]] III va quedar obsolet ràpidament i va ser substituït pel [[Panzer IV]] en la majoria de les seves tasques, encara que va continuar com a suport d'[[infanteria]] fins al final de la guerra.

== Història ==
L'[[11 de gener]] de [[1934]], seguint les especificacions de [[Heinz Guderian]], el Departament d'Armament de l'Exèrcit va elaborar els plans per a un tanc mitjà amb un pes màxim de 24 tones i una velocitat màxima de 35 km/h. El Panzer III es va dissenyar per ser l'eix principal de les Divisions Panzer, capaç d'enfrontar-se i destruir les forces blindades enemigues.

[[Daimler-Benz]], [[Krupp]], [[MAN AG|MAN]] i [[Rheinmetall]] van desenvolupar tots els prototips, entrant a la fase de proves el [[1936]] i [[1937]]; el disseny de Daimler-Benz va ser escollit per a la seva producció. El primer Panzer III Ausf. A va sortir de la cadena de muntatge el maig de 1937, i aquell any se'n van fabricar un total de deu unitats, dues d'elles sense armament instal·lat. La producció en massa va començar amb el model F l'any [[1939]].

Entre 1937 i [[1940]] es van realitzar intents de crear peces comunes entre el Panzer IV de Krupp i el Panzer III de Daimler-Benz. Un dels treballs principals en el disseny del Panzer III va ser la recerca d'una [[Suspensió (automoció)|suspensió]] eficient. Es van intentar diversos tipus de [[Molla|ressorts]] de làmines entre els models A al D, fins que es va canviar a una suspensió de [[Barra de torsió|torsió de barra]] en el model E. El Panzer III, juntament amb el tanc pesant [[Unió Soviètica|soviètic]] [[KV-1]], va ser un dels primers blindats a fer servir aquesta suspensió.

El Panzer III va demostrar ser inferior en potència de foc al [[T-34]] soviètic, i va ser substituït pel Panzer IV que portava un [[Canó de tanc|canó]] ràpid de 75 mm. El [[1942]], el model N del Panzer III incorporava un canó L/24 de 75 mm, però era de velocitat lenta per a suport i contra infanteria.

== Blindatge ==
[[Fitxer:Bundesarchiv Bild 183-L04352, Deutschland, Rüstungsproduktion, Panzer.jpg|250px|thumbnail|dreta|Una fàbrica alemanya de Panzer III l'any 1940.]]

Des del model A al C, el Panzer III tenia un [[blindatge]] homogeni d'acer lleugerament inclinat de 15 mil·límetres a tots els costats, 10 mm a la part superior i 5 mm a la inferior. Aquest blindatge va arribar a ser escàs, i es va augmentar a 30 mm en els models D al F; al model H se li va afegir una segona capa de 30 mm d'acer reforçat a la part davantera i posterior de la barcassa. El model J portava una planxa sòlida de 50 mm a la part frontal i posterior, mentre que els models de la L al N tenien una capa addicional de 20 mm a la part frontal del buc.

Aquest blindatge addicional significava que els Panzer III eren invulnerables a la majoria dels canons antitanc britànics i russos dels anys 1941 i 1942, sacrificant en gran part mobilitat, tot i que únicament estaven fora de perill en la part frontal, ja que els laterals continuaven sent vulnerables a la majoria de les armes enemigues incloent els [[Fusell antitanc|fusells antitanc]].

La protecció posterior particularment gran del Panzer III era una càrrega, ja que es feia servir poc en combat. Encara que cap a 1939 diversos dissenys de tancs tenien un blindatge pesant a la part posterior, la tendència durant la guerra va ser de reduir al mínim la protecció als laterals i la part posterior per concentrar-la al quadrant frontal, que era el que estava més exposat als atacs.

== Armament ==
[[Fitxer:Bundesarchiv Bild 146-1994-009-17, Griechenland, gefangener Neuseeländer.jpg|300px|thumbnail|dreta|Detall de la torreta d'un Panzerbefehlswagen (tanc de comandament) III Ausf. E o F a Grècia, equipat amb un canó de 37 mm i dues metralladores coaxials l'any 1941.]]

El Panzer III estava dissenyat per enfrontar-se a tancs i es va pensar a fer servir un [[Canó de tanc|canó ràpid]] de 50 mm per aquesta tasca. Tanmateix, la [[infanteria]] estava sent equipada amb un [[canó antitanc]] Pak de 37 mm, i amb l'interès de crear un estàndard els tancs havien de portar la mateixa arma. No obstant això, es va decidir ampliar la mida de la [[torreta]] per equipar-la amb un canó de 50 mm si fos necessari en un futur; aquesta decisió va prolongar la vida útil del Panzer III a l'exèrcit alemany.

Els primers models (de l'Ausf. A a l'Ausf. E, i alguns Ausf. F) estaven equipats amb un canó curt de 37 mm que va ser satisfactoris durant les campanyes de 1939 i 1940, malgrat els problemes que van trobar al lluitar contra els tancs d'infanteria britànics ([[Tanc Matilda|Matilda]] i Churchill majoritàriament), però els models posteriors (de l'Ausf. F a l'Ausf. M) van ser actualitzats amb els canons de 50 mm Kwk38 L/42 o KwK39 L/60 com a resposta a l'increment de blindatge i armament dels enemics blindats, en especial, els tancs soviètics.

Cap al 1942, el Panzer III es considerava obsolet com a tanc principal, encara que es va continuar la seva producció com a vehicle de suport. El model N portava un [[Canó de tanc|canó]] lent Kwk37 L/24 de 75 mm, el mateix tipus que utilitzaven els primers models del Panzer IV. Aquest tanc va ser utilitzat com a substitut del [[canó d'assalt]] [[Sturmgeschütz III|StuG III]], que es va usar principalment com a [[caçatancs]]. Això es deu als problemes a l'hora de muntar un canó més potent, que el Panzer III no admetia, però sí el seu germà més gran, el [[Panzer IV]], amb el qual va intercanviar rols (suport-antitanc).

Tots els models fins l'Ausf. F tenien dues [[metralladora|metralladores]] de 7,92 mm muntades coaxialment amb el canó principal, i una altra metralladora de 7,92 mm a la barcassa. Els models següents, a partir de l'Ausf. G, eliminaven una de les dues metralladores de la torreta.

== Mobilitat ==

Els models de l'A al C del Panzer III tenien un [[motor]] [[Maybach]] HL 108 TR de dotze cilindres amb una potència de 230 [[Cavalls de vapor|CV]], que impulsava el tanc fins als 32 km/h amb una autonomia de 150 km. Els models posteriors utilitzaven un Maybach HL 120 TRM que generava 320 CV. La velocitat màxima variava entre models, depenent de la [[Transmissió mecànica|transmissió]], blindatge i armament, encara que se situava als voltants dels 40 km/h amb una autonomia d'uns 150 km.

Els soviètics van fer proves de velocitat amb el Panzer III, arribant a assolir més de 50 km/h i en emprar un motor a gasolina, el soroll era molt menor que el dels blindats soviètics. Tanmateix, tot això no era suficient perquè el 1943 fos competitiu com a vehicle antitanc, la tasca per la qual havia estat dissenyat en un principi.

[[Fitxer:Bundesarchiv Bild 101I-219-0595-32, Russland-Mitte-Süd, Panzer III.jpg|250px|thumbnail|dreta|Un grup de Panzer III, [[Unió Soviètica]] endins, equipats amb blindatge espaiat, Schürzen.]]

== Combat ==

El Panzer III va ser utilitzat durant les campanyes contra [[Invasió de Polònia de 1939|Polònia]], [[Batalla de França|França]], la [[Front Oriental (Segona Guerra Mundial)|Unió Soviètica]] i en el [[campanya a l'Àfrica del Nord|Nord de l'Àfrica]]. Alguns es van continuar usant a [[Batalla de Normandia|Normandia]] i [[Operació Horta|Arnhem]] el [[1944]].

A les campanyes polonesa i francesa, el Panzer III era un petita part de les forces blindades alemanyes. Només es disposava d'uns centenars de Panzer III dels models A al F, la majoria armats amb [[Canó de tanc|canons]] de 37 mm. En aquell moment era el millor tanc mitjà disponible pels alemanys i superava la majoria dels seus oponents com el [[7TP]] polonès, els tancs lleugers francesos [[R 35]] i [[H 35]], i el tanc de cavalleria [[Somua S-35]].

En l'època en la que els alemanys van envair la [[Operació Barbarroja|Unió Soviètica]], el Panzer III era el tanc alemany més nombrós. La majoria dels tancs disponibles tenien el canó de 50 mm Tanmateix, el Panzer III era inferior als tancs soviètics T-34 i KV, el 92% dels carros soviètics eren vells tancs de la sèrie BT i [[T-26]] en mal estat. Les millors tàctiques alemanyes, entrenament de la tripulació, falta de municions al bàndol soviètic i [[ergonomia]] del Panzer III va contribuir a tenir una proporció de baixes a favor de 6 a 1 al [[1941]].

Amb l'aparició del [[T-34]], va ser prioritari el rearmament dels Panzer III amb un canó més poderós de 50 mm: els models J i L tenien un canó més llarg i un millor blindatge. Aquestes versions van aparèixer entre 1942 i [[1943]]. A més, per defensar-se dels rifles antitanc soviètics, el 1943 el model M va començar a utilitzar blindatge espaiat, Schürzen, a la torreta i el buc. Va ser en aquella època que el Panzer III va començar a ser relegat a tasques secundàries, sent reemplaçat pel [[Panzer IV]] i el [[Panzer V Panther|Panther]]. L'última versió, el model N, estava armada amb un [[canó obús]] curt de 75 mm per a suport d'[[infanteria]].

El Panzer III era bo encara que no sobresortia en blindatge, armament i mobilitat. El disseny de la torreta de tres membres, artiller, carregador i comandant, era eficient deixant el comandant lliure per concentrar-se a les seves tasques de coordinació i direcció. Aquesta característica ja hi era en altres tancs, però la majoria dels blindats tenien menys de tres tripulants a la torreta, la qual cosa reduïa la capacitat de combat del tanc. A més, el [[xassís]] del Panzer III va ser utilitzats com base pel [[Sturmgeschütz III]], un dels [[canó autopropulsat|canons autopropulsats]] més importants de la guerra i el més construït.

== Variants ==
[[Fitxer:NORWEGIAN PZKPFW III.JPG|250px|thumb|right|Panzer III utilitzats pels noruecs després de la guerra]]
El terme [[Llengua alemanya|alemany]] ''Ausf.'' significa model.

* ''Panzer III Ausf. A, B, C i D'': models de preproducció entre 1937 i 1938. Se'n van fabricar 75 unitats.
* ''Panzer III Ausf. E, F'': models de producció de 1939 i 1940. Armats amb un canó de 37 mm. Se'n van fabricar 531 unitats.
* ''Panzer III Ausf. G'': amb major blindatge i mantellet al canó. Armat amb un canó de 50 mm L/42. Se'n van fabricar 600 unitats el 1940 i 1941.
* ''Panzer III Ausf. H'': modificacions menors, més una planxa de blindatge reblada a la part frontal. Se'n van fabricar 308 unitats el 1940 i 1941.
* ''Panzer III Ausf. J'': amb un buc de major longitud, i el blindatge modificat de nou a una única planxa de 50 mm. Se'n van fabricar 482 unitats l'any 1941.
* ''Panzer III Ausf. J/1'': utilitzava un [[Canó de tanc|canó]] més llarg i efectiu de 50 mm L/60. Se'n van fabricar 1.067 unitats entre finals de 1941 i mitjans de 1942.
* ''Panzer III Ausf. L'': amb [[blindatge]] de 50 mm més una planxa de 20 mm. Se'n van fabricar 653 unitats el 1942.
* ''Panzer III Ausf. M'': modificacions menors. Se'n van fabricar 250 unitats el 1942 i 1943.
* ''Panzer III Ausf. N'': armat amb un [[Canó de tanc|canó]] de 75 mm L/24. 700 unitats dels models J, L i M van ser reequipats el 1942 i el 1943.

== Dissenys basats en el xassís ==
[[Fitxer:Bundesarchiv Bild 101II-MW-5674-33, Kanalküste, Verladen von Tauchpanzer III.jpg|250px|thumb|right|Panzer III adaptat per a l'operació Lleó Marí]]
* Tauchpanzer III: alguns tancs van ser habilitats per submergir-se durant l'[[Operació Lleó Marí]].
* Panzerbefehlswagen II: tanc de comandament, amb més blindatge i radis de major abast.
* Artillerie-Panzerbeobachtungswagen III: tanc d'observació d'artilleria. Se'n van fabricar 262 unitats.
* Flammpanzer III Ausf M/Panzer III (F1): tanc [[llançaflames]]. S'hi van convertir 100 unitats de l'Ausf. M.
* Bergepanzer III: el [[1944]], la majoria dels Panzer III supervivents van ser convertits en vehicles blindats de recuperació.
* [[Sturmgeschütz III]]: [[canó d'assalt]] amb un StuK de 75 mm.

El canó autopropulsat soviètic SEU-SU-76i estava basat en els Panzer III capturats i el [[xassís]] del StuG III. Es van convertir uns 1,200 vehicles, que estaven armats amb un canó de 76,2 mm ZiS-5.

== Enllaços externs ==
{{Projectes germans|commons=Panzerkampfwagen III}}
=== En anglès ===
* [http://web.archive.org/20000412080922/members.tripod.com/George_Parada/pz8.htm Panzerkampfwagen III a Achtung Panzer!].
* [http://www.panzerworld.net/pzkpfwiii.html Panzerkampfwagen III Zugführerwagen a Panzerworld].
* [http://afvdb.50megs.com/germany/pz3.html Panzerkampfwagen III a AFV].
* [http://www.wwiivehicles.com/germany/tanks_medium/pzkpfw_iii.html Germany's Panzerkampfwagen III, SdKfz 141. a World War II Vehicles].

=== En castellà ===
* [http://www.artehistoria.com/frames.htm?http://www.artehistoria.com/batallas/fichas/156.htm Panzer III a arteHistoria].
* [http://sgm.zonadictos.net/armamento/pzkwiii.htm Panzerkampfwagen III (Sd.Kfz.141)].

[[Categoria:Tancs alemanys de la Segona Guerra Mundial]]

{{Enllaç AD|de}}</text>
      <sha1>9a7ba12fbnov1ch5i85zig1z7iuhsa0</sha1>
      <model>wikitext</model>
      <format>text/x-wiki</format>
    </revision>
  </page>