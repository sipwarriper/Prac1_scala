<page>
    <title>Nasjonal Samling</title>
    <ns>0</ns>
    <id>515433</id>
    <revision>
      <id>13991780</id>
      <parentid>13840045</parentid>
      <timestamp>2014-08-31T16:29:41Z</timestamp>
      <contributor>
        <ip>62.57.85.26</ip>
      </contributor>
      <comment>/* Després de la Guerra */</comment>
      <text>[[Fitxer:Ns-oernemerke.png|thumb|Àguila amb insígnia del Nasjonal Samling]]
[[Fitxer:Nasjonal Samling insignia.svg|thumb|120px|Insígnia del NS]]
[[Fitxer:Hirden insignia.svg|thumb|120px|Insígnia dels Hird]]
[[Fitxer:Ns-foerergarden.png|thumb|Insígnia dels Foerergarden]]
'''Nasjonal Samling''' ([[noruec]] ''Unió Nacional'', NS) fou un [[partit polític]] de [[Noruega]] d'ideologia [[feixisme|feixista]] fundat per l'antic ministre de defensa [[Vidkun Quisling]] el [[17 de maig]] de [[1933]] amb un grup de simpatitzants com [[Johan Bernhard Hjort]], cap de les milícies del partit (''Hird'') qui renegaria del partit el 1937. 

== Origen del partit ==
Es va presentar a les [[eleccions legislatives noruegues de 1933]] i [[eleccions legislatives noruegues de 1936|1936]], però en cap de les dues va assolir representació al [[Storting]]. Va obtenir 27.850 vots (2,23 %) a les primeres i 26.577 vots (1,8 %) a les segones. Més sort van tenir a les eleccions municipals de 1934, en les que van obtenir 69 consellers locals, que es van reduir a 7 en les eleccions locals de 1937.

Malgrat el fet que mai va aconseguir obtenir més de 2,5% dels vots, es va convertir en un factor de polarització de l'escena política. Els altres partits noruecs veien en ell una encarnació del [[nacionalsocialisme]] alemany i es negaren a col·laborar-ne de qualsevol manera. Moltes de les seves marxes i manifestacions d'abans de la guerra van ser prohibides, o, com a Alemanya, marcades per la violència entre el ''Hird'' i els activistes comunistes i socialistes. 

Un tret important del partit durant tota la seva existència era un nivell relativament alt de conflicte intern. L'[[antisemitisme]], l'actitud vers la [[maçoneria]], i els diferents punts de vista sobre la religió, així com l'associació del partit amb els [[nazi]]s i Alemanya van ser objecte de debats acalorats i fraccionaren el partit. Quan va esclatar la [[Segona Guerra Mundial]] va esclatar, el partit era reduït a una secta política gairebé sense activitat real.

La ideologia del S mostra una forta creença en el [[luteranisme]], el romanticisme nacional, l'[[autoritarisme]] i el [[corporativisme]]. També es va basar en gran mesura en el simbolisme nòrdic, la utilització dels víkings, la religió pre-cristiana i les runes en la seva propaganda i discursos. Sant [[Olaf II de Noruega|Olav Haraldsson]], que és sovint citat com a introductor del [[cristianisme]] a Noruega, va ser especialment important per al partit. S'afirmava que el seu símbol, una [[creu solar]] d'or sobre fons vermell, havia estat el símbol que Olav havia pintat al seu escut.

== Actuació durant la Segona Guerra Mundial ==
Quan el [[Tercer Reich]] va envair Noruega el 1940, Quisling va irrompre als estudis de la [[NRK]] a [[Oslo]], i va difondre la seva autoproclamació com a [[primer ministre de Noruega]] i va ordenar la finalització immediata de tota resistència contra la [[Wehrmacht]]. No obstant això, el rei [[Haakon VII de Noruega]], en territori no ocupat i juntament amb el govern legítim, anuncià que abdicaria abans de designar qualsevol govern encapçalat pel Quisling. El govern es va negar a dimitir en favor de Quisling o posar-se sota les seves ordres i confirmà que havia de continuar la resistència. La falta de suport popular va empentar Quisling al costat dels alemanys

Després d'un breu període amb un govern civil provisional (''Administrasjonsrådet'') designat per la Cort Suprema, els alemanys van prendre el control a través del [[reichkommisar]] [[Josef Terboven]]. Va nomenar un govern responsable davant d'ell mateix, amb la majoria dels ministres provinents de les files del Nasjonal Samling. No obstant això, el líder del partit, Quisling, era controvertit tant pels noruecs com pels ocupants, i se li va negar una posició oficial fins a l'[[1 de febrer]] de 1942, quan va ser nomenat ministre president en el govern. Altres ministres importants foren [[Jonas Lie]] (també cap de la branca noruega de la [[Schutzstaffel|SS]] el 1941) com a ministre de la policia, [[Gulbrand Lunde]] com a ministre d'il·lustració popular i propaganda, així com el cantant d'òpera [[Albert Viljam Hagelin]], que va ser Ministre d'Afers Interns. L'administració del NS gaudia d'un cert grau d'autonomia en qüestions de caràcter exclusivament civil, però en realitat era controlada pel reichkommissar com a cap d'Estat, subordinat únicament a [[Adolf Hitler]].

== Després de la Guerra ==
Un cop acabada la guerra, les autoritats van prohibir el partit i els seus membres foren processats com col·laboradors. Gairebé 50.000 van ser portats a judici, aproximadament la meitat dels quals van rebre penes de presó. Les autoritats van executar Quisling per traïció, i a alguns altres alts càrrecs del NS i prominents funcionaris alemanys a Noruega, per [[crim de guerra|crims de guerra]]. Tanmateix, la legalitat de les sentències ha estat qüestionada, ja que a Noruega no hi ha [[pena de mort]] en temps de pau, i alhora la constitució noruega fixa que la pena capital per crims de guerra havia de ser portada a terme durant el temps de guerra

Un altre tema de tractament durant la postguerra ha estat el debat sobre Hamsun. L'autor de fama internacional [[Knut Hamsun]], encara que mai en fou membre, era un dels simpatitzants més coneguts. Després de la guerra, però, Hamsun va ser considerat mentalment apte per a ser jutjat, i molts consideraren que la qüestió dels seus vincles amb el partit mai no han estat establerts adequadament. El status de Hamsun com a [[premi Nobel de Literatura]] i, probablement, l'escriptor noruec més conegut internacionalment al costat d'[[Henrik Ibsen]], resta esquitllat pels seus lligams amb el NS; però, molts senten que la valoració de l'obra de Hamsun no ha d'estar entelada pel debat constant sobre si va ser o no un feixista. 

== Enllaços externs ==
{{Commonscat|Nasjonal Samling}}

* {{no}} [http://www.quislingutstillinga.no/ns.html Web dedicada al Nasjonal Samling]
* {{no}} [http://www.norgesdokumentasjon.no/rapporter.php?PHPSESSID=2a891b321d9080543f12ad1eec94018c Noruega durant l'ocupació]
* {{en}} [http://books.google.cat/books?id=GaR-7WVcVjgCpg=PA214lpg=PA214dq=nasjonal+samlingsource=blots=kwX1YRIbIKsig=q1kJS4Eh0RNVcF_JdMHiiJsV_tAhl=caei=6jyUSr_qEcehjAfgs4jNDgsa=Xoi=book_resultct=resultresnum=10#v=onepageq=nasjonal%20samlingf=false Quisling: a study in treachery] per Hans Fredrik Dahl
* [http://www.axishistory.com/index.php?id=5508 Galeria de banderes, insígnies i fotografies] axishistory.com
{{Autoritat}}

[[Categoria:Partits polítics de Noruega]]
[[Categoria:Partits polítics feixistes]]</text>
      <sha1>c25couzjtditifuqr2bwiyg19mr1sft</sha1>
      <model>wikitext</model>
      <format>text/x-wiki</format>
    </revision>
  </page>