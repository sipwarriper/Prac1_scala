<page>
    <title>Pantaló multibutxaca</title>
    <ns>0</ns>
    <id>932613</id>
    <revision>
      <id>13243184</id>
      <parentid>13243178</parentid>
      <timestamp>2014-04-18T22:51:02Z</timestamp>
      <contributor>
        <username>Joan Rocaguinard</username>
        <id>24416</id>
      </contributor>
      <text>[[File:ArmyDogVietnam2.jpg|thumb|left|Soldat estatunidenc amb els '''pantalons multibutxaca''' de dotació (model 1963) durant la Guerra del Vietnam]]
El '''pantaló multibutxaca''' (terme usat generalment en plural: '''pantalons multibutxaca''') és un [[pantaló]] llarg i recte, militar o civil d'estil militar, folgat (per a facilitar els moviments), en roba resistent,refEn l'actualitat la norma, en les versions militars, és que sigui de teixit antiesquinç (''ripstop'', en anglès)./ref i dotat de grans [[butxaca|butxaques]] laterals (a voltes frontals), de manxa sense plecs, generalment aplicadesrefSe sobreentén que aquestes butxaques laterals de manxa hi són a més a més de les butxaques que són d'ús general en la majoria de tipus de pantaló. En efecte, és habitual que els pantalons multibutxaca duguin, també, butxaques de biaix a l'alçada dels malucs, més butxaques posteriors; aquestes poden ésser de trau o tenir les mateixes característiques que les laterals. Si bé les butxaques laterals de manxa són l'element paradigmàtic de la peça, és la multiplicitat de butxaques (sis com a mitjana, a voltes més) el que li dóna el nom./ref i amb tapeta recta o apuntada, la qual tanca mitjançant [[Botó (roba)|botó]], [[Botó (roba)|fermall de pressió]] o [[Velcro|veta adherent]]; sovint la cintura, aplicada, duu baguetes ben grosses, i pot incloure [[trinxa|trinxes]] per a ajustar la talla; la [[bragueta]] pot tancar amb [[cremallera (mecanisme)|cremallera]] o com les tapetes; els baixos acostumen d'ésser ajustables mitjançant botó o vetes, o bé duen elàstic incorporat. 

El disseny dels pantalons multibutxaca respon a funcions pràctiques d'interès militar: confecció robusta per a resistir les dures condicions de campanya; grans butxaques per a agrupar i tenir ben a l'abast els objectes personals, i eventualment aprofitables per a dur els [[Carregador (armes de foc)|carregador]]s voluminosos actuals; grans baguetes per a passar-hi el [[cinturó]] gruixut de les [[cingla|cingles]]; baixos ajustables o elàstics per tal de garantir la subjecció dins les botes de mitja canya; etc. 

==Denominació==
La denominació ''pantaló multibutxaca'' (com l'equivalent anglès ''cargo pants'') és estrictament descriptiva i d'origen civil. Al món militar aquest pantaló no té nom específic altre que el de funció: els models militars es designen oficialment amb l'equivalent de ''pantaló de campanya'', ''pantaló de diari'' o, simplement, ''pantaló [de l'uniforme número X]''. Al món civil també se li apliquen altres noms, però genèrics i imprecisos (com ara ''pantaló militar'' i ''pantaló de campanya''). 

==Història==
Els pantalons multibutxaca sorgiren el 1938 com a peça inferior del ''battle dress'' britànic, que fou adoptat immediatament pels altres exèrcits de la Commonwealth, i durant la [[Segona Guerra Mundial]] imitat per l'estatunidenc i fins i tot per la ''Wehrmacht'' (uniforme model 1944). Els primers models duien una única butxaca, frontal, a la cama esquerra, la qual butxaca, en principi, tenia com a funció de compensar la pèrdua de les butxaques de faldó produïda per l'adopció de la [[caçadora]] en substitució de la [[guerrera]]. Aquesta butxaca no es desplaçà al costat fins als anys cinquanta (el 1949, en el cas del Regne Unit). A partir de la segona postguerra mundial, la imitació generalitzada del ''battle dress'' britànic per a campanya i diari comportà l'adopció dels pantalons multibutxaca en la majoria d'exèrcits del món. 

Això no obstant, fou a l'exèrcit estatunidenc on es definí la configuració actual del pantaló multibutxaca, és a dir, amb una gran butxaca de manxa (''cargo pocket'') al lateral de cadascun dels camals. El primer model d'aquest tipus fou el de paracaigudista estatunidenc de 1941; en el model paracaigudista de 1942 les dimensions de les butxaques foren ampliades encara. Per al gruix de l'exèrcit estatunidenc el pantaló multibutxaca apareix el 1942 com a part de l'uniforme de feineig, que sovint, en la pràctica, s'usava en campanya. A partir de 1951 els pantalons de l'uniforme de campanya de tot l'exèrcit estatunidenc passen a ésser multibutxaca ja oficialment, fins i tot en les versions hivernals. 
refEn canvi, els de l'uniforme de feineig perderen llavors les butxaques de manxa laterals./ref

Al llarg de la dècada de 1950, per motius pràctics i, també, a causa del prestigi dels EUA, en la majoria d'exèrcits del món capitalista --tercer món inclòs-- els pantalons multibutxaca de tipus estatunidenc (dues butxaques laterals) anaren desplaçant els d'estil britànic (una butxaca lateral),refLa cronologia d'aquest canvi varia molt d'exèrcit en exèrcit. Tendeix a encavalcar-se amb la substitució de la [[caçadora]] per part de la [[guerrera-caçadora]], i amb el pas del [[caqui (color)|caqui]] al [[verd oliva]] o al verd OTAN, tot i que no sempre fou així. Entre els precursors hi hagué França, amb l'uniforme m. 1947, que ja incloïa pantaló multibutxaca amb una de manxa en cada camal (i també guerrera-caçadora, d'altra banda), però que romania caqui. En el vagó de cua hi hagué l'exèrcit espanyol, que adoptaria el pantaló multibutxaca el 1968, en el marc de l'anomenat M-67, caqui, primer uniforme específicament de campanya i de tipus modern; el resultat, això sí, fou força digne. El Regne Unit, tot i adoptar el verd oliva el 1960, continuà amb una única butxaca de manxa al camal esquerre; el pantaló multibutxaca britànic no dugué butxaca de manxa en cada camal fins al primer model [[DPM]] d'ús general (1968, distribuït el 1970)./ref sovint començant per les tropes d'elit i més endavant generalitzant-los a tot l'exèrcit. La tendència s'imposà també entre la majoria d'exèrcits del Pacte de Varsòvia entre el mateix període i inicis dels anys seixanta,refEn aquest cas l'adopció del pantaló multibutxaca tendí a coincidir amb l'ús d'[[camuflatge militar|uniformes mimètics]]./ref excepció feta de l'URSS, que no faria el pas fins als anys vuitanta.

==Actualitat==
Avui dia, i almenys des d'inicis dels anys seixanta, el pantaló multibutxaca és el pantaló militar per excel·lència, tant en diari com en campanya.refEn passeig i gala la norma ha esdevingut de dur pantalons de vestir d'estil civil, combinats amb [[sabata|sabates]]./ref Es duu sempre en combinació amb [[Bota de mitja canya|botes de mitja canya]] i, per norma general, amb [[guerrera-caçadora]], o bé en mànigues de [[camisa]]. 

El model considerat com a clàssic o referencial és l'estatunidenc tropical de 1963. També és molt prestigiós el model alemany de 1963 en molesquí. 

==Ús civil com a article de moda==
Els pantalons multibutxaca, en models militars originals o en imitacions comercials, són força populars entre els civils --homes i dones-- per motius estètics i per comoditat; s'usen per a [[caça]] i activitats esportives en general, i també com a indumentària informal de carrer i temps lliure. Els civils combinen aquest tipus de pantaló amb tota mena de [[calçat]]. Els models civils es presenten en una àmplia gamma de colors, si bé tenen més acceptació els tons típicament militars, com el [[Caqui (color)|caqui]], el [[verd oliva]] i els [[Camuflatge militar|mimètics]]. També se n'usen en versió de [[pantaló curt]] (que vénen a ser com unes [[Bermudes (indumentària)|bermudes]] amb grans butxaques laterals i posteriors); i fins i tot hi ha models llargs amb camal inferior separable, convertibles així en curts. 

Els models civils de pantaló multibutxaca imiten la majoria de detalls dels originals militars per motius sobretot estètics, tot i que la practicitat de les butxaques és força apreciada. A diferència dels models militars, les imitacions civils sovint tenen els baixos simples, per a permetre la combinació amb qualsevol calçat. 

== Notes ==
{{referències}}

== Bibliografia ==
* Barthorp, Michael. ''British infantry uniforms since 1660''. Colour illustrations by Pierre Turner. Poole; Dorset: New Orchard, [1982o post.] ISBN 1-85079-009-4
* Cole, David. ''Survey of U. S. Army uniforms, weapons and accoutrements''. [S.l.: the author], 2007
* Mollo, Andrew. ''Army uniforms of World War 2''. Illustrated by Malcolm McGregor. Repr. with corrections. London: Blandford, 1974. (Blandford colour series) ISBN 0-7137-0611-2
* Smith, Digby; Chappell, Michael. ''Army uniforms since 1945''. Poole: Blandford, 1980. (Blandford colour series) ISBN 0-71370991-X

==Enllaços externs==
*[http://olive-drab.com/od_soldiers_clothing_combat_ww2_airborne_paratroopers.php Història del primer model multibutxaca de tipus clàssic (dues butxaques laterals)]

== Vegeu també ==
* [[Bota de mitja canya]]
* [[Guerrera-caçadora]]


{{ORDENA:Pantalo Multibutxaca}}	!--ORDENA generat per bot--
[[Categoria:Pantalons]]
[[Categoria:Uniformes militars]]</text>
      <sha1>g4eplo3mxdechc540e4vpy8c642qywa</sha1>
      <model>wikitext</model>
      <format>text/x-wiki</format>
    </revision>
  </page>