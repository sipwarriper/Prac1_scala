<page>
    <title>Pierre Vilar</title>
    <ns>0</ns>
    <id>165346</id>
    <revision>
      <id>12957631</id>
      <parentid>12885168</parentid>
      <timestamp>2014-02-17T13:30:52Z</timestamp>
      <contributor>
        <username>EVA (bot)</username>
        <id>18201</id>
      </contributor>
      <minor></minor>
      <comment>Robot: Reemplaçament automàtic de text  (-   + )</comment>
      <text>{{Infotaula persona
| nom = Pierre Vilar
| imatge = Pierre Vilar.jpg
| peu = Pierre Vilar rep la [[Medalla d'Or de la Generalitat de Catalunya|Medalla d'Or de la Generalitat]] de mans del [[Jordi Pujol i Soley|President Pujol]]
| data_naix = {{Data naixement|1906|5|3}}
| lloc_naix = [[Frontinhan]], [[Llenguadoc]]
| data_mort = {{Data defunció i edat|2003|8|17|1906|5|3}}
| lloc_mort = [[Donapaleu]], [[Baixa Navarra]]
| altres_noms = 
| conegut_per = 
| ocupació = [[Historiador]]
}}
[[Fitxer:Frontignan plaque Vilar.JPG|thumb|250 px|Pèire Vilar]]
'''Pierre Vilar''' ([[Frontinhan]], [[Llenguadoc]] [[3 de maig]] de [[1906]] - [[Donapaleu]], [[Baixa Navarra]] [[7 d'agost]] de [[2003]]) fou un [[historiador]] i professor universitari occità. Està considerat una de les màximes autoritats en l'estudi de la [[Història de Catalunya]], tant del període de l'[[Antic Règim]] com de l'[[Edat Contemporània]].

==Biografia==
Va néixer el [[3 de maig]] de [[1906]] a [[Frontinhan]], ciutat situada al [[Llenguadoc]]. Va estudiar [[Història]] a [[La Sorbona]], de la qual en fou catedràtic el [[1965]]. Membre de l'''Ecole de Hauts Etudes'' de [[París]], ha estat nomenat, entre d'altres, [[doctor honoris causa]] per les [[universitat de Barcelona|universitats de Barcelona]] i [[Universitat de València|València]]. 

El [[1987]] fou guardonat pel [[Congrés de Cultura Catalana]] i l'any [[2000]] li fou concedida la [[Medalla d'Or de la Generalitat de Catalunya]]. Vilar morí el [[7 d'agost]] de [[2003]] a [[Donapaleu]], població situada a la [[Baixa Navarra]].

==Activitat historiogràfica==
Va coincidir com a estudiant amb [[Jean Paul Sartre]] i [[Paul Nizan]]. Com a deixeble d'[[Ernest Labrousse]] es va preocupar en la metodologia de la història, defensant la teoria de la ''[[Història total]]'' des d'una perspectiva [[materialisme històric|materialista]]. Estimulat per [[Maurice Legendre]] va viatjar a [[Espanya]] l'any [[1929]], establint-se a [[Barcelona]] i relacionant-se amb [[Gonçal de Reparaz]], [[Pau Vila]] o [[Pere Bosch-Gimpera]]. 

Va ser professor del [[Liceu Francès de Barcelona]] entre els anys [[1934]] i [[1957]], excepte en el període de la [[Guerra Civil Espanyola]] i la [[Segona Guerra Mundial]]. Durant les seves estades va investigar i va redactar la seva tesi doctoral ''Catalunya a l'Espanya Moderna'' ([[1962]]), considerada un clàssic de la [[historiografia]] i model de síntesi regional. La seva breu, però influent, ''Histoire de l'Espagne'' (Història d'Espanya) va ser un èxit de vendes fins i tot abans de permetre's legalment la seva venda, prohibida durant el [[franquisme]], i va continuar sent molt utilitzada en l'ensenyament i els ambients progressistes de la [[dècada del 1970]] i [[dècada del 1980|1980]] dels [[segle XX]].

== Activitat occitanista ==
Pèire Vilar fou el primer president del [[Cercle d'Agermanament Occitano-Català]], càrrec que ocupà tres anys (del 1978 fins al 1981).

==Obra seleccionada==
* [[1947]]: ''Histoire de l'Espagne''
* [[1959]]: ''Le déclin catalan du bas Moyen-Âge. Hypothèses sur sa chronologie'
* [[1962]]: ''La Catalogne dans l'Espagne moderne. Recherches sur les fondements économiques des structures nationales''
* [[1965]]: ''Crecimiento y desarrollo''
* [[1969]]: ''Oro y moneda en la historia''
* [[1975]]: ''Assaigs sobre la Catalunya del segle XVIII''
* 1975: ''Historia marxista, historia en construcción''
* [[1980]]: ''Introducción al vocabulario del análisis histórico''
* [[1986]]: ''La guerre d'Espagne''
* [[1987]]-[[1990]]: ''Història de Catalunya'' (director), 8 volums
* [[1995]]: ''Tres i quatre, autobiografía''

==Enllaços externs==
* {{ca}} [http://www.atelierpierrevilar.net/ Taller Pierre Vilar]
* {{ca}} [http://www.udg.edu/FonsEspecialsBiblioteca/PierreVilar/tabid/17382/language/ca-ES/Default.aspx Fons Pierre Vilar] de la [[Universitat de Girona]]
* {{ca}} [http://www.iecat.net/institucio/societats/scgeografia/Scg7/Scg71V/S71V9999.htm Pierre Vilar] a la [[Societat Catalana de Geografia]]
* {{ca}} [http://personal.auna.com/1277509/textos/vilar-na.html ''HISTÒRIA I SOCIOLOGIA DAVANT EL FENOMEN NACIÓ''] Fragment de ''Catalunya dins l'Espanya moderna''


{{Medalles d'Or de la Generalitat de Catalunya}}


{{ORDENA:Vilar, Peire}}

[[Categoria:Historiadors francesos]]
[[Categoria:Professors d'història]]
[[Categoria:Medalles d'Or de la Generalitat de Catalunya]]
[[Categoria:Membres de la Secció Històrico-Arqueològica de l'IEC]]
[[Categoria:Persones de l'Erau]]
[[Categoria:Premi Internacional Ramon Llull]]</text>
      <sha1>7imodu7yd2xsepopetnoj9dh9pmlnck</sha1>
      <model>wikitext</model>
      <format>text/x-wiki</format>
    </revision>
  </page>