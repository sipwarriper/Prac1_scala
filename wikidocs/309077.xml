<page>
    <title>Die tote Stadt</title>
    <ns>0</ns>
    <id>309077</id>
    <revision>
      <id>13836064</id>
      <parentid>13615044</parentid>
      <timestamp>2014-07-15T18:48:51Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Òpera
|titolcatala=La ciutat morta
|imatge=[[Fitxer:Bruegge165.jpg|200px|La ciutat de [[Bruges]] és la ciutat morta, escenari de l'acció de l'òpera]]
|titolimatge=La ciutat de [[Bruges]] és la ciutat morta, escenari de l'acció de l'òpera
|titoloriginal=Die tote Stadt
|llenguaoriginal=[[alemany]]
|genere=
|musica=[[Erich Wolfgang Korngold]]
|llibret=[[Erich Wolfgang Korngold]] i [[Julius Korngold|Paul Schott]]
|basada=la novel·la curta ''[[Bruges-la-Morte]]'', de [[Georges Rodenbach]]
|nombreactes=3
|epocacomposicio=
|estrena=[[4 de desembre]] de [[1920]]
|teatre=simultàniament a l'[[Stadttheater (Hamburg)|Stadttheater]] d'[[Hamburg (estat)|Hamburg]] i a l'[[Stadttheater (Colònia)|Stadttheater]] de [[Colònia (Alemanya)|Colònia]]
|estrenaliceu=[[12 d'abril]] de [[2006]] (estrena a Espanya)
|personatges=
* Paul ([[tenor]])
* Marie/Marietta ([[soprano]])
* Brigitta ([[mezzosoprano]])
* Fritz/Pierrot ([[baríton (veu)|baríton]])
* Gastone/Victorin (tenor)
* Juliette (soprano)
* Lucienne (soprano)
* [[Cor (música)|Cor]]
}}
'''''Die tote Stadt''''' (''La ciutat morta'') és una [[òpera]] en tres actes d'[[Erich Wolfgang Korngold]] sobre [[llibret]] [[alemany]] del mateix compositor i [[Julius Korngold|Paul Schott]] (pseudònim de son pare, [[Julius Korngold]]), basat en la novel·la curta ''[[Bruges-la-Morte]]'', de [[Georges Rodenbach]]. 

==Representacions==
Quan ''Die tote Stadt'' va ser estrenada el [[4 de desembre]] de [[1920]], Korngold tenia només 23 anys, i ja havia estrenat dues òperes curtes en un acte: ''[[Der Ring des Polykrates]]'' i ''[[Violanta (òpera)|Violanta]]''.

L'èxit d'aquestes dues primeres obres per a l'escena va ser tan gran que ''Die tote Stadt'' va ser objecte d'una feréstega discussió entre els teatres alemanys per a aconseguir-ne l'estrena.

Finalment va tenir lloc una inusual doble estrena simultània: a l'[[Stadttheater (Hamburg)|Stadttheater]] d'[[Hamburg (estat)|Hamburg]]], amb direcció d'[[Egon Pollack]]; i a l'[[Stadttheater (Colònia)|Stadttheater]] de [[Colònia (Alemanya)|Colònia]], amb direcció d'[[Otto Klemperer]]. El tema de l'immens dolor per la pèrdua de l'estimada va connectar amb les audiències contemporànies de la [[dècada del 1920]], que tot just acabaven de passar pel trauma de la [[Segona Guerra Mundial]], i això va propiciar sense dubte la popularitat de l'òpera.

''Die tote Stadt'' va ser un dels majors èxits operístics dels anys 1920. Als dos anys de la seua estrena ja havia recorregut el globus i fins i tot havia gaudit de diverses representacions al [[Metropolitan Opera]] de [[Nova York]].

Però l'obra va ser prohibida pels [[Nazisme|nazis]] a causa de l'origen jueu de Korngold, i després de la [[Segona Guerra Mundial]] va caure pràcticament en l'oblit. En els darrers anys, això no obstant, ha gaudit d'una brillant recuperació en els principals teatres d'arreu del món.

==Sinopsi==

:Lloc: [[Bruges]]
:Temps: finals del [[segle XIX]]

Al principi del primer acte i final del tercer assistim a esdeveniments reals. El final del primer acte, el segon acte complet i el principi del tercer corresponen al somni al·lucinat de Paul. 

===Acte 1===
Paul, un home jove de [[classe mitjana]] la muller del qual, Marie, ha mort fa poc de temps, no pot fer-se a la idea d'aquesta pèrdua. Ha fet un Temple dels records en honor de la morta, que inclou retrats, fotografies i un floc dels seus cabells. Quan el seu amic Frank ve a visitar-lo, la criada Brigitta li mostra els records i lloa l'actitud del seu amo. De sobte arriba Paul molt excitat, insistint que Marie és encara viva. Li conta a Frank que ha trobat una dona als carrers de Bruges que s'assembla prodigiosament a Marie (de fet, Paul creu que és ella), i l'ha invititada a sa casa.

Poc després arriba Marietta a la cita, una jove i bella ballarina de pas per la ciutat amb una companyia d'òpera. Parlen, tot i que ella s'estranya del sorprenent capteniment de Paul. Marietta canta una trista cançó: ''Glück, das mir verlieb'', «una cançó d'amor vertader que ha d'acabar». Ella, en la seua frivolitat cantant i balla quan sent passar els seus companys de troupe sota la finestra. Finalment, davant la impassibilitat de Paul que es mostra paralitzat per la visió de Marietta, aquesta es confessa avorrida i se'n va. Paul, al seu torn, cau en un estat d'extrema ansietat.

Confós entre la seua lleialtat a Marie i l'atracció que sent per Marietta cau rendit en una butaca i comença a al·lucinar. Veu el fantasma de Marie que li demana insistent que mai no l'oblide, però finalment la visió de Marie es transforma en Marietta, invitant-lo a reprendre una nova vida.

===Acte 2=== 
Als carrers de Bruges, Paul passeja per davant de la casa de Marietta, desitjant tornar-la a veure. Creu albirar la seua criada Brigitta, ara convertida en [[beguina]]; després es troba amb el seu amic Frank, qui es vanta d'haver seduït Marietta.

Apareix la troupe de Marietta, formada per cantants i ballarins, que es posen a entonar cançons melancòliques amb un deix sempre burlesc. Un dels membres de la troupe, Fritz, vestit de [[Pierrot]], canta la deliciosa balada Mein sehnen, mein wähnen.

Marietta proposa representar la seua escena de ''[[Robert le diable]]'' de [[Giacomo Meyerbeer|Meyerbeer]]. Té lloc una escena en què es representa el tercer acte d'aquesta òpera, amb la ressurecció d'Hélène. Paul que contempla l'escena amagat, no pot suportar la irritació i apareix ordenant aturar la sàtira, recriminant Marietta la seua frivolitat.

Paul confessa a Marietta que només l'ha estimada perquè és la imatge idèntica de la seua morta:

{{cita|Calla i escolta això que et deixarà destrossada! Sàpigues quin és el meu terrible secret! En tu he besat una morta. He acaronat en els teus cabells els d'una altra... En la teua veu sentia només la seua. Notava, en abraçar-te a tu, la seua pell i prou, la seua calor, el seu perfum, només l'estime a ella... En tu només he estimat la meua morta!|Paul, ''Die tote Stadt'', Acte 2, escena 4}} 

Ella, el sedueix, i l'arrossega a casa, amb el convenciment que només una nit d'amor en casa de la morta pot salvar Paul de la seua obsessió.

[[Fitxer:Maria Jeritza.png|thumb|left|La soprano [[Moràvia|morava]] [[Maria Jeritza]] tant pel seu físic com per la seua capacitat vocal va ser una de les més aclamades Marie/Marietta. Va defensar aquest paper tant a l'estrena de ''Die tote Stadt'' a la [[Staatsoper]] de [[Viena]] ([[1921]]) com a l'estrena al [[Metropolitan Opera House]] de [[Nova York]] el mateix any, el que suposà el seu debut en aquest important teatre.]]
===Acte 3=== 
La visió de Paul continua. A sa casa es baralla amb Marietta, aquesta es vanta davant del retrat de Marie de la nit d'amor que ha passat amb Paul. El pas d'una processó de Setmana Santa sota les finestres de la casa angoixa a Paul. Ella es mostra fatigada amb la contínua obsessió de Paul per la seua morta, i el provoca dansant sensualment amb el floc de cabells de Marie a la mà. Encolerizat, Paul li agafa el floc de cabells i l'estrangula. Subjectant el cos de Marietta crida: «Ara ella és exactament igual que Marie».

Paul es desperta del seu somni. S'adona, confús, que el cos de Marietta no hi és enlloc. Sense que haja tingut temps de posat els seus pensaments en ordre la criada anuncia que Marietta ha vingut a recollir el paraigua, que s'havia deixat feia una estona. Amb el xoc del traumàtic somni encara a la ment, Paul decideix finalment abandonar Bruges, deixar la seua morta descansant en pau, i continuar la seua vida. En un corprenedor final, amb el seu amic Frank al seu costat, jura recomençar la seua vida en un altre lloc, mentre s'acomiada de sa casa i del seu ''Temple dels records''.
{{Final Spoiler}}

==Música==
La partitura de Korngold mostra la influència tant de [[Richard Strauss]] com de [[Giacomo Puccini]] pel que fa a la voluptuosa i detallada orquestració i al lirisme vocal, respectivament.refChristopher Palmer, Grove online/ref Empra una gran orquestra, a la manera de Strauss, però omple ''Die tote Stadt'' amb abundància de belles i memorables melodies ''à la'' Puccini. 

Els dos fragments més famosos de l'òpera són ''[[Glück das mir verblieb]]'' o ''Cançó de Marietta'' (en l'òpera un [[duet]] per a [[tenor]] i [[soprano]] però que en concert es presenta habitualment com a una [[ària (música)|ària]] per a soprano) i l'encisadora ària per a [[baríton (veu)|baríton]], ''Mein sehnen, mein wähnen''.

En conjunt, la música mostra una intensitat consistent, certament al nivell de les millors i més representades òperes de Strauss. 

Les parts dels dos personatges principals, Paul i Marie/Marietta són d'una extrema dificultat vocal. El tenor ha de romandre sobre l'escenari pràcticament al llarg de tota l'òpera — unes dues hores — i cantar constantment enfrontant-se a una orquestra gegantina. Però a diferència de les parts de tenor de Wagner, que requereixen gran resistència però no d'ostentacions vocals extremes, el paper de Paul a ''Die Tote Stadt'' voreja constantment el límit superior de la seua tessitura, amb abundants ''[[si bemoll]]s'' i ''la naturals'', fent d'aquest paper un repte al qual pocs tenors poden enfrontar-se.

L'alta [[tessitura]] de la part de Marietta és equiparable al paper de l'Emperadriu a ''[[Die Frau ohne Schatten|La dona sense ombra]]'' de Strauss.

==Enregistraments selectes==
* [[Radio Corporation of America|RCA]] ([[1975]]): [[Carol Neblett]], [[René Kollo]] i [[Hermann Prey]]. Direcció: [[Erich Leinsdorf]] (RCA CD #87767(2)).

== Enllaços externs ==
{{Commonscat|Die tote Stadt}}

* {{en}} [http://www.korngold-society.org/synopsis2.html Sinopsi a la Korngold Society]
* [http://www.youtube.com/watch?v=-Y_OihAJSyAfeature=related ''Glück das mir verblieb''] en versió de concert, per [[Renée Fleming]] a YouTube
* [http://www.youtube.com/watch?v=q077EL-99K0 ''Mein sehnen, mein wähnen''], ària de baríton, a la producció del [[Liceu]] de [[2006]], amb subtítols en [[català]], emesa per [[Canal 33]]. A YouTube.

==Notes i referències==
{{referències|3}}

==Bibliografia==
*Christopher Palmer: Erich Wolfgang Korngold, ''Die tote Stadt'', Grove Music Online ed. L. Macy (Opera) (Data d'accés: 4 de maig de 2007), [http://www.grovemusic.com (accés per subscripció)]

==Vegeu també==
*[[Llista d'òperes més importants]]
{{Autoritat}}
{{ORDENA:Tote Stadt}}
[[Categoria:Òperes ambientades a Europa]]
[[Categoria:Òperes de la dècada del 1920]]</text>
      <sha1>k9zmtw4u2ibzpjczb0gkiak9vitxpsb</sha1>
      <model>wikitext</model>
      <format>text/x-wiki</format>
    </revision>
  </page>