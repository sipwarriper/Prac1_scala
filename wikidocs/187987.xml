<page>
    <title>Història de Bèlgica</title>
    <ns>0</ns>
    <id>187987</id>
    <revision>
      <id>13689522</id>
      <parentid>13621102</parentid>
      <timestamp>2014-06-26T02:06:21Z</timestamp>
      <contributor>
        <username>Markan80</username>
        <id>76403</id>
      </contributor>
      <comment>/* Regne de Bèlgica */</comment>
      <text>La '''Història de [[Bèlgica]]''' comença el [[1830]] quan la part meridional del [[Regne Unit dels Països Baixos]] va decidir després de la [[revolució belga]] d'expulsar les tropes neerlandeses i de declarar la independència. Abans, aquest territori mai no havia estat un estat. El territori geogràfic era part de diversos feus, comtats, ducats, i altres senyories que a poc a poc es van reunir en una [[unió personal]] de les [[Disset Províncies]], els [[Països Baixos espanyols]], els [[Països Baixos austríacs]], possessions successives - amb fronteres molt variables - del ducat de Borgonya, d'[[Espanya]] i d'[[Àustria]]. Aquesta federació política no era l'expressió de la voluntat del poble, sinó el resultat de matrimonis estratègics dels sobirans.

Les fronteres actuals van començar a traçar-se al [[segle XVI]] després de la [[Guerra dels Vuitanta Anys]], l'adveniment del [[protestantisme]] i la independència d'[[Espanya]] de la [[República de les Set Províncies Unides]]. Sociològicament, les [[Terres de la Generalitat]] catòliques, feien part del 'sud', la [[República de les Set Províncies Unides|República]] les va ocupar per a protegir-se contra els espanyols i els francesos. Fins al [[1795]], la República sempre va mantenir ciutats fortificades al territori espanyol i després austríac. Era durant segles un territori de ningú i de tothom, camp de batalla preferit de gairebé totes les cases reials d'Europa.

Abans [[1830]] els mots ''Belgium, bèlgic, Bèlgica'' van tenir diverses significacions de vegades molt allunyades del territori actual (vegeu [[Països Baixos (topònim)]]). 

Les fronteres definitives es van fixar el [[1839]] amb el [[tractat de Londres (1839)]] i el [[1919]] amb el [[Tractat de Versalles]] quan els cantons d'[[Eupen]], [[Malmedy]] i [[Sankt-Vith]] es van annexar de l'[[Imperi Alemany|Imperi alemany]]. 

Com que no es pot parlar de [[Bèlgica]] en el sentit contemporani abans [[1830]], la història anterior es troba a la història dels estats que posseïen el territori.

L'estat de [[1830]] era unitari, segons el model jacobí francès. A poc a poc, els belgues de parla neerlandesa - i després del [[1919]] els de parla alemanya - es van emancipar. El [[moviment való]], per raons econòmiques, també va demanar més autonomia. Després de diverses reformes d'estat, l'estat va evolucionar fins a l'estat federal contemporani, en què hi ha tres nivells de govern: federal, comunitari i regional. En traçar la frontera lingüística del [[1963]], es va crear una nova frontera política, a través de les fronteres històriques dels comtats i ducats antics.

== L'era romana ==
{{Territori Benelux}}
El territori on s'assenta '''Bèlgica''' va ser ocupat pels romans de [[Juli Cèsar]] ([[segle I]] aC), inclòs dins la província de la ''Gallia'' però només es va romanitzar en profunditat al sud (actual [[Valònia]] de llengua llatina). Fou separada de la Gàl·lia per [[August]] formant part de la província de '''Gallia Belgica''' que s'estenia molt més enllà de la Bèlgica actual (vegeu ''[[belgues (Bèlgica)|belgues]]''). 

Un cop desaparegut l'imperi romà, i després de les successives grans invasions dels pobles germànics, la regió va esdevenir el centre del primer reialme [[franc]], amb capital a [[Tournai]], fins que el rei Clovis dels Francs l'abandona per [[París]]. La cristianització massiva començà el 630 amb el suport de monjos celtes.
== L'edat Mitjana ==
Sota l'impuls de [[Carlemany]], nascut l'any 742 probablement a [[Herstal]] prop de la ciutat [[Lieja]], la vall del [[Mosa]] esdevingué el centre polític i econòmic de l'imperi Carolingi, el més gran imperi post-romà amb capital a [[Aquisgrà]].

La divisió de l'imperi amb el [[Tractat de Verdun]] després de la mort de Carlemany va dividir Europa i també el territori de la futura Bèlgica, quedant dividit entre el regne de [[Carles I el Calb]] a l'oest de l'[[Escalda (riu)|Escalda]] incloent el [[comtat de Flandes]] i el de Lotaríngia, posteriorment unit al [[Sacre Imperi Romanogermànic]]. Es desenvolupen múltiples feus independents com els comtats de [[Comtat de Flandes]], [[Hainaut]], [[comtat de Loon]] i [[Namur]], els ducats del [[Ducat de Brabant|Brabant]] i [[Ducat de Limburg|Limburg]] i el [[principat de Lieja]]. Cal remarcar que tots aquestes entitats polítiques englobaven territoris d'ambdós constats de la frontera lingüística, que no ha esdevingut frontera administrativa fins al [[1963]].

Es comencen a desenvolupar a partir del [[segle X]] nombroses ciutats, especialment a [[Comtat de Flandes|Flandes]] ([[Bruges]], [[Gant]], [[Ieper]]), al [[Tournaisis]], [[Tournai]] i a la vall del [[Mosa]] ([[Huy]], [[Namur]], [[Dinant]] i [[Lieja]]). La urbanització és més lenta en algunes ciutats del [[ducat de Brabant]] més tardanes ([[Brussel·les]], [[Lovaina]], [[Mechelen]]). La indústria de la llana i el comerç marítim, amb la [[Lliga Hanseàtica]] converteixen la regió amb el cor econòmic i comercial d'Europa, ajudada per la navegació fluvial a l'[[Escalda (riu)|Escalda]] i entre el [[Rin]] i el [[Mosa]].

[[Sigibert de Gembloux]] va escriure una història que abasta des de l'any [[378]] al [[1112]].

En aquesta època es produeixen nombrosos enfrontaments entre les viles flamenques, que els governs de rics burgesos gaudien de força autonomia, i el rei de França, com la [[Batalla dels Esperons d'Or]] l'[[11 de juliol]] de [[1302]], considerada com el naixement de la nació flamenca, on les tropes franceses van rebre una severa derrota. Durant aquesta batalla, les tropes del [[comtat de Namur]] van lluitar del costat flamenc, les del [[ducat de Brabant]] lluitaren al costat dels francesos.

== Les Disset Províncies o els Països Baixos ==
Després de la [[Guerra dels Cent Anys]], els comtats i ducats, excepte el [[principat de Lieja]] passen a estar una possessió borgonyona. El nom de [[Països Baixos (topònim)|Països Baixos]] data d'aquesta època. Després de la mort de [[Carles I de Borgonya|Carles el Temerari]], les [[Disset Províncies]] van passar en mans dels [[Dinastia dels Habsburg|Habsburg espanyols]]. 
[[Fitxer:Map-1477 Low Countries.png|thumb|left|Les Disset Províncies i el Bisbat de Liège, 1477)]]
== Els Països Baixos del sud ==
Es pot considerar que la història de l'espai territorial que sembla molt a poc a poc al territori belga actual, comença amb la ruptura el [[1579]] de les [[Disset Províncies]], un cop la [[República de les Set Províncies Unides]] de la [[Unió d'Utrecht]] (actuals [[Països Baixos]]) reformistes i protestants, farts d'intolerància religiosa i de la [[Inquisició]] van assolir la independència dels espanyols. Tot i que el protestantisme va néixer al sud ([[Steenvoorde]]) la repressió [[espanya|espanyola]] fa fugir tots els protestants i amb ells molts d'intel·lectuals, comerciants, i artistes. Els espanyols imposen amb força un catolicisme a les províncies del sud de la [[Unió d'Arras]], sota el domini de [[Felip II de Castella|Felip II]]. Privat de la seua elit, va caldre al poble empobrit més de dos segles per a tornar a la prosperitat.

Durant el [[segle XVII]] va ser el camp de batalla d'Europa entre un imperi espanyol en decadència, la [[República de les Set Províncies Unides]] desitjant consolidar la seva independència ajudades per una [[Anglaterra]] volent limitar l'expansió francesa. Durant les sis guerres que s'hi produïren entre [[1635]] i [[1713]], els espanyols van anar perdent territoris, com el [[Flandes francès]], l'[[Artois]] o l'[[Hainaut]] francès. 

La [[Guerra de Successió Espanyola]] acaba amb la pèrdua dels seus territoris, amb el [[Tractat d'Utrecht]] el [[1713]], que cedeix les [[Països Baixos espanyols]] als Habsburg d'Àustria. Durant aquest segle XVIII les diferents ciutats, comtats i marquesats dels Països Baixos del sud s'administren de forma força independent. Durant la llarga pau, reformen l'agricultura, les finances i fan renéixer la indústria i comerç.

== El principat de Lieja ==
Des de la seva creació al [[segle X]] fins al [[1795]], el [[principat de Lieja|principat bisbal de Lieja]] mai no va integrar cap de les unions personals. Això va ser un obstacle a la continuïtat geogràfica de les possessions borgonyones (i després espanyoles i austríaques). Malgrat la voluntat d'annexar, la destrucció de la ciutats de [[Lieja]] i de [[Huy]] i les massacres a càrrec de [[Carles I de Borgonya]] dit ''[[Carles I de Borgonya|el Temerari]]'' el [[1468]] no ha estat part de les [[Disset Províncies]]. El màxim que les ducs de [[Borgonya]] van obtenir era el nomenament de bisbes 'amics'. Breument, el [[1790]], el principat va ajuntar-se als [[Estats Units bèlgics]], una experiència que només va durar uns mesos.

== Els Estats Units bèlgics ==
Els [[Estats Units bèlgics]] són una [[confederació]] dels països dels [[Països Baixos austríacs]] que es van declarar independents de l'emperador [[Josep II del Sacre Imperi Romanogermànic|Josep II]]. L'experiment només va durar alguns mesos. Els [[Estats Generals dels Països Baixos|estats generals]] de les diverses províncies meridionals (excepte [[Luxemburg]]) van signar un tractat d'unió l'[[11 de gener]] [[1790]]. La nova república no obtingué gaire aprovació internacional. Al desembre de [[1790]], l'exèrcit austríac va reconquerir el poder en nom del emperador nou [[Leopold II del Sacre Imperi Romanogermànic|Leopold II]]. 
== Annexió a França ==
A finals del segle XVIII, [[França]], s'annexiona els [[Països Baixos austríacs]] i el [[principat de Lieja]]. S'aboleixen les institucions pròpies, privilegis i un decret declara que els ciutadans estan des d'ara sotmesos a les lleis i institucions franceses. S'endeguen tota una sèrie de reformes inspirades en la igualtat i uniformitat, en bona part conservades fins als nostres dies: organització de l'estat civil, igualtat davant els impostos i lleis, jerarquia i administració de la justícia. Es continua la industrialització del vall del [[Mosa]] i del [[Sambre]] (carbó, siderúrgica, tèxtil), començat per els austríacs, mentre creix el descontentament per les reformes, el despotisme de [[Napoleó]], i el forçós enrolament dels joves en l'exèrcit napoleònic.
== El Regne Unit dels Països Baixos ==
La derrota de [[Napoleó]] a la [[batalla de Waterloo]] davant l'aliança dels [[Prússia|prussians]] i els anglesos de [[Wellington]] acaba amb el domini francès. En reunificar els antics Països Baixos més el Gran Ducat de [[Luxemburg]], el [[Congrés de Viena]] el [[1818]] forma el [[Regne Unit dels Països Baixos]], sota el rei [[Guillem I dels Països Baixos|Guillem I]].

Les fèrtils terres de Flandes, la indústria minera, siderúrgica i tèxtil valona troben sortida i exportació a les províncies del nord per els canals i ports. El riu [[Escalda (riu)|Escalda]] torna a estar obert i això contribueix a l'expansió del port d'[[Anvers]].

Políticament, creix l'oposició al rei, pel seu excessiu poder, la poca llibertat religiosa, els privilegis dels neerlandesos del nord i l'aprovació de la constitució ([[Llei fonamental]]) malgrat el refús de l'elit al sud del regne. Anglaterra, que temia que la força combinada de l'expertesa industrial valona juntament amb la potència de la flota holandesa els hi ombra a les colònies, i el [[Vaticà]], que temia que els antics [[Països Baixos catòlics]] ([[Països Baixos espanyols|espanyols]]) es tornessin protestants, van atiar discretament per fomentar els sentiments secessionistes. [[França]] per la seva part, sempre somiava d'annexar el sud i va crear la ‘Légion belge parisienne’ un exèrcit de vuit-cents voluntaris i [[mercenari]]s, esperant que una rebel·lió al sud l'ajudés amb el seu projecte expansionista. A ambdós costats del regne, l'oposició contra l'absolutisme del rei feia créixer el camp dels liberals, favorable a un règim més democràtic. Tot això contribuirà a la [[Revolució belga]] del [[1830]] i la fi definitiva del Regne Unit dels Països Baixos el [[1839]].
== La independència ==
[[Fitxer:grenspaal moelingen-mesch.JPG|thumb|left|Dues fites de la frontera belgo-neerlandesa a [[Moelingen]]]]
La [[revolució belga]] del [[1830]], s'inicia el 15 d'agost al Teatre de la Moneda. Lluites oposen els holandesos als brussel·lesos i altres voluntaris dels països des suds. Finalment la revolta és general i les tropes holandeses són vençudes. La [[Conferència de Londres]] reconeix, el desembre de 1830, una Bèlgica independent, de la qual s'havia ja fet càrrec un govern provisional que convoca un Congrés nacional de notables, per elaborar la constitució. La [[constitució]] belga fou sancionada el 7 de febrer de 1831. El Congrés va oferir la corona reial a Leopold de Saxen-Coburg-Gotha, el futur [[Leopold I de Bèlgica]]. El [[21 de juliol]] [[1831]], Leopold I va prestar el jurament de fidelitat a les lleis del poble belga i esdevenir el primer [[Reis dels belgues|rei dels belgues]].

Només el [[1839]], el rei neerlandès, [[Guillem I dels Països Baixos|Guillem I]], va reconèixer l'estat nou. El [[tractat de Londres (1839)]] fixarà les fronteres definitives i unes altres condicions de la separació.

== Regne de Bèlgica ==
Durant el [[segle XIX]], disposant de [[carbó]] i [[ferro]], es continua desenvolupant la [[revolució industrial]]. Durant alguns anys el país va ser la segona potència econòmica mundial. El [[1865]], el rei [[Leopold II de Bèlgica|Leopold II]] succeeix al seu pare [[Leopold I de Bèlgica|Leopold I]]. Es troba molt estret al seu regne petit, al qual el sistema parlamentari no li deixa molt de poder. Presideix l’''[[Association Internationale africaine]]'' i patrocina [[Henry Morton Stanley]] per a explorar Àfrica en esperar trobar-hi una colonia personal. El rei dirigeix en el seu nom la [[colonització]] del [[República Democràtica del Congo|Congo]]. El [[1885]] Leopold II esdevé oficialment cap de l'[[Estat Lliure del Congo]], que va dirigir fins al [[1908]]. Aviat, el [[Regne Unit]] després d'un informe del diplomàtic [[Roger Casement]] i treballs, entre d'altres, dels escriptors [[Mark Twain]] i [[Joseph Conrad]] acusen el rei d'explotació inhumana. Segons les estimacions, entre 5 i 15 milions de congolesos van morir en aquesta era. El [[1908]], el parlament belga acceptà sota la pressió internacional coordenada per els intel·lectuals i el Regne Unit, sense molt d'entusiasme, de prendre la gestió de la colònia. Després la mort de Leopold II el [[1909]] com que no tenia progenitura masculina, el seu nebot [[Albert I de Bèlgica|Albert I]] el va succeir.

Durant la [[Primera Guerra Mundial]], el [[1914]] Bèlgica és ocupada per una Alemanya en guerra contra França. La violació de la imposada neutralitat belga desencadena l'entrada del [[Regne Unit]] a la guerra. Malgrat una ferma resistència, l'exèrcit belga dirigit pel rei [[Albert I de Bèlgica|Albert I]] és ràpidament vençut i el país ocupat excepte els territoris darrere la línia de l'[[IJzer]]. Després de la guerra, Bèlgica rebé les antigues colònies alemanyes de [[Ruanda]] i [[Burundi]]

Durant el període d'entreguerres, Bèlgica, com tota Europa, pateix les conseqüències de una forta crisi econòmica.

En [[1940]], Bèlgica torna a ésser ocupada per Alemanya a l'inici de la [[Segona Guerra Mundial]]. Després de només 18 dies de batalla, el rei [[Leopold III de Bèlgica|Leopold II]] decideix la capitulació en contra de la voluntat del govern refugiat a Londres, en una actitud que fou considerada com una traïció. La resistència a l'ocupació es desenvolupà especialment a [[Valònia]] mentre el govern a l'exili declara el rei, que roman a Bèlgica oficialment com a presoner de guerra, no apte per desenvolupar el càrrec, condició que no s'anul·larà després de l'alliberació. 

Després de la guerra, el [[1950]] el govern del partit catòlic organitzà un referèndum sobre la qüestió reial amb un resultat global favorable al seu retorn. Però la forta derrota a Valònia, especialment a [[Lieja]] (amb més d'un 80% de vots en contra) i a l'[[Hainaut]], fan que el retorn del rei provoqui greus insurreccions, amb atemptats a les mines i alts forns valons i diversos morts en enfrontaments amb les forces d'ordre. S'arriba a plantejar un govern secret a Valònia que declari la independència. L'abdicació del rei, titllat de col·laboracionista pels valons, en favor del seu fill [[Balduí I]] permet salvar la unitat belga. Aquests fets marcaran de tota manera el final de l'unitarisme belga.

Després de la segona guerra mundial, Bèlgica esdevé membre fundador de l'[[OTAN]] i de la [[Comunitat Econòmica Europea]], avui ja [[Unió Europea]].

Als anys seixanta, sota la pressió del [[moviment flamenc]] i del [[moviment való]], Bèlgica s'enfronta a majors demandes de descentralització de l'estat, evolucionant progressivament cap a un estat federal. El [[1963]] es fixà una frontera lingüística administrativa que a poc a poc esdevé frontera política (vegeu: [[subdivisions de Bèlgica]]. Els conflictes lingüístics són cada cop més importants, que el [[1968]]-[[1969]] arriben al zenit amb l'escissió de la secció francòfona de la Universitat de [[Lovaina]] i la creació d'una nova ciutat ([[Louvain-la-Neuve]]) en territori való per acollir la nova Universitat Catòlica de Lovaina. El [[1970]] les comunitats (flamenca, francesa i germanòfona), el [[1980]] les regions (Valona, Flamenca) i finalment el [[1995]] la regió de Brussel·les Capital) atenyen al delicat i consensuat equilibri actual, no exempt de friccions i reivindicacions entre comunitats i regions.

== Vegeu també ==
{{Commonscat}}
* [[Països Baixos espanyols]]
* [[Conflicte sociolingüístic a Bèlgica]]
* [[Crisi lingüística de Lovaina]]
* [[Federalisme belga]]
* [[Nacionalisme flamenc]]
* [[Nacionalisme való]]
* [[Nacionalisme belga]]
* [[Partició de Bèlgica]]


{{ORDENA:Historia De Belgica}}	!--ORDENA generat per bot--
[[Categoria:Història de Bèlgica| ]]

{{Enllaç AD|hu}}
{{Enllaç AD|no}}</text>
      <sha1>mimey09lt35vy91ez5e0ufvxg3nbkkd</sha1>
      <model>wikitext</model>
      <format>text/x-wiki</format>
    </revision>
  </page>