<page>
    <title>Mafalda d'Itàlia</title>
    <ns>0</ns>
    <id>58831</id>
    <revision>
      <id>13825305</id>
      <parentid>13566710</parentid>
      <timestamp>2014-07-14T18:49:55Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Mafalda d'Itàlia, landgravina de Hessen-Kassel''' ([[Roma]] [[1905]] - Camp de concentració de [[Buchenwald]], [[Turíngia]] [[1944]]. La vida de la princesa Mafalda de Savoia es convertí en una trajectòria vital molt característica del que succeí a molts prínceps alemanys al final de la [[Segona Guerra Mundial]].

Segona filla del rei [[Víctor Manuel III d'Itàlia]] i de la princesa [[Helena de Montenegro, reina d'Itàlia|Helena de Montenegro]]. Era néta del rei [[Humbert I d'Itàlia]] i de la princesa [[Margarida de Savoia, reina d'Itàlia|Margarida de Savoia-Gènova]] per via paterna, mentre que per via materna ho era del rei [[Nicolau I de Montenegro]] i de la senyora Milena Vukotic.

La princesa es casà amb el príncep hereu de Hessen-Kassel, el príncep [[Felip de Hessen-Kassel, landgraví de Hessen-Kassel|Felip de Hessen-Kassel]] el [[1925]] al palau de Racognini a [[Itàlia]]. El príncep Felip havia arribat a ser el cap de la família landgravinal de Hessen-Kassel després de la mort del seu pare el landgravi [[Frederic Carles de Hessen-Kassel, landgraví de Hessen-Kassel|Frederic Carles de Hessen-Kassel]] l'any [[1940]] però també després de la mort dels seus dos germans grans en el camp de batalla de la [[Primera Guerra Mundial]], els prínceps Frederic Guillem i Maximilià de Hessen-Kassel els anys [[1916]] i [[1914]].

El casament d'una princesa italiana amb l'hereu d'un dels territoris més antics d'[[Alemanya]] que a més a més era nét del kàiser [[Frederic III de Prússia]], besnét de la reina [[Victòria I del Regne Unit]] i nebot del kàiser [[Guillem II de Prússia]] fou hàbilment aprofitat per la propaganda feixista italiana i per la nacionalsocialista. El casament durant gran part del III Reich fou aprofitat com una brillant oportunitat política d'evidenciar la unió germanoitaliana.

El règim de Hitler utilitzà les diferents famílies reials i principesques d'[[Alemanya]] per recobrir-se d'una legimitimitat que es remuntava a l'època de preguerra. Molts van ser els aristòcrates que recolzaren Hitler, entre ells sense cap mena de dubte i com un dels més fervents el landgraví [[Felip de Hessen-Kassel]] o d'altres com el duc [[Carles Eduard del Regne Unit|Carles Eduard de Saxònia-Coburg Gotha]]. Aquesta lluna de mel entre aristòcrates i nacionalistes es veié truncada arran de la pèrdua de posicions alemanyes en els diferents fronts de guerra.

L'any [[1943]] la landgravina Mafalda assistí a l'enterrament del rei [[Boris III de Bulgària]] a [[Sofia]]. Boris III era el cunyat de la princesa Mafalda (era casat amb la princesa [[Joana d'Itàlia, reina de Bulgària|Joana d'Itàlia]]), el rei morí en un accident automobilístic després d'una tensa reunió amb la plana major del Reich alemany.

A partir d'aquest moment molts jerarques nacionalsocialistes començaren a pensar en una possible desvinculació d'[[Itàlia]] de la guerra al costat de l'Eix. Per tal de condicionar al rei [[Víctor Manuel III d'Itàlia]] es decidí arrestar a la princesa Mafalda.

Després d'una trucada a la residència dels Hessen-Kassel, Karl Hass, en què se solicitiva la presència de la princesa a les oficines de la Gestapo per tal de rebre un important missatge del seu espòs, el qual era fals, la princesa fou detinguda. Ingressà en el camp de concetració de [[Buchenwald]]. Mentrestant el seu espòs fou detingut i instal·lat en una cel·la d'aïllament total en la qual hi malhabità durant vint mesos fins que fou posat en llibertat per les tropes nord-americanes.

Mafalda patí un bombardeig que les tropes aliades llençaren sobre el camp de concentració de [[Buchenwald]]. Durant el bombardeig la princesa quedà malferida i se li hagué de practicar una operació d'amputació de braços en la qual perdé gran quantitat de sang i que dies després provocaren la seva mort.

La parella tingué quatre fills:

*SAR el landgraví [[Maurici de Hessen-Kassel, landgraví de Hessen-Kassel|Maurici]] nat al Palau de Racognini el [[1926]]. Es casà en primeres núpcies amb la princesa [[Tatiana de Sayn-Wittgenstein-Berleburg, landgravina de Hessen-Kassel|Tatiana de Sayn-Wittgenstein-Berleburg]]

*SAR el príncep Enric de Hessen-Kassel nat a Racognini el [[1927]] i mort el [[1999]] a [[Alemanya]]

*SAR el príncep Otó de Hessen-Kassel nat a [[Kassel]] el [[1937]] i mort a la mateixa ciutat l'any [[1998]]. Es casà en primeres núpcies amb Angela Von Doering i en segones núpcies amb Elisabet Bronker.

*SAR la princesa Cristina de Hessen-Kassel nata a [[Kassel]] el [[1940]] i casada amb el comte Frederic Carles Von Oppersdorff.
 


{{Commonscat|Princess Mafalda of Savoy}}
{{Autoritat}}
{{ORDENA:Mafalda D'Italia}}	!--ORDENA generat per bot--
[[Categoria:Prínceps d'Itàlia]]
[[Categoria:Prínceps de Hessen-Kassel]]
[[Categoria:Casa de Savoia]]</text>
      <sha1>oe7mglvfla8q44fn5laajolnm8t6n8w</sha1>
      <model>wikitext</model>
      <format>text/x-wiki</format>
    </revision>
  </page>