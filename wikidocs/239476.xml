<page>
    <title>Vespa (moto)</title>
    <ns>0</ns>
    <id>239476</id>
    <revision>
      <id>13626705</id>
      <parentid>13595645</parentid>
      <timestamp>2014-06-22T10:35:54Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: anava creixen el  anava creixent el</comment>
      <text>{{Infobox_Company
 |company_name = Vespa
 |logotip = Vespa logo.png
 |company_type = Filial
 |slogan = Not just a scooter, a way of life
 |founder = 
 |foundation = [[23 d'abril]] de [[1946]] a [[Florència]]
 |location_city = [[Pontedera]]
 |location_country = {{ITA}}
 |key_people = 
 |num_employees =
 |industry = [[Motocicleta]]
 |products = [[Escúter]]s
 |revenue =
 |parent = [[Piaggio  Co. SpA]]
 |owner = 
 |net_income =
 |homepage = [http://www.vespa.com/ www.vespa.com]}}
La '''Vespa''' és un [[escúter]] fabricat per primer cop l'any [[1946]] per [[Piaggio]]  Co, S.p.A., empresa dels germans Armando i Enrico Piaggio. Al llarg de la seva història s'ha convertit en un mite per a moltes persones.

==De l'aeronàutica a l'escúter==
[[Fitxer:Vespa sidecar.png|left|thumb|Vespa amb sidecar dels anys 60]]

Piaggio va ser fundada a [[Gènova]] ([[Itàlia]]) el [[1884]] per Rinaldo Piaggio; l'empresa es dedicà inicialment a la fabricació de peces per a embarcacions de luxe; més endavant va començar a produir vagonetes, camions de mercaderies, vehicles de luxe i motors, tramvies i carcasses per a motors especials.

Amb la [[Primera Guerra Mundial]] l'empresa va començar a fabricar aeroplans i hidroavions. A principis del segle XX es van crear noves fàbriques, el [[1917]] a [[Pisa]] i el [[1921]] a [[Pontedera]], centre de la producció [[aeronàutica]] (propulsors, motors i aeronaus completes). La [[Segona Guerra Mundial]] va ser un moment important per a l'economia italiana, i per tant també per a Piaggio. La fàbrica de Pontedera va construir l'innovador P 108, per a passatgers i per a bombardeig. El fet de construir avions tan potents va fer que es convertís en un objectiu militar, el 31 d'agost de 1943 van ser bombardejades totes les fàbriques. Per a poder reconstruir les plantes de [[Pontedera]], Enrico Piaggio va demanar als Aliats que li tornessin la maquinària transferida a [[Alemanya]]. Ho van fer i Armando i Enrico Piaggio van començar el procés de reconstrucció. Enrico Piaggio, qui s'ocupava de les fàbriques de Pontedera i Pisa, va voler entrar en el negoci de la mobilitat lleugera, per això es va posar en contacte amb l'enginyer aeronàutic i inventor [[Corradino D'Ascanio]] (1891-1981).

==Història de Vespa, des de 1946==
[[Fitxer:Vespa 125.JPG|thumb|right|Una de les primeres Vespa]]
[[Fitxer:Piaggio Vespa 1.jpg|thumb|right|Vespa dels anys 50-60]]

Piaggio buscava un mitjà de transport còmode, de fàcil portar i barat. [[Corradino D'Ascanio]] primer va dissenyar el model MP5, que no va agradar gens Piaggio, qui li va demanar que la millorés. L'enginyer buscava una motocicleta que no embrutés per culpa de la cadena de distribució, que fos còmoda i que les rodes es poguessin canviar fàcilment. Ho va aconseguir, quan Enrico Piaggio va veure el model MP6, va exclamar «Bello, sembra una vespa», per la seva peculiar forma, la part central on seia el conductor era molt ampla i el frontal estret i el manillar com unes antenes. D'aquí va venir el nom.

El nou vehicle es va presentar en societat a l'elegant Golf Club de Roma el 1946. I els italians la van veure per primer cop el 24 de març de 1946 en les pàgines de la revista ''Motor''.

A finals de 1947 la producció va créixer vertiginosament i a l'any següent va aparèixer la Vespa 125, model successor de la primera Vespa 98. La producció creixia constantment. L'any 1946 Piaggio va llençar al mercat 2.484 escúters, el 1947 en van ser 10.535 i el 1948 la producció ja era de 19.822. Quan l'any 1950 es va obrir una fàbrica a Alemanya la producció va créixer a 60.000 vehicles i pocs anys més tard en sortien 171.200.

Els mercats estrangers també es van interessar pel nou model escúter i la Vespa es va convertir en el producte de [[Piaggio]] per excel·lència. L'any 1953 hi havia més de 10.000 punts de venda a tot el món. El 1951 es van obrir sucursals a Anglaterra i a França, el 1953 va començar la fabricació a Espanya i a Jette. A Bombay i a Brasil, i més endavant als Estats Units on va tenir un èxit molt elevat. Aviat va haver-hi 13 països que la fabricaven i 114 que la comercialitzaven.

Piaggio va ampliar la seva gamma, es va atrevir amb el camió Ape (de tres rodes). Amb els anys apareixien versions imaginatives de la Vespa, de [[Piaggio]] o dels seus fans, com per exemple la Vespa [[Sidecar]]. El 9 de juny de 1957, el diari [[Unió Soviètica|rus]] ''[[Izvestia]]'' va informar que es fabricaria un clon perfecte de la Vespa, la [[Lambretta]].

La Vespa 50 va néixer l'any 1963 quan a [[Itàlia]] va aparèixer una llei que deia que els vehicles de dos rodes de més de 50 cc havien d'estar matriculats. Aquest model no els superava, i això li va donar un gran èxit.

Des de 1946 fins a 1965, any de mort d'Enrico Piaggio, es van fabricar 3.350.000 Vespes només a Itàlia. L'any 1977 es va llançar la ''original vintage'', la Vespa PX (125, 150 i 200 cc), l'èxit més elevat de vendes, se'n van vendre més de 2 milions. Era la preferida dels nostàlgics i dels joves.

Els anys 80 van portar una disminució de vendes dràstica, i més després que el cotxe es popularitzes, les bicicletes fossin especialment barates i que la moto [[Honda Super Cub]] tingués un èxit sobtat gràcies a les persones que vivien fora les ciutats.

==Models==
[[Fitxer:Piaggio Vespa P200E 1981 Left.jpg|right|thumb|Vespa P200 E de 1981]]
[[Fitxer:Piaggio vespa px125 060117.jpg|right|thumb|Vespa PX 125]]
Actualment hi ha més de 140 versions de Vespa, però només se’n fabriquen 5 models: La clàssica, la de transmissió manual PX: la moderna CVT transmission LX, GT, i GTS.
Aquestes són les que han marcat a la història:
*Paperino - prototip original, 1945 a Biela 
*AMCA Troupes Aeról Portées Mle. 56 - A (Vespa modificada per els militars [[França|francesos]]) 
*VNC Super 125 
*VBC Super 150 
*VLB Sprint 150 
*VBB Standard 150 
*125 GT 
*V9A 
*VNA 
*Vespa U - U
*GS 150 
*SS180 
*GS160 
*Standard 90 (3 spd) 
*Standard 50 (3 spd) 
*SS50 (4 spd) 
*SS90 (4 spd)-90 SS Super Sprint 
*150 GL 
*90 Racer 
*125 TS 
*100 Sport 
*125 GTR 
*150 Sprint Veloce 
*180 SS Super Sport 
*Rally 180 
*Rally 200 
*Primavera 125 also ET3 (3 port versió) 
*PK 50 
*PK 50 XL 
*PK 50 Roma (Automatic) 
*50 S 
*50 Special 
*50 Special Elestart 
*50 Sprinter / 50 SR (D) 
*50 Special Revival (3000 unitats a Itàlia, edició limitada realitzada el 1991) 
*COSA 1 - 125cc, 150cc, 200cc 
*COSA 2 - 125cc, 150cc, 200cc 
*P80 / P80 E (França) 
*P80X/PX80 E (França) 
*PK 80 S / Elestart 
*PK 80 S Automàtica / Elestart 
*PK100 S / Elestart 
*PK100 S Automàtica 
*PK100 XL 
*PK125 XL / Elestart 
*PK 125 S 
*PK 125 E 
*PK 125 automàtica
*P 125 X 
*P200E 
*PX200EFL 
*PX200 Serie Speciale (400 unitats, edició limitada a Anglaterra) 
*T5 / Elestart (125cc) 
*T5 Classic (125cc) 
*T5 Millennium (400 unitats, edició limitada a Anglaterra)

==El mite==

Conduir una Vespa era sinònim de llibertat, àgil exploració de l'espai i facilitat pel tracte humà. L'[[escúter]] es va convertir en el símbol d'un estil de vida que va marcar una època. La Vespa apareixia de manera impressionant al [[cine]], a la [[literatura]] i a la [[publicitat]] entre els símbols més destacats d'una societat que canviava.

Es van crear clubs de seguidors, que encara existeixen, on amb els anys anava creixent el seu nombre de socis. L'any 1953 els Clubs Vespa comptaven amb 50.000 membres.

Un altre fenomen que acompanyava la Vespa era el viatge d'aventura, on amb el mínim possible de coses i una Vespa es feia rumb cap a una destinació concreta.

La revolució juvenil dels anys 1960 al [[Regne Unit]], els [[Mods]], va fer que el Regne Unit fos el mercat global més gran de Vespa. Va sorgir per necessitat, un [[escúter]] assequible i a 'abast dels joves treballadors, a més facilitava les sortides nocturnes.
Els [[Mods]] es modificaven les seves Vespes, s'hi afegien llums, accessoris i barres de xoc. El boom dels miralls no va ser fins als 70, com demostren els [[The Who]] a l'àlbum [[Quadrophenia]] i la pel·lícula. Fins I tot se’ls hi posava nom.
Els models més adoptats van ser la Vespa GS160 i la [[Lambretta]] TV175, reflex de l'ànsia de destacar dels Mods, que compatien per veure qui tenia més retrovisors o llums. Es creu que el fet d'afegir retrovisors va ser una resposta rebel a la llei que obligava a portar com a mínim un retrovisor. 


==La Vespa al cinema==
*Vacaciones en Roma (1953): [[Gregory Peck]] i [[Audrey Hepburn]] passegen per Roma sobre una Vespa.
*[[Le notti di Cabiria]] (1957): Apareixen dues Vespes en una escena clau.
*[[La dolce vita]] (1960): La vespa simbolitza l'estil de vida a Roma. 
*La gran familia (1962): és el vehicle amb el que es desplaça [[Alberto Closas]], el pare.
*Quadrophenia (1979): [[Phil Daniels]] interpreta un jove mod anomenat Jimmy, qui condueix una Lambretta. La resta de mods també condueixen una Vespa o una Lambretta.
*Amanece, que no es poco (1988): El pare li regala una Vespa amb sidecar al seu fill per haver matat a la seva mare.
*[[Caro diario|Estimat diari]] (Caro diario) (1993): [[Nani Moretti]], director i actor, condueix una Vespa al mes d'Agost.
*Saved! (2004): [[Patrick Fugit]] (Patrick) condueix una Vespa.
*Alfie (2004): [[Jude Law]] es mou per [[Manhattan]] en una vespa blava i blanca.
*[[The Interpreter]] (2005): [[Nicole Kidman]] escapa dels dolents a [[Nova York]] conduint una Vespa
*[[Mission: Impossible 3]] (2006): [[Tom Cruise]] circula entre Vespes en una missió.

==Enllaços externs==
{{commonscat|Vespa scooters}}
[http://www.es.vespa.com/es_ES/ VESPA WEB OFICIAL]

[http://www.youtube.com/watch?v=PbyTV7gemdc/ anunci Vespa GS160]

[http://www.vespaforever.net/ Club Vespa Itàlia]
{{Principals fabricants de motocicletes italians}}
[[Categoria:Empreses d'Itàlia]]
[[Categoria:Fabricants de motocicletes italians]]
[[Categoria:Fabricants d'escúters]]
[[Categoria:Fabricants de ciclomotors]]</text>
      <sha1>pp7jyy4trzd8s0tigsj2jegkuq3qu8r</sha1>
      <model>wikitext</model>
      <format>text/x-wiki</format>
    </revision>
  </page>