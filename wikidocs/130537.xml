<page>
    <title>Hidroavió</title>
    <ns>0</ns>
    <id>130537</id>
    <revision>
      <id>13769079</id>
      <parentid>13628841</parentid>
      <timestamp>2014-07-09T05:51:58Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Seaplanes]]</comment>
      <text>[[Fitxer:WestCoastAirFloatplane.jpg|right|thumb|300px|Hidroavió DHC-6 Twin Otter]]
Un '''hidroavió''' (en [[anglès]], ''seaplane'') és una [[aeronau]] que té la capacitat d'[[enlairament]] o [[aterratge]] en una superfície aquàtica.ref{{DIEC|Hidroavió}}/ref

==Tipus==
Segons la seva configuració existeixen dues tipologies d'hidroavions:
* L''''hidroavió amb flotadors''', té un [[fuselatge]] semblant al de qualsevol altre avió o avioneta però compta amb dos flotadors a sota del fuselatge, que li permeten aterrar o enlairar-se de l'aigua fent la mateixa funció que el pont d'aterratge amb rodes al terra. En aquests tipus d'avions només els flotadors estan en contacte amb l'aigua, mantenint el fuselatge fora de l'aigua. Això permet modificar avions lleugers com una [[avioneta]] perquè pugui operar des de la superfície de l'aigua. Com a desavantatges tenen que els flotadors fan minvar l'aerodinàmica de l'avió, fent baixar la velocitat màxima i el ritme d'ascens, per altra banda només poden enlairar-se o aterrar en condicions d'onatge suau. 

* L''''hidrocanoa''' té un fuselatge dissenyat per a poder flotar, semblant al d'un [[vaixell]], així doncs és el fuselatge el que està en contacte amb l'aigua i genera la major part de la flotabilitat. La majoria d'hidrocanoes compten també amb petits flotadors a les ales per mantenir-los estables a l'aigua. Tots els hidroavions grans són d'aquest tipus, ja que permeten envolar més pes i millors característiques de vol.

Un [[avió amfibi]] pot enlairar-se tant des de pistes d'enlairament convencionals com des de l'aigua. Existeixen diversos hidrocanoes i alguns hidroavions amb flotadors que tenen trens d'aterratge retractables o rodes dins els flotadors que els hi permeten actuar des de pistes normals.

== Història ==
[[Fitxer:LaCanardPhotograph.gif|thumb|200px|esquerra|L'hidroavió d'Henri Fabre (1910)]]
===Orígens===
El [[28 de març]] del [[1910]], el [[França|francès]] [[Henri Fabre]] va volar per primer cop en un hidroavió anomenat ''Le Canard'' (en francès, ''l'ànec''). Es va enlairar des de la Llacuna de Berre, a [[Martigues]], [[França]]. 

[[Glenn Hammond Curtiss]], de [[Hammondsport]], [[Nova York]], va aconseguir al [[gener]] del [[1911]] ser el primer [[Amèrica|americà]] en desenvolupar i fer volar un hidroavió, rebent l'encàrrec de dos aparells per l'exèrcit nord-americà.ref{{Ref-llibre |cognom=Skaarup |nom=Harold A. |títol=Florida Warplanes |url=http://books.google.es/books?id=hhSAcJp7r0cCpg=PA124dq=us+army+Hydroplane+A-1+Triad+1911hl=casa=Xei=pnP6T96hOtS0hAfIuanMBgved=0CDMQ6AEwAA#v=onepageq=us%20army%20Hydroplane%20A-1%20Triad%201911f=false |llengua=anglès |editorial=iUniverse |data=2010 |pàgines=p.124 |isbn=1450264441 }}/ref

[[Fitxer:Ar196.jpg|thumb|l200px|Un [[Arado Ar 196]], hidroavió amb flotadors militar alemany de la [[Segona Guerra Mundial]].]]
===Guerres mundials===
Durant la [[Primera guerra mundial|Primera]] i [[Segona Guerra Mundial|Segona]] Guerra Mundial, les Marines de Guerra van utilitzar els hidroavions pel reconeixement i lluita [[Submarí|antisubmarina]] (un exemple poc conegut amb aquests usos és l'alemany [[Heinkel He 59]]). Molts [[cuirassat]]s i [[creuer (vaixell de guerra)|creuers]] portaven una o dues catapultes per llençar els hidroavions de reconeixement o per seguir als blancs fora de l'horitzó i així poder-los disparar gràcies a l'allargada dels [[canó|canons]].

El [[Japó]] va arribar a construir un submarí per transportar hidroavions [[Aichi M6A]] que poguessin bombardejar les preses del [[Canal de Panamà]]. Tot i això en la [[Guerra del Pacífic]] de la Segona Guerra Mundial els hidroavions foren utilitzats especialment tant per americans com japonesos en missions de reconeixement.

[[Fitxer:Canadair CL-415 (3474405770).jpg|thumb|esquerra|Hidroavió [[Canadair CL-415]] amb propulsió per [[turbohèlix]]s, utilitzat per a l'extinció d'[[incendi]]s.]]
===Usos moderns===
Després de la Segona Guerra Mundial i degut al gran desenvolupament dels [[avió comercial|avions comercials]] convencionals l'interès pels hidroavions va disminuir. El seu ús i desenvolupament s'ha mantingut per a funcions especialitzades com per exemple l'extinció d'incendis.

Per altra banda diversos models d'[[avioneta]] compten amb versions equipades amb flotadors, aquests hidroavions lleugers s'utilitzen en àrees aïllades com illes o àrees poc humanitzades que sovint no disposen d'[[aeroport]]s o [[aeròdrom]]s.
[[Fitxer:Бериев Бе-200 7682000003, Геленджик RP30206.jpg|thumb|Hidrocanoa amfíbia russa [[Beriev Be-200]], amb propulsió [[motor de reacció|a reacció.]]]]


== Vegeu també ==
* [[Aeronau]]
* [[Avioneta]]

==Referències==
{{referències}}

== Enllaços externs ==
{{Projectes germans|commons=Seaplane}}
* [http://www.seaplanes.org Pilots i fans dels hidroavions] {{en}}

[[Categoria:Hidroavions| ]]

{{Autoritat}}
{{Enllaç AD|it}}</text>
      <sha1>mjulwodxfrqgeeku9ghvfajqu31bnts</sha1>
      <model>wikitext</model>
      <format>text/x-wiki</format>
    </revision>
  </page>