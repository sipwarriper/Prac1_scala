<page>
    <title>Telo mimetico</title>
    <ns>0</ns>
    <id>1077583</id>
    <revision>
      <id>13558077</id>
      <parentid>12224565</parentid>
      <timestamp>2014-06-09T08:01:59Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: sino al 1945  sino el 1945</comment>
      <text>[[File:1960s Italian M1929.jpg|thumb|left|Versió de postguerra (vers 1960) del patró '''telo mimetico''']]
El '''telo mimetico''' (terme italià: 'roba mimètica') és un [[patró mimètic]] [[patrons clapejats|clapejat]] tricolor, típicament italià, que consta de grans clapes de marró intens i de clapes menors de color ocre clar sobre fons verd; atenent a la intensitat dels colors hi ha diverses variants d'aquest patró, amb quatre de principals censades.refSeguiu l'enllaç de ''Kamouflage.net'', més avall./ref

El ''telo mimetico'' fou creat el 1929 per l'exèrcit italià en la tenda-ponxo m. 1929 (''telo mimetico mod. 1929''), d'on el nom aplicat també al patró; en aquesta funció vigí fins al 1992. Endemés, fou aplicat a [[sobreuniforme militar|sobreuniformes militars]] entre 1941 i 1987 i, en particular, al sobreuniforme de campanya de tot l'exèrcit entre 1951 i 1975. D'aquesta manera, el ''telo mimetico'' té la triple distinció d'ésser, en la història uniformològica mundial, el primer camuflatge estampat d'ús massiu en un exèrcit, el primer patró a uniformar mimèticament el gruix d'un exèrcit i, finalment, el patró mimètic de major vigència continuada. 

En fonts italianes sovint rep el nom de ''telo tenda'' ('roba de tenda').

[[File:Wartime Italian M1929.jpg|thumb|right|Versió original (1929) del patró '''telo mimetico''']]

==Origen i adopció==
El concepte de tenda-ponxo impermeable fou una creació de l'exèrcit italià que seria imitada per d'altres. 

Durant la [[Primera Guerra Mundial]] els soldats italians rebien un llenç de roba impermeable (''telo tenda'') que es podia combinar amb d'altres per a formar tendes per a dos soldats o més. El major general Luigi Cicconetti, tot inspirant-se en el [[ponxo]] amerindi, tingué la idea de practicar-hi una obertura al centre per on es pogués passar el cap. El resultat fou la tenda-ponxo impermeable, que es pot fer servir, individualment, com a ponxo, per a protecció contra la pluja, portant-la per sobre de l'[[equipament militar individual|equipament]] i tot; alhora, se'n poden combinar dues o més per a formar una [[tenda de campanya]]. A instàncies de Cicconnetti el Tercer Exèrcit l'adoptà a finals del 1917, i d'ací s'estengué a la totalitat de l'exèrcit italià (''poncho Cicconetti''), de manera que esdevingué un dels elements de dotació per a la totalitat de l'exèrcit. Progressivament altres exèrcits imitaren la iniciativa,refPer exemple, la ''Reichswehr'' alemanya amb la ''Zeltbahn'' m. 1931, origen, al seu torn, dels [[patrons geomètrics|patrons estellats]]. Són bastants els exèrcits en què el primer element mimètic ha estat una tenda-ponxo: Hongria, Suïssa.../ref fins al punt que avui dia en són molts els dotats de tenda-ponxo.

Tradicionalment el ''telo tenda'' o ''poncho Cicconetti'' era del color de l'uniforme, és a dir, ''grigio-verde''. Durant les maniobres de 1928 se'n provà una versió mimètica, la qual, jutjada útil, començà d'ésser fabricada i distribuïda el 1929 com a ''telo tenda mimetico mod. 1929''. Havia nascut el cèlebre patró, juntament amb la primera peça de camuflatge a ésser distribuïda massivament a tot un exèrcit.

==Ús del feixisme a la guerra==
El ''telo mimetico'' era emprat en tota mena de medis, [[Segona Guerra Italo-Etíop|guerra d'Abissínia]] inclosa. A mitjans dècada dels trenta la tenda-ponxo en ''telo mimetico'' era tan habitual entre els militars italians que en fou dotat també el [[CTV]] enviat per Mussolini en suport de Franco: entre l'equipament capturat per l'Exèrcit Popular al CTV durant la [[batalla de Guadalajara]] es comptaven tendes-ponxo en ''telo mimetico'', tal com consta en fotografies de l'època.refVegeu, per exemple: Flores Pazos, Carlos; Recio Cardona, Ricardo. ''Ejército Popular republicano, 1936-1939: uniformes y pertrechos''. Madrid: Almena, 1997. P. 63./ref

Els primers uniformes a ésser confeccionats oficialment en el patró ''telo mimetico'' foren les [[brusa de salt|bruses de salt]] de paracaigudista m. 1941.

El 1942 s'inicia la distribució de [[funda mimètica|fundes mimètiques]] per a ús general confeccionades amb ''telo mimetico''.

Amb el [[República Social Italiana|viratge històric de 1943]] (invasió aliada, caiguda del feixisme, invasió nazi, república de Salò i guerra civil) comença el període d'auge dels sobreuniformes en ''telo mimetico'': extrareglamentàriament, per iniciativa pròpia, força unitats, tant de la [[República Social Italiana]] com dels ocupants nazis de la ''Wehrmacht'' i de les ''Waffen-SS'' aprofitaren part de les existències de tenda-ponxo per a confeccionar peces de sobreuniforme, sobretot sobreguerreres i sobrepantalons, però també fundes mimètiques, gorres, etc. L'únic sobreuniforme distribuït oficialment fou el de la infanteria naval de la Xa MAS (1944). També es pogueren veure peces de roba en ''telo mimetico'' entre els partisans, fossin capturades a l'enemic o bé d'elaboració pròpia a partir de tendes-ponxo. 

==Ús sota la República Italiana==
[[File:Sobreunif-TM-58.jpg|thumb|right|[[Sobreuniforme militar|Sobreuniforme]] italià m. 1958 en patró '''telo mimetico''']]
El 1945 l'exèrcit de la nova Itàlia democràtica sorgida de la contesa trencà amb la iconografia mussoliniana tot adoptant una imitació del ''battle dress'' britànic en color [[caqui (color)|caqui]], per a tot ús. Des del 1946 es preveia que en campanya es duria una [[granota (indumentària)|granota]] sobre aquest uniforme, la qual havia de ser caqui; però no arribà a ser distribuïda mai. En aquest immediat ''dopoguerra'' l'únic element camuflat en dotació era la tenda-ponxo m. 1929.

De 1951 a 1975 l'uniforme de campanya de l'exèrcit italià consistí en un sobreuniforme mimètic en patró ''telo mimetico'', que es duia sobre l'uniforme de diari caqui, i cofant-se amb casc (m. 1933) o amb [[casquet de caserna]]. Es tractà, successivament, d'una peça de cos sencer (''tuta policroma'' o ''tuta mimetica''), m. 1951, i d'un conjunt de dues peces (''mimetica due pezzi''), [[guerrera-caçadora]] i [[pantaló multibutxaca]], m. 1958. Duia [[caputxa]] separable; posteriorment s'hi afegí, encara, [[funda mimètica]].

Els sobreuniformes mimètics italians en ''telo mimetico'' desapareixen del gruix de l'exèrcit el 1975 arran l'adopció d'un nou uniforme de campanya (''Roma 77'', àlies ''verdona'') de tipus modern (gorra tova, guerrera-caçadora i pantaló multibutxaca) en [[verd oliva]], dut directament sobre la roba interior. Els paracaigudistes encara conservaren la versió privativa de sobreuniforme en ''telo mimetico'' fins al 1987, en què el substituirien per l'uniforme anomenat m. 1986 (en el mateix patró de tipus ''[[Woodland (camuflatge)|woodland]]'' adoptat posteriorment per tot l'exèrcit). 

El ''telo mimetico'', mentrestant, continuava present en les tendes-ponxo de tot l'exèrcit. 

La llarga història del ''telo mimetico'' en actiu es clou el 1992, arran l'adopció de l'uniforme mimètic ''Roma 92'', amb patró d'estil [[Woodland (camuflatge)|woodland]], el qual patró, és clar, no s'aplicava exclusivament a l'uniforme, sinó també a l'equipament, tenda-ponxo inclosa.refAvui dia tant l'uniforme com l'equipament són en el patró ''mimetica vegetata'', adoptat el 2004./ref 

==Influència del patró==
El 1938 l'exèrcit hongarès adoptà una tenda-ponxo mimètica (''1938 M sátorlap esögallér''), tricolor, de disseny i patró imitats de la italiana, si bé amb forta dominància del marró.refhttp://www.kamouflage.net/camouflage/00082.php/ref D'aquest model derivaria el de 1949 (''1949 M sátorlap esögallér''), vigent en tendes-ponxo fins al 1995 i que arribà a ésser considerat el 'camuflatge nacional hongarès.refhttp://www.kamouflage.net/camouflage/00084.php/ref Puntualitzem que el patró es coneixia com a ''1938 M/1949 M háromszínü sátorlap-esögallér'' ('tenda-ponxo tricolor m. 1938/m. 1949').refhttp://camopedia.org/index.php?title=Hungary/ref

Algunes fonts apunten que el ''telo mimetico'' podria haver estat la inspiració de certs patrons clapejats d'altres exèrcits: el ''[[mlok]]'' ('salamandra') de les forces especials txecoslovaques;refhttp://www.kamouflage.net/camouflage/00144.php/ref almenys dos de noruecs, el de la tenda-ponxo dels anys cinquantarefhttp://camopedia.org/index.php?title=Norway/ref i l'aplicat a partir de 1981 a l'uniforme de campanya m. 1975;refhttp://www.kamouflage.net/camouflage/00033.php /ref i els models finesos d'ús general de 1962refhttp://www.kamouflage.net/camouflage/00125.php/ref i 1991.refhttp://www.kamouflage.net/camouflage/00131.php/ref  
  
==Popularitat i llegat==
De portes endins, el ''telo mimetico'' ha esdevingut una icona de la militària italiana, amb un punt d'orgull. Internacionalment és més conegut per l'ús que en feren els nazis durant la [[Segona Guerra Mundial]]. Per ambdós motius --i per la condició pionera del patró-- és prou popular entre col·leccionistes i afeccionats a la [[reconstrucció històrica]], sigui en exemplars autèntics (de postguerra o, més rarament, d'època bèl·lica), sigui en reproduccions comercials, i tant en versió de tenda-ponxo com de sobreuniforme (d'una peça o de dues).

Tècnicament, avui dia el ''telo mimetico'' es jutja com un patró d'escassa efectivitat mimètica: és força vistós, sobretot pel que fa a les variants de major intensitat cromàtica, la qual cosa, dialècticament, el fa interessant per a molts des del punt de vista estètic. En tot cas, resta com a una de les concrecions més pures i senzilles de la tipologia clapejada, a banda de ser-ne la fundacional. 


== Notes ==
{{referències}} 

== Bibliografia ==
* Borsarello, J.F. ''Camouflage uniforms of European and NATO armies, 1945 to the present''. Atglen: Schiffer Publishing, cop. 1999. (Schiffer military history) ISBN 0-7643-1018-6  
* Brayley, Martin J. ''Camouflage uniforms: [international combat dress 1940-2010]''. Ramsbury: The Crowood Press, 2009. ISBN 978-1-84797-137-1
* Peterson, Daniel. ''Waffen-SS camouflage uniforms  post-war derivatives''. London: Windrow  Greene, 1995. ISBN 1-85915-015-2

== Enllaços externs ==
Reports generals:
*[http://camopedia.org/index.php?title=Italy Camopedia: Italy] {{en}}
*[http://www.kamouflage.net/country/00230.php Kamouflage.net: Italy, Kingdom of Italy] {{en}} 
*[http://www.kamouflage.net/country/00143.php Kamouflage.net: Italy, Italian Republic] {{en}}

Ús en 1929-1945:
*[http://www.airsoftcommunity.it/it/recensioni/rievocazione/50-rievocazione-storica/327-le-mimetiche-italiane-sino-al-1945 Le mimetiche italiane sino el 1945] {{it}}

Ús en 1951-1975:
*[http://www.vecio.it/cms/index.php/divise-ed-equipaggiamento/164-tute-mimetiche] {{it}}
*[http://www.worldwarforum.net/forum/viewtopic.php?f=119t=12437start=125] {{it}}
*[http://www.worldwarforum.net/forum/viewtopic.php?f=119t=12437start=150] {{it}}

Model paracaigudista (fins al 1987):
*[http://monza.unuci.org/Missioni_estero_EI.pdf] {{it}}


{{ORDENA:Telo Mimetico}}	!--ORDENA generat per bot--
[[Categoria:Camuflatge militar]]</text>
      <sha1>7esn8d8itgwq0dy9hyoxcsp25584gxd</sha1>
      <model>wikitext</model>
      <format>text/x-wiki</format>
    </revision>
  </page>