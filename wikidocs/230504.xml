<page>
    <title>Generació beat</title>
    <ns>0</ns>
    <id>230504</id>
    <revision>
      <id>13074602</id>
      <parentid>13027137</parentid>
      <timestamp>2014-03-17T15:33:57Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: influit - influït molta</comment>
      <text>{{polisèmia|Beat (desambiguació)}}
[[Fitxer:Ginsberg-leary-lilly.jpg|thumb|250px|[[Allen Ginsberg]], [[Timothy Leary]] i [[John C. Lilly]]: escriptors de la [[generació beat]].]]
La '''generació beat''' va ser un moviment social i [[literatura|literari]] que va sotragar la societat [[Estats Units|nord-americana]] als [[dècada del 1950|anys cinquanta]]. El terme beat prové de beaten down (derrotat), reflectint la desesperació d'una societat afectada per la depressió econòmica, la [[Segona Guerra Mundial]] i l'amenaça de la [[bomba atòmica]]. Representà una nova manera d'entendre la vida, de rebutjar els conformismes socials, d'obrir la ment i el pensament a noves finestres de [[percepció]]. 
En la literatura de la generació beat destaquen autors com [[Jack Kerouac]], [[Neal Cassady]], [[Allen Ginsberg]] i [[William S. Burroughs]], entre altres.

El pensament i la forma d'entendre la vida de la generació beat va ser la precursora del moviment [[hippie]] de la [[dècada del 1960|dècada següent]], i ha influït molta literatura posterior, com la de [[Hubert Selby]] o [[Charles Bukowski]].

El terme Beat Generation sorgí durant una conversa entre Jack Kerouac i [[John Clellon Holmes]] el [[1948]]. La intenció de llurs membres no era la d'anomenar-la, sinó la de desanomenar-la. A finals del 1952 aparegué al New York Times Magazine un article de John Clellon Holmes titulat This is the Beat Generation  que captà l'atenció del públic.

El terme arribà a usar-se de tal manera, que el [[1959]] [[Jack Kerouac]] considerà necessari corregir públicament l'abús d'aquesta denominació en els mitjans de comunicació, ja que l'usaven amb les connotacions de totalment vençut, o fracassat, o en el sentit de ritme. Kerouac intentà mostrar el sentit correcte de beat tot suggerint-ne la relació amb paraules com beatitud i beatífic, connexió que s'explicava perquè els ideals del moviment beat anaven lligats amb la consciència orientada a la comprensió del pensament oriental, cap a pràctiques de meditació, etc. Aquesta redefinició que Kerouac feia del mot pretenia orientar-lo cap a imatges simbòliques de l'estil de la derrota o foscor necessàries, precedents a l'obertura a la llum i la supressió de l'ego que porten a la il·luminació religiosa.

Com a reacció i amb la intenció de parodiar i desprestigiar el moviment beat, el [[1958]] aparegué el mot [[beatnik]], producte de la fusió de les paraules beat i [[Spútnik]] (el primer satèl·lit que arribà a l'espai aquell any, de fabricació russa), suggerint una condició [[antiamericanisme|antiamericana]] i [[comunista]] del moviment beat.

[[Allen Ginsberg]], un dels integrants més famosos, observava en el pròleg al llibre The Beat Book, editat per Anne Waldman i Andrew Schelling, un altre possible significat: acabat, complet, en la [[nit fosca de l'ànima]] o en el núvol del no saber. Inclús obert, en el sentit whitmanià de obertura a la humilitat. Però, independentement del significat que li donem, Beat Generation passa a designar un moviment literari format per un grup d'amics que des de mitjans dels anys quaranta havien treballat junts escrivint poesia i prosa, i que compartien una idea de cultura i aficions o fonts d'inspiració similars, com la música jazz.

El grup inicial estava format per [[Jack Kerouac]], [[Neal Cassady]], [[William S. Burroughs]], [[Herbert Huncke]], [[John Clellon Holmes]] i [[Allen Ginsberg]]. L'any [[1948]] s'hi afegiren [[Carl Salomon]] i [[Philip Lamantia]]; el [[1950]] [[Gregory Corso]]; i el [[1954]] [[Lawrence Ferlinghetti]] i [[Peter Orlovsky]].

Aquest grup, que acabà anomenant-se la Generació Beat, revitalitzà l'escena bohèmia cultural nord-americana. La seva energia es desbordà cap als moviments juvenils d'aquella època ([[On the Road]] - A la carretera, 1957- de Kerouac, va assumir caràcter de manifest universal d'una joventut que volia fugir d'allò establert), i fou absorbida per la cultura de masses i per la classe mitjana cap a finals dels anys cinquanta i finals dels seixanta. 

Entenien l'art com a manifestació de les textures de la consciència. Llur cant a l'alliberament espiritual derivà cap a un alliberament, particularment l'[[homosexual]], que va fer de catalitzador dels moviments d'alliberament de la dona i dels negres. Seguint una visió tolerant i no-teísta, un antifeixisme còsmic, un eclecticisme... s'interessaren per les substàncies psicodèliques como a eines de coneixement.

Lluitaren contra els valors tradicionalistes i puritans dels Estats Units, contra l'American Way of life, repudiaren implícitament els valors comercials i proposaven reemplaçar-los pels ideals exposats per [[Walt Whitman]] a Fulles d'herba.

Els involuntaris membres fundadors del moviment rebutjaren obertament la massificació i frivolització en la qual havien caigut els beatniks. El cinema -especialment- contribuí a posar de moda una suposada estètica beat falsa, en la qual tots els joves bohemis vestien de negre, portaven boina i barba o barbeta, i passaven el temps en antics cafès llegint poesia, fumant i tocant els bongos.

==Vegeu també==
*[[Literatura experimental]]

== Enllaços externs ==
{{Commonscat|Beat Generation}}

* [http://www.webcitation.org/query?id=1256572754374369url=www.geocities.com/generacion_beat/ La Generació Beat] {{es}}
* [http://dmoz.org/Arts/Literature/Periods_and_Movements/Beat/ Literatura beat] {{en}}
* [http://www.emptymirrorbooks.com/beats.html Biografies d'artistes, escriptors i poetes de la generació beat] {{en}}
* [http://beat.digihitch.com/ Beat Generation i cultura bohèmia] {{en}}
* [http://www.kerouacalley.com/beatgeneration.html Blue Neon Alley - Directori] {{en}}
* [http://www.rooknet.net/beatpage/index.html Biografies i informació històrica] {{en}}
{{ORDENA:Generacio Beat}}	!--ORDENA generat per bot--
{{Enllaç AB|zh}}
{{Enllaç AD|ru}}

[[Categoria:Cultura dels Estats Units]]
[[Categoria:Història dels Estats Units]]
[[Categoria:Literatura contemporània]]</text>
      <sha1>b032cr5kzfayxrr4t2paqd26bhs5x1o</sha1>
      <model>wikitext</model>
      <format>text/x-wiki</format>
    </revision>
  </page>