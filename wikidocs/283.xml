<page>
    <title>Alemanya</title>
    <ns>0</ns>
    <id>283</id>
    <revision>
      <id>14019296</id>
      <parentid>13946820</parentid>
      <timestamp>2014-09-07T17:23:01Z</timestamp>
      <contributor>
        <username>CommonsDelinker</username>
        <id>3845</id>
      </contributor>
      <minor></minor>
      <comment>Es retira la imatge Twintowers_of_Deutsche_Bank_Headquarter_in_Frankfurt_a.M..jpg perquè l'administrador [[commons:User:Jameslwoodward|Jameslwoodward]] l'ha esborrada de Commons pel següent motiu: Per [[commons:Commons:Deletion requests/File:Twintowe...</comment>
      <text>{{Taula d'estat
|preposicio_pais = d'
|gentilici = Alemany, alemanya
|nom_comu = Alemanya
|conventional_long_name = República Federal d'Alemanya
|nom_original = Bundesrepublik Deutschland
|imatge_bandera = Flag of Germany.svg
|imatge_escut = Coat of Arms of Germany.svg
|lema_nacional = Einigkeit und Recht und Freiheitbr /(''Unitat i justícia i llibertat'' en alemany)
|imatge_mapa = EU-Germany.svg
|idiomes_oficials = [[Alemany]]ref group=nbEl [[baix alemany]], el [[danès]], el [[sòrab]], el [[frisó]] i el [[Romaní (llengua)|romaní]] també gaudeixen de reconeixement i protecció oficials d'acord amb la Carta Europea de les Llengües Regionals o Minoritàries./ref
|capital = [[Berlín]]
|coordenades_capital = {{coord|51|31|N|13|24|E|type:country(357031)|display=inline,title}} 
|major_ciutat = [[Berlín]]
|tipus_govern = [[República]] [[Federació|federal]]
|titols_liders = [[President d'Alemanya|President]] br / [[Cancellera d'Alemanya|Cancellera federal]] br / [[Vicecanceller d'Alemanya|Vicecanceller]] 
|noms_liders = [[Joachim Gauck]]br /[[Angela Merkel]]br /[[Sigmar Gabriel]]
|area = 357.031
|posicio_llista_area = 61è
|magnitud_area = 1 E11
|percentatge_aigua = 2,42%
|codi_FIPS = GM
|poblacio_censada = —
|any_cens_poblacio = —
|densitat_poblacio = 230
|posicio_llista_densitat = 35è
|moneda = [[Euro]]ref group=nb[[Marc alemany]] fins al [[2002]]/ref
|codi_moneda = EUR
|tipus_sobirania = [[Unificació alemanya|Unificació]]
|events_establir_sobirania = Creació de l'RFAbr /[[Reunificació alemanya|Reunificació]]
|dates_establiment_sobirania = [[18 de gener]] de [[1871]]br /[[23 de maig]] de [[1949]]br /[[3 d'octubre]] de 1990
|zona_horaria = [[Zona horària#Central European Time.2C tamb.C3.A9 anomenat MET - Middle European Time .2A|CET]]
|variacio_utc = +1
|zona_horaria_DST = [[Zona horària#Central European Time.2C tamb.C3.A9 anomenat MET - Middle European Time .2A|Si, CET*]]
|variacio_utc_DST = +2
|himne_nacional = center[[Fitxer:National anthem of Germany - U.S. Army 1st Armored Division Band.ogg|Himne alemany]]/centerbr / Tercera estrofa de [[Das Lied der Deutschen]]
|domini_TLD = de
|codi_trucada = 49
|notes_al_peu=references group=nb/
}}
!--FI DE TAULA PAIS --
'''Alemanya''' (en alemany ''Deutschland'' {{IPA|[ˈdɔʏ̯tʃland]}}) és un estat de l'[[Europa]] central que forma part de la [[Unió Europea]], anomenat oficialment '''República Federal d'Alemanya''' (en [[alemany]] ''Bundesrepublik Deutschland'' {{IPA|[ˈbʊndəsʁepʊˌbliːk ˈdɔʏ̯tʃland]}}).

Limita al nord amb el [[mar del Nord]], [[Dinamarca]] i el [[mar Bàltic]]; a l'est amb [[Polònia]] i [[Txèquia]]; al sud amb [[Àustria]] i [[Suïssa]], i a l'oest amb [[França]], [[Luxemburg]], [[Bèlgica]] i els [[Països Baixos]]. Durant la major part de la seva història, Alemanya va ser un terme geogràfic utilitzat per designar una àrea ocupada per diversos estats. Es va convertir en un estat unit durant 74 anys ([[1871]]-[[1945]]), però va ser dividit al terme de la Segona Guerra Mundial en la [[Alemanya Occidental|República Federal d'Alemanya]] (RFA —BRD—, coneguda com a ''[[Alemanya Occidental]]'') i la [[República Democràtica Alemanya]] (RDA —DDR—, coneguda com a ''[[Alemanya Oriental]]''). El [[3 d'octubre]] del 1990, la RDA i la RFA es reunificaren, de manera que Alemanya va tornar a ser una nació unida. [[Berlín]] n'és la capital i la ciutat més important. També passen del milió d'habitants les ciutats d'[[Hamburg]], [[Munic]] i [[Colònia (Alemanya)|Colònia]].

La República Federal d'Alemanya en l'actualitat és una potència econòmica, membre de les [[Nacions Unides]], l'[[OTAN]], i del [[Grup dels vuit]]. Alemanya és la tercera economia més gran en termes del [[producte interior brut]] nominal, i l'exportador més gran i el segon importador més gran de béns.

== Toponímia ==
Atesa la localització geogràfica d'Alemanya al centre d'[[Europa]] i la seva història com a regió no unificada i habitada per distintes tribus i posteriorment per diversos petits Estats, el nom d'Alemanya ha passat a les diverses llengües a partir de diferents arrels. En general són tres les arrels per al nom de l'Estat en les diverses llengües del món:
* De l'[[alt alemany antic]] ''diutisc''. D'aquesta arrel es deriva el nom en [[alemany]] contemporani, ''Deutschland''.
* Del [[llatí]] ''Germania''. D'aquesta arrel es deriva, per exemple, el nom en anglès, ''Germany''.
* Del nom de la tribu dels [[alaman]]s. D'aquesta arrel es deriva el topònim [[català]], ''Alemanya''. 

El nom de la tribu dels alamans prové del protogermànic ''Alamanniz'' que pot tenir dos significats de la derivació del prefix ''Al-''. Si ''Al-'' significa «tots», llavors el nom significa «tots els homes», una al·lusió al fet que la tribu era una confederació de diversos grups. Si ''Al-'', per contra, prové del llatí ''alius'', «altres» o «els altres», llavors el nom significa «forans» o «homes estrangers».

== Geografia física ==
{{principal|Geografia d'Alemanya}}
[[Fitxer:Hintersee.jpg|thumbnail|Els Alps a [[Baviera]]]]
Alemanya és el setè país més gran en superfície d'Europa, i el quart de la [[Unió Europea]]. El territori d'Alemanya té una superfície total de 357.021 km², dels quals 349.223 km² són superfície terrestre i 7.798 són llacs, rius i altres cossos d'aigua; hi destaquen el [[Llac de Constança]] i el [[Llac Müritz|Müritz]]. El punt més alt es troba als [[Alps]], el [[Zugspitze]], de 2.962 m. El territori és travessat per alguns dels rius més grans d'Europa com ara el [[Rin]], el [[Danubi]] i l'[[Elba (riu)|Elba]]. La major part dels rius d'Alemanya corren cap al nord-oest i vessen en el [[Mar del Nord]], llevat del Danubi, que flueix cap a l'est. Per altra banda, el riu més importat és el Rin. Comença al centre-est de [[Suïssa]] i flueix cap a l'oest per mitjà del [[Llac de Constança]] (''Bodensee'') i després flueix cap al nord fins al Mar del Nord. 

Atesa la seva localització, Alemanya té frontera amb més Estats europeus que no pas altre Estat del continent. Limita al nord amb Dinamarca, a l'est amb Polònia i la República Txeca, al sud amb Àustria i Suïssa i a l'oest amb França, Luxemburg, Bèlgica i els Països Baixos. 

La major part d'Alemanya té un clima temperat; hi predominen els vents humits d'occident. El clima és moderat gràcies al [[Corrent Nord-atlàntic]], l'extensió del nord del [[Corrent del Golf]]. Aquest corrent d'aigua calenta arriba al [[Mar del Nord]]. Per tant, el clima del nord-oest és oceànic. La precipitació és major durant els estius en aquesta àrea; els hiverns són més calorosos que no pas en altres regions alemanyes i els estius són frescos. A l'est, el clima és més continental; els hiverns poden ser molt freds i els estius molt calorosos. El centre i el sud són àrees de transició, els climes de les quals poden variar de moderadament oceànic a continental.

== Política i govern ==
[[Fitxer:Berlin reichstag CP.jpg|thumbnail|El [[Reichstag]] seu del Parlament alemany]]
=== Estructura política ===
Alemanya és una [[república]] [[federació|federal]], parlamentària, representativa i democràtica. El sistema polític alemany va ser establert en el document constitucional de [[1949]] conegut com el ''[[Llei fonamental per a la República Federal d'Alemanya|Grundgesetz]]'' (Llei Bàsica). Les esmenes a la Llei Bàsica requereixen una majoria de dos-terços d'ambdues cambres del Parlament, encara que els articles que garanteixen els drets fonamentals, l'Estat democràtic i el dret a resistir els intents per revocar la constitució són vàlids en perpetuïtat i no poden ser esmenats.ref[http://www.gesetze-im-internet.de/gg/art_79.html Article 79 del ''Grundgesetz'']/ref La Llei Bàsica es va conservar en efecte, amb esmenes menors, després de la [[Reunificació alemanya]] de 1990, malgrat la intenció d'alguns polítics de reemplaçar-la amb una [[constitució]]. 

El [[Canceller d'Alemanya|canceller]], ''Kanzler'' en alemany (actualment [[Angela Merkel]]), és el [[cap de govern]] i dirigeix el [[poder executiu]], amb un paper similar al d'un [[primer ministre]] o president de govern. El [[poder legislatiu]] recau sobre el [[Parlament alemany|Parlament]], que està integrat pel [[Bundestag]] (la Dieta Federal) i el [[Bundesrat]] (el Consell Federal), tots dos formant un cos legislatiu únic. Els membres del Bundestag s'elegeixen directament per mitjà d'un sistema de [[representació proporcional]] per un període de quatre anys; els membres del Bundesrat representen els governs dels setze estats federats i són membres dels [[gabinet]]s estatals, els quals els designen i destitueixen en qualsevol moment. El Bundesrat —depenent de l'afer en discussió— pot guanyar la paraula en el procediment legislatiu. Ocasionalment es produeixen conflictes entre el Bundestag i el Bundesrat, creant dificultats en l'administració.

[[Fitxer:Kanzler21a.jpg|thumbnail|esquerra| El ''[[Bundeskanzleramt]]'' ha estat la seu del Canceller Alemany des del 2001]]
Des de [[1949]], el sistema de partits ha estat dominat per la [[CDU|Unió Demòcrata Cristiana]] i el [[SPD|Partit Socialdemòcrata Alemany]], encara que altres partits més petits, com ara el Partit Lliure Democràtic i l'Aliança '90/Els Verds també han tingut un paper polític important. 

El [[cap d'estat]] alemany és el [[Bundespräsident]] (President Federal), elegit per l'[[Assemblea federal d'Alemanya|Assemblea federal]], una institució integrada per membres del Bundestag i per un nombre igual de ciutadans delegats pels estats federals. El segon càrrec més alt en ordre de precedència és el [[President del Bundestag]], electe pel Bundestag mateix. El/la{{qué}} és responsable de la supervisió de les sessions diàries del cos legislatiu. El tercer càrrec més important és el cap de govern, el [[Canceller d'Alemanya]]. El/la{{què}} és nomenat pel President d'Alemanya i elegit pel Bundestag. Si cal, pot ser destituït per mitjà d'una [[moció de censura]] constructiva del Bundestag. L'adjectiu «constructiva» significa que el Bundestag n'elegeix el successor. 

En l'àmbit de la [[Unió Europea]], Alemanya té la representació més nombrosa al [[Parlament Europeu]] en virtut de la seva condició de país més poblat de la Unió. A més, actualment un dels vicepresidents de la [[Comissió Europea]] és alemany.

Alguns partits polítics alemanys són: [[CDU]], [[SPD]], [[CSU]], [[Els Verds (Alemanya)|Els Verds]], [[Linkspartei]] i la [[Unió del Poble Alemany]]

=== Seguretat ===
[[Fitxer:Fregatte Mecklenburg-Vorpommern F218.jpg|thumbnail|Vaixell de la Marina Alemanya]]
Alemanya és membre de l'[[Organització del Tractat de l'Atlàntic Nord]] (OTAN) des de maig de 1995. Fins a la dissolució del [[Pacte de Varsòvia]], la República Federal d'Alemanya n'era l'únic membre que compartia frontera amb dos països del bloc comunista, i per tant, l'estratègia mateixa de l'OTAN es va desenvolupar a partir de la seva vulnerabilitat.ref name=secbrit[http://www.britannica.com/eb/article-58050/Germany Security]. Government and Society. Germany. Encyclopedia Britannica. Data d'accés: 21 de febrer, 2008/ref 

El cos militar alemany, el ''[[Bundeswehr]]'', és una força de defensa constituïda per l'[[Exèrcit Alemany]] (''Heer''), la [[Marina Alemanya]] (''Marine''), la [[Força Aèria Alemanya]] (''Luftwaffe''), els Serveis Mèdics Centrals (''Zentraler Sanitätsdienst'') i les branques del Servei de Suport (''Streitkräftebasis''). El servei militar obligatori, introduït l'any 1956, s'ha suspès l'1 de juliol de 2011. El [[2003]], les despeses militars constituïren l'1,5% del [[Producte interior brut]] de l'Estat.ref name=CIA/ En temps de pau, el ''Bundeswehr'' és comandat pel Ministre de Defensa; en temps de guerra, i segons la constitució actual, només en casos de defensa, el canceller es converteix en el cap del ''Bundeswehr''.ref[http://www.bundestag.de/parlament/funktion/gesetze/grundgesetz/gg_10a.html Grundgesetz für die Bundesrepublik Deutschland] Bundestag.de Data d'accés: 30 de novembre, 2006./ref L'octubre del 2006, les forces alemanyes tenien 9.000 tropes estacionades en països estrangers, com a part de les forces internacionals de pau, incloent-hi tropes a [[Bòsnia i Hercegovina]], [[Kosovo]], la [[República Democràtica del Congo]] i [[Afganistan]]. 

Alemanya no té cap policia en l'àmbit nacional, llevat de les Forces Federals de la Frontera, encarregades dels afers i emergències externes a la jurisdicció de les policies de cadascú dels estats o ''Länder'' de la federació.ref name=secbrit/ La policia de cada estat està encarregada de l'aplicació de la llei amb l'ús de les forces municipals. Tot i així, el govern federal pot investigar alguns afers o accions relacionades amb la seguretat interna de la república i dels crims que transcendeixen les fronteres dels estats.ref name=secbrit/ Les agències federals són el [[Servei Federal d'Intel·ligència]] (''Bundesnachrichtendienst''), amb la seu a [[Munic]], l'[[Oficina Federal per a la Protecció de la Constitució]] (''Bundesamt für Verfassungsshutz''), amb seu a [[Colònia (Alemanya)|Colònia]], i l'[[Oficina Federal d'Investigació Criminal]] (''Bundeskriminalamt''), amb seu a [[Wiesbaden]].

=== Dret ===
[[Fitxer:HH Polizeihauptmeister MZ.jpg|thumbnail|Oficial de la policia d'Hamburg.]]

El Tribunal de Justícia és independent del poder executiu i el legislatiu. Alemanya té un [[Dret continental|estatut civil]] que es basa en el [[dret romà]] amb algunes referències al [[dret germànic]]. El ''Bundesverfassungsgericht'' ([[Tribunal Constitucional d'Alemanya|Tribunal Constitucional Federal]]), amb seu a [[Karlsruhe]], és el Tribunal Suprem alemany responsable d'assumptes constitucionals, amb el poder de realitzar processos de revisió judicial.ref[http://www.bundesverfassungsgericht.de/en/index.html Federal Constitutional Court], Bundesverfassungsgericht.de, Recuperat el 13 d'abril de 2007/ref Actua com l'autoritat més alta jurídica i s'assegura que les pràctiques dels poders legislatiu i judicial s'ajusten a la pràctica la Llei Fonamental per a la República Federal d'Alemanya ([[Llei Fonamental de Bonn|Llei Fonamental]]). Actua amb independència dels altres òrgans de l'Estat, però no pot actuar en el seu propi nom.

El sistema del [[tribunal suprem]] d'Alemanya, cridat Oberste Gerichtshöfe des Bundes, compta amb dependències especialitzades. Per a les causes civils i penals, el tribunal d'apel·lació més alt és el Tribunal Federal de Justícia, amb seu a Karlsruhe i [[Leipzig]]. La sala és d'estil [[Principi inquisitiu|inquisitorial]]. Altres tribunals federals són el Tribunal Federal del Treball a [[Erfurt]], el Tribunal Social Federal de [[Kassel]], el Tribunal Federal d'Hisenda a [[Munic]] i el Tribunal Administratiu Federal a Leipzig.

El [[dret penal]] i [[dret privat]] estan codificades en el pla nacional en el Strafgesetzbuch i el [[Codi Civil d'Alemanya|Bürgerliches Gesetzbuch]], respectivament. El sistema penal alemany es dirigeix cap a la rehabilitació del criminal, el seu objectiu secundari és la protecció del públic en general.ref[http://www.gesetze-im-internet.de/stvollzg/__2.html § 2, StVllzg], gesetze-im-internet.de, Accessed April 13, 2007/ref Para aconseguir aquest últim, el condemnat penal pot ser posat en presó preventiva (Sicherheitsverwahrung), a més de regular la pena sí que es considera una amenaça per al públic en general. El ''Völkerstrafgesetzbuch'' regula les conseqüències dels [[crims contra la humanitat]], [[genocidi]] i [[crims de guerra]].

El poder legislatiu està dividit entre la federació i els estats. La Llei Fonamental estipula que els estats deuen seguir les disposicions del poder legislatiu en l'àmbit estatal, llevat de casos designats per la mateixa Llei Fonamental. La llei federal preval sobre la llei de cada estat, ja que el poder legislatiu rau en el nivell federal. El Bundesrat és l'òrgan federal a través del qual els estats participen en la legislació nacional. Cada estat té els seus propis tribunals constitucionals.

=== Subdivisió administrativa ===
:''Article principal: [[Organització territorial d'Alemanya]]''

L'organització territorial d'Alemanya té quatre nivells bàsics:
* El govern federal, ''Bundesstaat'' o ''Bundesebene''.
* Els [[Estat federat alemany|estats federats]], o ''Länder''.
* Els [[Districte alemany|districtes]], o ''Kreise''. (Vegeu la [[Llista de districtes rurals alemanys]])
** Les ciutats de més de 100.000 habitants (i algunes excepcions més) estan exemptes de formar part d'un districte, i l'ajuntament assumeix les competències dels districtes. (Vegeu la [[Llista de districtes urbans alemanys]])
* Els municipis, o ''Gemeinden''.

Després de la [[Segona Guerra Mundial]], els ''Länder'' en la regió occidental del Tercer Reich es van constituir com a regions administratives primerament, i després es van unir com a federació en el ''Bund'' o la República Federal d'Alemanya. Aquest procés va ser diferent del d'Àustria, en què el ''Bund'' es va formar primerament, i després es van crear els estats individuals com a unitats del sistema federal. 

L'ús del terme ''Länder'', que literalment vol dir «països» en comptes del terme ''Staaten'', «estats», presenta la tradició política alemanya, en què el concepte d'«Alemanya» com a entitat sempre ha existit com a confederació o com a aliança de diversos regnes i ducats independents des del [[segle IX]]. La majoria dels ''Länder'' actuals tenen els mateixos noms i ocupen gairebé els mateixos territoris que els antics països sobirans. 

{| class=wikitable border style=border-collapse:collapse; margin: 1em 0 0em 0em;
!colspan=5|centerESTATS D'ALEMANYA/center
|-
!colspan=2|[[Llengua catalana|Català]]
!colspan=2|[[Llengua alemanya|Alemany]]
!rowspan=18|[[Fitxer:Karte Deutsche Bundesländer (nummeriert).svg|center|275px|Estats d'Alemanya]]
|-
![[Estat federat alemany|Estat]] !! [[Capital]] !! Land !! Hauptstadt
|-
|'''1''' [[Baden-Württemberg]]||[[Stuttgart]]||Baden-Württemberg||Stuttgart
|-
|'''2''' [[Baviera]]||[[Munic]]||(Freistaat) Bayern||München
|-
|'''3''' [[Estat de Berlín|Berlín]]||[[Berlín]]||Berlin||Berlin
|-
|'''4''' [[Brandenburg]]||[[Potsdam]]||Brandenburg||Potsdam
|-
|'''5''' [[Bremen (estat)|Bremen]]||[[Bremen]]||Freie Hansestadt Bremen||Bremen
|-
|'''6''' [[Hamburg]]||[[Hamburg]]||Freie und Hansestadt Hamburg ||Hamburg
|-
|'''7''' [[Hessen]]||[[Wiesbaden]]||Hessen||Wiesbaden
|-
|'''8''' [[Mecklemburg-Pomerània Occidental]] ||[[Schwerin]]||Mecklenburg-Vorpommern||Schwerin
|-
|'''9''' [[Baixa Saxònia]]||[[Hannover]]||Niedersachsen||Hannover
|-
|'''10''' [[Rin del Nord-Westfàlia]]||[[Düsseldorf]]||Nordrhein-Westfalen||Düsseldorf
|-
|'''11''' [[Renània-Palatinat]]||[[Magúncia]]||Rheinland-Pfalz||Mainz
|-
|'''12''' [[Saarland]]||[[Saarbrücken]]||Saarland||Saarbrücken
|-
|'''13''' [[Saxònia]]||[[Dresden]]||(Freistaat) Sachsen||Dresden
|-
|'''14''' [[Saxònia-Anhalt]]||[[Magdeburg]]||Sachsen-Anhalt||Magdeburg
|-
|'''15''' [[Slesvig-Holstein]]||[[Kiel]]||Schleswig-Holstein||Kiel
|-
|'''16''' [[Turíngia]]||[[Erfurt]]||(Freistaat) Thüringen||Erfurt
|}

== Economia ==
:''Article principal: [[Economia d'Alemanya]]''

'''Alemanya''' és una de les [[economia de mercat|economies de mercat]] més desenvolupades del món. És la tercera economia més gran del món, en termes del [[Producte Intern Brut]] calculat basant-se en les taxes de canvi euro-dòlar, i la cinquena basant-se en la [[paritat de poder adquisitiu]]. És l'economia més gran d'[[Europa]]. L'acompliment recent, però, no ha estat dinàmic, i l'economia alemanya ha estat marcada per la seva vulnerabilitat als xocs externs, als problemes estructurals interns, i les dificultats relacionades amb la [[Reunificació alemanya]]. 

A causa de la crisi econòmica de finals de la dècada del 2000, Alemanya va aprovar en juny del 2010 el pla d'austeritat més sever des de la Segona Guerra Mundial amb l'objectiu d'estalviar 80.000 millions d'euros.ref[http://www.vilaweb.cat/noticia/3738986/alemanya-aprova-pla-dausteritat-gran-segona-guerra-mundial.html Alemanya aprova el pla d'austeritat més gran des de la segona guerra mundial] Vilaweb [Consulta: 7 juny 2010]/ref

=== Indicadors econòmics ===

[[Fitxer:Frankfurtnight.JPG|thumbnail|Frankfurt, centre financer]]
Durant la [[Segona Guerra Mundial]] es va destruir bona part de la infraestructura del país. Amb els esforços de reconstrucció que van seguir al fi de la guerra, la indústria i amb això l'economia del país es van desenvolupar ràpidament, donant lloc al fenomen històric conegut com a «miracle alemany». La qualitat dels productes alemanys mai va perdre el seu renom en l'àmbit mundial, i la nació es va imposar en menys d'una dècada com a primera potència econòmica d'Europa, posició que conserva fins avui. Alemanya és focus de riquesa i això es reflecteix en la creixent economia del centre d'Europa. Amb una infraestructura de carreteres àmplies i un bon nivell de vida, Alemanya és un dels països més industrialitzats del món.

Alemanya és l'economia més gran d'Europa i la tercera més gran del món segons el seu [[Producte interior brut]] (PIB).ref[https://www.cia.gov/library/publications/the-world-factbook/rankorder/2001rank.html Rank Order - GDP (purchasing power parity)] CIA Factbook 2005. Data d'accés: 31 de desembre, 2006/ref L'economia va créixer 2,8% el 2006, i espera un creixement similar els pròxims anys.ref name=Deutsche Welle, German economic upswing in 2007{{ref-web |url=http://www.dw-world.de/dw/article/0,2144,2299566,00.html |títol=Deutsche Welle, German economic upswing in 2007 |consulta=2007-03-14}}/ref Des de l'era de la [[industrialització]] el país ha estat un motor, innovador i beneficiari de l'[[economia global]]. Alemanya és la primera potència exportadora del ón amb 1.333 bilions de dòlars de béns exportats el 2006, incloent-hi les exportacions als països de l'[[Eurozona]], i genera un superàvit de 165.000 milions d'euros.ref[http://news.bbc.co.uk/2/hi/business/4692638.stm German trade surplus hits record] BBC,. Data de accés: 3 de gener, 2007/ref El [[sector terciari]] contribueix amb el 70% del PIB, la [[sector secundari|indústria]] amb el 29,1% i l'[[agricultura]] amb el 0,9%. La majoria dels productes de l'Estat són productes d'[[enginyeria]], principalment automòbils, maquinària, metalls i químics.ref name=CIA[https://www.cia.gov/library/publications/the-world-factbook/geos/gm.html Germany] CIA Factbook. Data d'accés: 12 de febrer, 2008/ref Alemanya és el primer productor mundial de turbines de vent i d'equip d'energia solar. Les fires i congressos de comerç internacional més grans del món es realitzen a Alemanya, a les ciutats de [[Hannover]], [[Frankfurt del Main|Frankfurt]] i [[Berlín]].ref[http://www.german-renewable-energy.com/Renewables/Navigation/Englisch/wind-power.html Wind Power] Federal Ministry of Economics and Technology (Germany). Data d'accés: 30 de novembre, 2006./ref

De les empreses més grans que cotitzen en borses, 37 són alemanyes. Les deu més grans són [[Daimler AG|Daimler]], [[Volkswagen]], [[Allianz]], [[Siemens AG|Siemens]], [[Deutsche Bank]], [[E.ON]], [[Deutsche Post]], [[Deutsche Telekom]], [[Metro]] i [[BASF]].ref[http://money.cnn.com/magazines/fortune/global500/2007/countries/Germany.html Global 500 Germany], CNN Money. Data d'accés: 26 de novembre, 2007/ref

Alemanya advoca per una integració econòmica i política major per a Europa, i les seves polítiques comercials són cada vegada més, determinades pels acords entre els membres de la Unió Europea. Alemanya fa ús de la moneda única europea, l'[[euro]] i la seva política monetària és establerta pel [[Banc Central Europeu]], la seu del qual és a Frankfurt. Després de la [[Reunificació alemanya]] el 1990, l'estàndard de vida i la renda anual encara és major a l'oest del país.ref name=FRBerg, S., Winter, S., Wassermann, A. [http://www.spiegel.de/international/spiegel/0,1518,373639,00.html The Price of a Failed Reunification] Spiegel Online International. 5 de setembre, 2005. Data d'accés: 28 de novembre, 2006./ref La modernització i integració d'[[Alemanya Oriental]] encara està en procés, que s'espera acabi el 2019, amb transferències monetàries anuals de l'oest a l'est estimades en 80.000 milions de dòlars. La [[taxa d'atur]] ha disminuït constantment des del 2005, i va a arribar a un mínim que no s'havia vist des de fa 14 anys, del 8,1%.ref[http://web.archive.org/20090608224309/www.tagesschau.de/wirtschaft/arbeitsmarkt60.html Arbeitslosenzahl unter 3,5 Millionen gesunken](German) Tagesschau,. Data d'accés: 3 de gener, 2007/ref L'últim govern del canceller [[Gerhard Schröder]] va implementar una sèrie de reformes extenses del mercat laboral i de les institucions de benestar. El govern actual ha mantingut una [[política fiscal]] restrictiva, va reduir el nombre d'empleats del [[sector públic]] per tal d'aconseguir un pressupost balancejat el 2008.ref[http://www.uni-kiel.de/ifw/forschung/prognose/2006/3_06_deu_e.htm The German Economy is at the Cyclical Peak] Kiel Institute for the World Economy. Data d'accés: 28 de novembre, 2006/ref

=== Infraestructura ===
[[Fitxer:Two Ships-Hamburg.jpg|dreta|thumbnail|El port d'Hamburg és el segon port més gran d'Europa i el novè més gran del món]]
El 2002, Alemanya fou el quint consumidor més gran d'energia, i dos-terços de la seva energia primària es va importar. El mateix any, Alemanya va ser el consumidor més gran d'electricitat d'Europa; el consum d'electricitat de l'any va ser de 512.900 milions de quilowatts-hores. La política del govern emfatitza la conservació i el desenvolupament de fonts d'[[energia renovable]], com ara l'[[energia solar]], l'[[energia eòlica]], la [[biomassa]], l'[[energia hidràulica]] i l'[[energia geotèrmica]]. Com a resultat de les polítiques de conservació d'energia, l'eficiència energètica—la quantitat d'energia requerida per a produir una unitat de Producte interior brut—ha millorat des del començament de la dècada de 1970. El govern s'ha posat com a meta proveir la meitat de les demandes energètiques amb fonts renovables el 2050. El 2000, el govern i la indústria d'[[energia nuclear]] d'Alemanya van acordar eliminar les plantes nuclears el 2021.ref[http://news.bbc.co.uk/2/hi/europe/4295389.stm Germany split over green energy], BBC, Data d'accés: 13 d'abril, 2007/ref Tanmateix, l'energia renovable encara té un paper modest en el consum d'energia. El 2006, el consum d'energia es va satisfer amb les següents fonts: petroli (35,7%), carbó, incloent-hi [[lignit]] (23,9%), gas natural (22,8%), nuclear (12,6%), hidràulica i eòlica (1,3%), altres (3,7%). 

Amb una posició cèntrica a Europa, Alemanya és un centre de transportació important, amb una xarxa de transportació densa i moderna. La xarxa d'autopistes ([[Bundesautobahn]]) és la tercera més extensa del món. Alemanya també ha establert una xarxa policèntrica de trens d'alta velocitat. El [[InterCityExpress]] (ICE) connecta les ciutats més importants d'Alemanya i algunes ciutats dels Estats veïns. La velocitat del tren varia de 160 a 300 km/h i és el més avançat del [[Deutsche Bahn]].

== Geografia humana i societat ==
=== Demografia ===
[[Fitxer:Germany demography.png|thumbnail|esquerra|Població de 1961 al 2003. Abans del 1990 es combinen les dues xifres de la RFA i la RDA]]
Amb més de 82 milions d'habitants, Alemanya és l'Estat més poblat de la Unió Europa. Tanmateix, la seva [[taxa de fecunditat]], d'1,39 nens per mare, és una de les més baixes del món, i les estadístiques oficials estimen que la població decreixerà a 69 o 74 milions per al 2050 (69 suposant una [[taxa neta de migració]] de 100.000 persones a l'any; 74 milions suposant una taxa neta de migració de 200.000 a l'any).ref[http://www.destatis.de/jetspeed/portal/cms/Sites/destatis/Internet/DE/Presse/pm/2006/11/PD06__464__12421,templateId=renderPrint.psml Jahr 2050 doppelt so viele 60-Jährige wie Neugeborene]/ref [[Chemnitz]] és considerada la ciutat amb la taxa de natalitat més baixa del món.ref[http://news.bbc.co.uk/2/hi/europe/4793997.stm German births decline to new low] BBC. Aug. 15, 2006./ref Alemanya té un gran nombre de ciutats grans; les més poblades són [[Berlín]], [[Hamburg]], [[Munic]], [[Colònia (Alemanya)|Colònia]], [[Frankfurt del Main|Frankfurt]] i [[Stuttgart]]. La [[conurbació]] més gran és la regió del [[Rhine-Ruhr]], que inclou [[Düsseldorf]], i les ciutats de Colònia, [[Essen]], [[Dortmund]], [[Duisburg]] i [[Bochum]]. 

Des de desembre del 2004, al voltant de set milions d'estranger s'han registrat a Alemanya, i el 19% dels residents de l'Estat són d'origen estranger totalment o parcialment. El grup més gran (2,3 milions),refBernstein, Richard.ref [http://www.nytimes.com/2006/03/29/international/europe/29letter1.html?ex=1301288400en=f374094bb24aa621ei=5090partner=rssuserlandemc=rss A Quiz for Would-Be Citizens Tests Germans' Attitudes] New York Times. 29 de març, 2006/ref prové de [[Turquia]], i l'aresta principalment d'[[Itàlia]], [[Sèrbia]], [[Grècia]],[[Polònia]] i [[Croàcia]].ref[http://www.destatis.de/basis/e/bevoe/bevoetab10.htm Foreign population on 31 December 2004 by country of origin] Federal Statistical Office German, 24 de gener, 2006./ref

En el Report de l'Estat de la Població Mundial del 2006, les [[Nacions Unides]] reporten que Alemanya té el tercer percentatge més gran de migrants internacionals del món, amb el 5% o 10 milions del 191 migrants del món.ref[http://www.unfpa.org/publications/detail.cfm?ID=294filterListType= State of World Population 2006] United Nations Population Fund. 2006./ref Com a conseqüència de les restriccions a les polítiques migratòries, el nombre d'immigrants a la recerca d'asil polític s'ha reduït constantment des del 2000.ref{ [http://www.destatis.de/presse/deutsch/pm2006/p2690025.htm ''Erstmals seit 1990 weniger als 600 000 Ausländer zugezogen''], Statistiches Bundesamt Deutschland), 6 de juliol, 2006/ref

=== Etnografia ===
Els alemanys, com a grup ètnic, i atesos els canvis constants en llur territori, es van relacionar amb altres pobles des de temps antics. Per exemple, van entrar en contacte amb els [[celtes]] i els eslaus, dels quals van adoptar els noms de rius i muntanyes i alguns congnoms; de fet es creu que els noms del Rin, el Danubi i el Neckar són d'origen celta.ref name=ethnobrit[http://www.britannica.com/eb/article-58004/Germany Ethnic Groups]. ''Alemanya''. Encyclopedia Britannica. Data d'accés: 16 de febrer, 2008/ref Alemanya també va rebre un gran nombre d'immigrants francesos [[hugonot]]s fugint de la persecució religiosa durant el [[segle XVI]] així com polonesos durant el [[segle XIX]].ref name=ethnobrit/ La minoria més gran, abans de l'[[Holocaust]], eren els jueus. En l'actualitat la població d'origen eslau s'estima entre 30.000 i 100.000.ref name=ethnobrit/ Una minoria nombrosa són els [[turc]]s que hi van immigrar des de la dècada de [[1950]] per mitjà del programa de «treballadors convidats» (''Gastarbaiter'') del govern. Al començament del segle XIX s'estima que el 10% de la població alemanya és estrangera.ref name=ethnobrit/ S'estima també que hi ha 30.000 danesos, 200.000 sòrabs i 40.000 gitanos.ref[http://www.enciclopedia.cat/fitxa_v2.jsp?NDCHEC=0221041 El Poblament i la Població]. La geografia humana i la societat. Alemanya. L'Enciclopèdia Catalana. Data d'accés: 20 de febrer, 2007/ref

=== Llengua ===
{{AP|Alemany}}
La llengua oficial de l'Estat és l'[[alemany]], del qual hi ha diverses divisions dialectals de les diverses regions ètniques i culturals del territori, sobretot a les àrees rurals. Les tres divisions dialectals més grans de l'alemany —que coincideixen amb tres regions topogràfiques definides— són el [[baix alemany]], l'[[alemany central]] i l'[[alt alemany]]. Tot i així, el [[danès]], el baix alemany, el [[romaní (llengua)|romaní]] i el [[frisó]] són reconeguts i protegits oficialment per la [[Carta Europea de les Llengües Regionals o Minoritàries]].

=== Religió ===
[[Fitxer:Cologne Cathedral.jpg|thumbnail|dreta|La [[Catedral de Colònia]]]]
Els [[protestantisme|protestants]] (concentrats al nord i a l'est) i els [[catolicisme|catòlics]] (concentrats al sud i a l'oest) representen el 62% de la població alemanya, el 31% per cada grup. En total, 55 milions de persones pertanyen oficialment a una denominació [[cristianisme|cristiana]]. El grup de persones no religioses, incloent-hi els [[ateisme|ateus]] i [[agnosticisme|agnòstics]] agrupen al 28,5% de la població total, especialment en la regió de l'ex RDA.ref[http://www.remid.de/remid_info_zahlen.htm Religionen in Deutschland: Mitgliederzahlen] Religiosenwissenschaftlicher Medien- und Informationsdienst. 4 de novembre, 2006./ref Prop de 3 milions musulmansref[http://www.deccanherald.com/Archives/aug212005/foreign1834142005820.asp Pope Benedict to meet Muslims in Germany.] ''Deccan Herald'' de [[Reuters]], 21 d'agost, 2005/ref viuen a Alemanya, principalment de Turquia. L'1,7% de la població declara ser [[cristianisme ortodox|cristiana ortodoxa]], la majoria de [[Sèrbia]] i [[Grècia]].ref{{format ref}} http://www.ekd.de/statistik/mitglieder.html Christen in Deutschland 2005/ref 

Alemanya té el tercer nombre més gran de població [[judaisme|jueva]] del món.refBlake, Mariah. [http://www.csmonitor.com/2006/1110/p25s02-woeu.html In Nazi cradle, Germany marks Jewish renaissance] Christian Science Monitor. 10 de novembre, 2006/ref El [[2004]] més del doble de jueus de l'ex[[Unió Soviètica]] van emigrar a Alemanya que no pas a [[Israel]]; la població jueva d'aquell any era de 200.000 persones, molt superior als 30.000 abans de la reunificació.

=== Educació ===
La responsabilitat de l'educació alemanya és prerrogativa dels ''Länder'' amb un paper petit del govern central. L'educació de ''[[kindergarten]]'' no obligatòria s'ofereix per als nens entre els tres i els sis anys, i després l'educació és obligatòria pels següents 10 anys. L'[[educació primària]] té una duració de quatre anys sense cap tipus d'estratificació.ref name=ED[http://lcweb2.loc.gov/frd/cs/profiles/Germany.pdf COUNTRY PROFILE: GERMANY]|177  Country Profile: Germany/ref Per contra l'[[educació secundària]] és estratificada en quatre tipus d'escoles depenent de l'habilitat de l'estudiant segons les recomanacions dels seus instructors: el [[gimnàs (escola)|gimnàs]] prepara als nens més dotats per als estuis universitaris i té una duració de vuit o nou anys, depenent del ''Land''; el [[Realschule]] té un èmfasi més ample per als estudiants intermedis i té una duració de només sis anys; el [[Hauptschule]] prepara els estudiants per a l'educació vocacional i el [[Gesamtschule]] o escola ampla combina les tres anteriors.ref name=ED/

=== Sanitat i benestar social ===
Alemanya fou un Estat pioner en l'establiment dels beneficis de benestar social: el govern imperial de finals del segle XIX va ser el primer a proveir els ciutadans assegurances de sanitat i d'accidents.ref name=sanbrit[http://www.britannica.com/eb/article-58056/Germany Health and welfare]. Government and Society. Germany. Encyclopedia Britannica. Data d'accés: 21 de febrer, 2008/ref El sistema de seguretat i benestar social d'Alemanya ha estat, al llarg de la històrica, un model per als models dels altres països.

== Cultura i oci ==
Alemanya sovint és considerada ''Das Land der Dichter und Denker'' (la terra dels poetes i els pensadors).refWasser, Jeremy. [http://www.spiegel.de/international/0,1518,410135,00.html Spätzle Westerns] Spiegel Online International. 6 d'abril, 2006. Data d'accés: 6 de desembre, 2006./ref La cultura alemanya va florir molt abans de la conformació d'Alemanya com a Estat i s'estenia per tots els països de parla alemanya. Des de les seves arrels, la cultura alemanya ha estat influenciada pels corrents intel·lectuals i populars d'Europa, tant religiosos com seculars. Com a resultat, és difícil identificar una tradició alemanya separada de l'estructura de la cultura europea.ref[http://encarta.msn.com/encyclopedia_761576917_4/Germany.html Federal Republic of Germany: Culture.] Encarta Online Encyclopedia 2006. Data d'accés: 2 de gener, 2007/ref Per les circumstàncies territorials i polítiques de l'època, alguns personatges històrics importants com ara [[Wolfgang Amadeus Mozart]], [[Franz Kafka]] i [[Paul Celan]] tot i que no eren ciutadans d'alemanya en el sentit modern, van pertànyer a l'ambient cultural alemany. 
[[File:Lucas Cranach d. Ä. 027.jpg|thumb|190px|left|''Kreuzigung Christi'' (Català: «Crucifixió de Crist») de [[Lucas Cranach el Vell]], 1503]]
Alemanya va ser la llar d'alguns dels compositors de [[música clàssica]] més reconeguts, incloent-hi [[Ludwig van Beethoven]], [[Johann Sebastian Bach]], [[Johannes Brahms]] i [[Richard Wagner]]. Nombrosos pintors alemanys han gaudit de prestigi internacional a través de llurs obres en diversos corrents artístics. [[Hans Holbein the Younger]], [[Matthias Grünewald]], i [[Albrecht Dürer]] foren artistes importants del [[renaixement]]; [[Caspar David Friedrich]], del [[romanticisme]], i [[Max Ernst]] del [[surrealisme]]. Les contribucions arquitectòniques d'Alemanya inclouen l'[[arquitectura carolíngia]] i l'[[arquitectura ottoniana]], precursores importants de l'[[arquitectura romànica]]. Altres estils s'hi van desenvolupar, com ara l'[[arquitectura gòtica]], l'[[arquitectura renaixentista]] i l'[[arquitectura barroca]]. Alemanya va ser un catalitzador important de l'arquitectura moderna, especialment a través del moviment del [[Bauhaus]], fundat per [[Walter Gropius]]. [[Ludwig Mies van der Rohe]] es va convertir en un dels arquitectes més reconeguts de la segona meitat del segle XX; els gratacels amb façanes de cristall foren idea seva.ref2006 A Dictionary of Architecture and Landscape Architecture (Paperback), Second (in English), Oxford University Press, 880. ISBN 0-19-860678-8/ref

[[Fitxer:Immanuel Kant (painted portrait).jpg|thumbnail|upright|[[Immanuel Kant]] (1724–1804), filòsof]]
La literatura alemanya comença durant l'[[Edat mitjana]] amb les obres de diversos escriptors com ara [[Walther von der Vogelweide]] i [[Wolfram von Eschenbach]]. Diversos autors i poetes alemanys també són reconeguts, com ara [[Johann Wolfgang von Goethe]] i [[Friedrich Schiller]]. La col·lecció d'obres dels [[germans Grimm]] van popularitzar el folklore alemany en l'àmbit internacional. Alguns autors importants del segle XX són [[Thomas Mann]], [[Berthold Brecht]], [[Hermann Hesse]], [[Heinrich Böll]], i [[Günter Grass]]. Dels escriptors més aviat actuals hi ha la [[Cornelia Funke]], en [[Michael Ende]], la [[Josephine Siebe]], la [[Mira Lobe]] i d'altres.ref name=nobel{{ref-web 
|url=http://nobelprize.org/nobel_prizes/literature/articles/espmark/index.html| títol=The Nobel Prize in Literature| editor=Nobelprize.org| data=3-12-1999| autor=Kjell Espmark| consulta=14-8-2006}}/ref

La contribució alemanya a la filosofia ha estat molt significativa des de l'[[Edat mitjana]]. Les contribucions de [[Gottfried Leibniz]] al [[racionalisme]], les contribucions d'[[Immanuel Kant]], [[Georg Wilhelm Friedrich Hegel]], [[Friedrich Wilhelm Jospeh Schelling]] i [[Johann Gottlieb Fichte]] a l'establiment de l'[[idealisme]] alemany, les formulacions de la teoria [[comunisme|comunista]] de [[Karl Marx]] i [[Friedrich Engels]], les composicions d'[[Arthur Schopenhauer]] al [[pessimisme]] metafísic, el desenvolupament del [[perspectivisme]] de [[Friedrich Nietzsche]], les obres sobre l'ésser de [[Martin Heidegger]] i les teories socials de [[Jürgen Habermas]] van ser molt significatives en la història de la filosofia.

== Història ==
:''Article principal: [[Història d'Alemanya]]''
=== Les tribus germàniques ===
''Article principal: [[Germànics]]''
Els historiadors suggereixen que l'[[etnogènesi]] dels [[tribus germàniques|pobles germàniques]] va ocórrer en algun moment entre l'Edat de Bronze Nòrdica i l'Era de Ferro Preromana. Des del sud d'[[Escandinàvia]] i el nord d'Alemanya, les tribus van començar a emigrar i estendre llur territori cap al sud, est i oest durant el primer segle aC, entrant en contacte amb les tribus [[celtes]] de [[Gàl·lia]], i els [[pobles iranis]] del Bàltic, i les tribus eslaves d'Europa oriental. Se sap molt poc sobre la història antiga dels pobles germànics, llevat de llurs interaccions amb l'[[imperi romà]], de la recerca etimològica i dels descobriments arqueològics.ref name=ClasterJill N. Claster: ''Medieval Experience: 300–1400''. NYU Press 1982, p. 35. ISBN 0-8147-1381-5./ref
[[Fitxer:Germanen 50 n. Chr.png|thumbnail|esquerra|Tribus germàniques el [[50]] dC, sense incloure-hi Escandinàvia]]

Sota l'emperador [[August]], el general romà [[Publius Quinctilius Varus]] va començar a envair la ''Germània'', terme utilitzat pels romans que corresponia als territoris des del [[Rin]] cap als [[Urals]]. Va ser en aquest període que les tribus germàniques es van familiaritzar amb les tàctiques de guerra romanes i alhora mantenint llur identitat tribal. El [[9]] dC les legions romanes encapçalades per Varus van ser derrotades pel líder [[querusc]] [[Armini]], en la [[Batalla del bosc de Teutoburg]]. El territori de l'Alemanya moderna, per tant, va quedar fora de l'Imperi Romà. El [[100]] dC, durant el temps de l'escriptura del llibre ''Germania'' de [[Tàcit]], les tribus germàniques es van establir als costats del Rin i el Danubi (les ''[[Limes Germanicus]]''), ocupant la major part de l'àrea de l'Alemanya contemporània. En el [[segle III]] van emergir un gran nombre de tribus germàniques occidentals: els [[alaman]]s, els [[francs]], els [[Cats (Germània)|cats]], els [[saxons]], els [[frisis]], els [[sicambres]] i els [[turingis]]. Cap al [[260]], les tribus germàniques van sortir de la frontera de les ''Limes Germanicus'' ocupant els territoris romans.ref name=Cambridge ancient historyThe Cambridge Ancient History, vol. 12, p. 442. ISBN 0-521-30199-8./ref 

Després de la caiguda de l'[[imperi Romà d'Occident]], els francs van crear un imperi sota la [[dinastia merovíngia]] i hi van subjugar les altres tribus germàniques. [[Suàbia]] es va convertir en un ducat depenent de l'[[imperi Franc]] el [[496]], després de la [[Batalla de Tolbiac]]. El rei [[Clotar I]] va governar la major part del que en l'actualitat és Alemanya, i va enviar expedicions cap a la [[Saxònia]], mentre que el sud-est de l'actual Alemanya encara es trobava sota la influència dels [[ostrogots]]. El [[531]] els saxons i els francs van destruir el Regne de [[Turíngia]]. Els saxons van habitar l'àrea al sud del riu [[Unstrut]]. Durant la partició de l'Imperi Franc, llurs territoris germànics eren part d'[[Austràsia]]. El [[718]], el [[majordom de palau]] franc [[Carles Martell]] va començar una nova guerra contra Saxònia el [[743]], ja que els saxons havien donat suport al duc [[Odiló de Baviera]]. El [[751]] [[Pipí III]], majordom de palau, sota el rei merovingi, va assumir el títol de rei ell mateix i va ser ungit per l'Església. Els reis francs eren, a partir de llavors, els protectors del [[papa]]. [[Carlemany]] va començar una sèrie de campanyes militars llargues en contra dels rivals pagans, els saxons i els [[avars]]. Els saxons i els avars van ser derrotats i forçats a convertir-se al final de les [[Guerres saxones]] (772-804) i llurs terres van ser annexades a l'[[imperi Carolingi]].

=== El Sacre Imperi Romanogermànic ===
''Article principal: [[Sacre Imperi Romanogermànic]]''
[[Fitxer:Balduineum Wahl Heinrich VII.jpg|thumbnail|esquerra|Príncep elector del Sacre Imperi Romà, pergamí de 1341]]
El [[Sacre Imperi Romanogermànic]] es va originar a partir de la divisió de l'Imperi Carolingi el 843, fundat per Carlemany el [[25 de desembre]], [[800]] i va existir, sota diverses formes fins al [[1806]]. El seu territori s'estenia des del riu [[Eider]] al nord a la [[mar Mediterrània]] al sud. Sovint conegut com el Sacre Imperi Romà (o l'Imperi Antic), va ser oficialment anomenat el Sacre Imperi Romà de la Nació Germànica (''Sacrum Romanum Imperium Nationis Germanicæ'') des del 1448, per a ajustar el títol als seu aleshores reduït territori. 

Sota el regnat dels [[dinastia otoniana|emperadors otonians]] (919-1024) els [[Ducats arrel|ducats «arrel»]] de [[ducat de Lorena|Lorena]], [[ducat de Saxònia|Saxònia]], [[ducat de Francònia|Francònia]], [[Ducat de Suàbia|Suàbia]], [[Ducat de Turíngia|Turíngia]] i [[Ducat de Baviera|Baviera]] es van consolidar i el rei germànic va ser coronat com a «Sacre emperador romà» d'aquestes regions el 962. Sota el regnat dels [[dinastia sàlica|emperadors sàlics]] (1024-1125), el Sacre Imperi Romà va absorbir el nord d'[[Itàlia]] i la [[Borgonya]], tot i que els emperadors van perdre el poder després de la [[Querella de les investidures]]. Sota la [[dinastia de Hohenstaufen]] (1138-1254), els prínceps germànics van augmentar llur influència al sud i a l'est sobre els territoris habitats pels eslaus. Les viles germàniques del nord van prosperar com a membres de la [[Lliga Hanseàtica]]. 

[[Fitxer:Martin Luther by Lucas Cranach der Ältere.jpeg|thumbnail|dreta|upright|[[Martí Luter]], 1529]]
L'edicte de la [[Butlla d'Or]] el 1356, va servir de constitució bàsica de l'imperi fins a la seva dissolució. Aquest edicte codificava l'elecció de l'emperador pels set [[príncep-elector|prínceps-electors]] que governaven alguns dels principats i arquebisbats més poderosos. A partir del [[segle XV]] els emperadors eren electes exclusivament de la [[dinastia dels Habsburg]] d'[[Arxiducat d'Àustria|Àustria]]. 

El religiós [[Martí Luter]] va escriure les seves [[Tesis de Wittenberg|95 tesis]], qüestionant l'[[Església Catòlica Romana]] el [[1517]], començant així la [[Reforma Protestant]]. Amb el temps es va reconèixer una església [[luteranisme|luterana]] separada com a nova religió oficial de molts dels estats germànics després del 1530. El conflicte religiós va dur a la [[Guerra dels trenta anys]] (1618-1648) que va devastar les terres alemanyes. La [[Pau de Westfàlia]] va posar fi a la guerra religiosa entre els estats germànics, però l'imperi va ser dividit, ''[[de facto]]'', en nombrosos principats independents. A partir de [[1740]], el dualisme entre el monarca austríac i el [[Regne de Prússia]] va caracteritzar la història alemanya. El [[1806]], l'Imperi va ser dissolt com a resultat de les [[Guerres napoleòniques]].ref name=concise hFulbrook, Mary: ''A Concise History of Germany'', Cambridge University Press 1991, p. 97. ISBN 0-521-54071-2/ref

=== Restauració i revolució ===
Després de la caiguda de [[Napoleó Bonaparte]], el [[Congrés de Viena]], reunit el 1814, va fundar la [[Confederació Alemanya]] (''Deutscher Bund''), una lliga dèbil de 39 estats sobirans. Els desacords amb les polítiques de restauració europees van propiciar els moviments liberals alemanys que demanaven unitat i llibertat. Tanmateix, aquests moviments van ser corresposts amb noves mesures de repressió de [[Klemens Wenzel von Metternich]]. El [[Zollverein]], una unió duanera, va propiciar la unitat econòmica entre els estats alemanys. Durant aquest període molts alemanys van ser motivats pels ideals de la [[Revolució Francesa]], i el [[nacionalisme]] es va convertir en el moviment més dominant, sobretot entre els intel·lectuals joves. Per primera vegada, els colors negre, vermell i daurat van ser triats per representar el moviment, colors que més tard esdevindrien la [[Bandera d'Alemanya]].refMartin, Norman. [http://www.fotw.net/flags/de1848.html German Confederation 1815–1866 (Germany)] Flags of the World. Oct. 5, 2000./ref

[[Fitxer:Nationalversammlung in der Paulskirche.jpg|thumbnail|esquerra|Parlament de Frankfurt el 1848]]
Durant la sèrie de moviments revolucionaris d'Europa, que van establir reeixidament una república francesa, els intel·lectuals i els comuners van començar una revolució en els estats alemanys el 1848. Els monarques van cedir, al començament, a les demandes liberals dels revolucionaris. Van proposar el títol d'emperador a [[Frederic Guillem IV de Prússia]], però amb una pèrdua de poder, per la qual cosa va rebutjar la corona i la constitució proposada. El conflicte entre [[Guillem I de Prússia]] i el parlament, cada vegada més liberal, va esclatar en les discussions sobre les reformes militars el 1862, i el rei va designar [[Otto von Bismarck]] com a nou primer ministre de Prússia. Bismarck va lliurar reeixidament la [[Segona Guerra de Schleswig]] contra [[Dinamarca]] el 1864. La victòria prussiana en la [[Guerra Austro-prussiana]] de 1866 va permetre-li crear la [[Confederació Alemanya del Nord]] (''Norddeutscher Bund'') excloent l'[[Àustria]] que abans era l'estat germànic dominant, dels afers de la resta dels estats germànics.

=== Imperi Alemany (1871-1918) ===
''Article principal: [[Imperi Alemany]]''
[[Fitxer:Reichsgründung1871-AW.jpg|thumbnail|dreta|Fundació de l'Alemanya moderna a Versalles, França, 1871. Bismarck és al centre amb un uniforme blanc]]
L'Estat conegut com a «Alemanya» es va unificar com a estat-nació moderna el [[1871]], amb la creació de l'[[imperi Alemany]], en què el Regne de Prússia n'era el membre més gran. 

Després de la derrota francesa en la [[Guerra francoprussiana]], l'Imperi Alemany (''Deutsches Kaiserreich'') va ser proclamat al [[Palau de Versalles]] el [[18 de gener]], [[1871]]. La [[dinastia dels Hohenzollern]] de Prússia va regnar en el nou imperi, la capital del qual era [[Berlín]]. 'L'imperi va néixer com la unificació dels diversos estats alemanys llevat d'Àustria (''Kleindeutsche Lösung'' o ''Kleindeutschland'', l'«Alemanya Petita»). A partir de [[1884]], Alemanya va començar a establir diverses colònies fora d'Europa. 

En el període de [[Gründerzeit]] que va seguir la [[unificació d'Alemanya]], la política exterior de l'emperador Guillem I va afermar la posició alemanya forjant aliances i aïllant França per mitjà de la diplomàcia sense recórrer a la guerra. Sota el regnat de Guillem II, tanmateix, i a causa del nacionalisme de l'època, Alemanya va entrar en conflicte amb els seus veïns. La majoria de les aliances anteriors no es van renovar i les noves aliances ara excloïen l'Imperi. Específicament, França va establir noves relacions en signar el [[Entente Cordiale]] amb el [[Regne Unit]] i establint relacions amb l'[[imperi Rus]]. Llevat dels seus contactes amb [[Àustria-Hongria]], Alemanya va quedar cada vegada més aïllada. 

[[Fitxer:Map-DR-Prussia.svg|esquerra|thumbnail|Imperi Alemany, amb el Regne de Prússia en blau]]

L'imperialisme alemany, com altres potències d'Europa, va reclamar porcions de l'[[Àfrica]]. La [[Conferència de Berlín]] va dividir Àfrica entre les potències europees. La tensió sobre la possessió d'aquest continent va produir gran tensió entre elles que possiblement va contribuir a les condicions que durien a la [[Primera Guerra Mundial]]. 

L'assassinat de l'arxiduc [[Francesc Ferran d'Àustria]] el [[28 de juny]], [[1914]] va desencadenar la [[Primera Guerra Mundial]]. Alemanya, com a membre de les [[Potències Centrals]] va ser derrotada pels [[Aliats de la Primera Guerra Mundial|Aliats]] en un dels conflictes armats més sagnants de la història de la humanitat. La [[Revolució Alemanya]] va esclatar el [[novembre]] de [[1918]], i l'emperador Guillem II i tots els prínceps regnants van abdicar. L'[[armistici]] va posar fi a la guerra l'[[11 de novembre]] i Alemanya va ser forçada a signar el [[Tractat de Versalles]] el [[juny]] de [[1919]]. La seva negociació, contràriament a la diplomàcia tradicional, va excloure les Potències Centrals derrotades. El tractat va ser vist a Alemanya com a continuació humiliant de la guerra per altres mitjans i la seva severitat sovint és considerada com a propiciadora del sorgiment del [[nazisme]].ref name=lee hStephen J. Lee: ''Europe, 1890–1945''. Routledge 2003, p. 131. ISBN 0-415-25455-8./ref

=== La República de Weimar ===
{{Article principal|República de Weimar}}
[[Fitxer:Deutsches Reich 1925 b.png|dreta|thumbnail|Subdivisions d'Alemanya el 1925, amb les fronteres exteriors de 1919 a 1937]]

Després de la Revolució Alemanya de 1918, es va proclamar la [[República de Weimar|república]]. La [[Constitució de Weimar]] va entrar en vigor amb la signatura del president alemany [[Friedrich Ebert]] l'[[11 d'agost]], [[1919]]. El Partit Comunista d'Alemanya va ser fundat per [[Rosa Luxemburg]] i [[Karl Liebknecht]] el 1918, i el Partit dels Obrers Alemanys, més tard conegut com el Partit Nacional Socialista dels Obrers Alemanys, es va fundar el gener de 1919. 

Patint la [[Gran Depressió]], les seves condicions establertes en el Tractat de Versalles, i la successió perllongada de governs inestables, les masses polítiques alemanyes no s'identificaven amb el sistema polític del [[parlamentarisme]], situació exacerbada per la llegenda política proposada per l'extrema dreta, que Alemanya havia perdut la guerra a causa de la Revolució Alemanya i no pas per la derrota militar. Per altra banda, els comunistes radicals, com ara la [[Lliga Espartaquista]], volien abolir allò que percebien com el govern capitalista en favor d'un [[comunisme consellista]]. Diversos partits van formar tropes parlamentàries i van ocórrer milers d'assassinats motivats per qüestions polítiques. Els grups paramilitars intimidaven els votants i van sembrar la violència i la por entre el poble, que patia a causa de les altes taxes d'atur i la pobresa. Després d'una successió de gabinets, el president [[Paul von Hindenburg]], amb cap altra alternativa aparent, i pressionat pels consellers de dreta, va designar [[Adolf Hitler]] com a canceller d'Alemanya el [[30 de gener]], [[1933]].

=== El Tercer ''Reich'' ===
[[Fitxer:Benito Mussolini and Adolf Hitler.jpg|thumbnail|upright|dreta|[[Adolf Hitler]] i [[Benito Mussolini]] a Iugoslàvia. ]]
El [[27 de febrer]], [[1933]], es va incendiar el [[Reichstag]]. Alguns drets democràtics bàsics van ser abrogats en un decret d'emergència. L'Acte de 1933 va donar a Hitler poder legislatiu il·limitat. Només el Partit Social Demòcrata d'Alemanya va votar-hi en contra; els comunistes no van presentar cap oposició viable car la majoria dels seus diputats havien estat assassinats o empresonats.ref name=StackelbergRoderick Stackelberg, ''Hitler's Germany: origins, interpretations, legacies''. Routledge 1999, p. 103. ISBN 0-415-20114-4./refrefScheck, Raffael. [http://www.colby.edu/personal/r/rmscheck/GermanyE1.html Establishing a Dictatorship: The Stabilization of Nazi Power] Colby College./ref Es va establir un Estat centralitzat i totalitari per mitjà d'una sèrie de moviments i decrets que convertiren Alemanya en un [[estat unipartidista]]. La indústria va ser regulada estrictament per mitjà de quotes i requeriments, per tal de canviar l'economia cap a la producció d'armament militar. El [[1936]], les tropes alemanyes van entrar a la zona desmilitaritzada de [[Rhineland]], i les polítiques d'apaivagament del primer ministre britànic [[Neville Chamberlain]] van ser insuficients i inadequades. Hitler, a partir de 1938, va continuar amb una política d'expansionisme per tal d'establir la «Alemanya Gran» (''Großdeutschland''). Per tal d'evitar una guerra de dos fronts, Hitler va signar unel [[Pacte Molotov-Ribbentrop]] amb la [[Unió Soviètica]] que més tard trencaria. 

El [[1939]] les tensions del nacionalisme, militarisme i els conflictes territorials van dur a la invasió de Polònia l'[[1 de setembre]], per la qual cosa el Regne Unit i França van declarar la guerra, començant així la [[Segona Guerra Mundial]]. Alemanya, ràpidament va guanyar el control directe o indirecta de la major part d'Europa. 

[[Fitxer:Potsdamer Platz 1945.jpg|thumbnail|esquerra|Berlín en ruïnes després de la Segona Guerra Mundial, Potsdamer Platz 1945]]

El [[22 de juny]], [[1941]], Hitler va trencar el pacte amb la Unió Soviètica, obrint el Front Oriental envaint-lo. Poc després de l'atac del [[Japó]] a [[Pearl Harbor]], una base estatunidenca al Pacífic, Alemanya va declarar la guerra als [[Estats Units]]. Encara que Alemanya va avançar ràpidament en la guerra contra la Unió Soviètica al començament, la [[Batalla de Stalingrad|Batalla posterior de Stalingrad]] va ser el punt de canvi en la guerra. Alemanya va començar a sortir del Front Oriental, i amb els atacs dels Aliats a l'oest, Alemanya va ser derrotada el [[1945]]. 

En allò que es coneix com l'[[Holocaust]], el Tercer Reich va concentrar i exterminar diversos grups de la societat, com ara els [[jueu]]s, eslaus, comunistes, gitanos, homosexuals, dissidents polítics i persones amb discapacitat. Durant l'era nazi, al voltant d'onze milions de persones foren assassinades en l'Holocaust, incloent-hi sis milions de jueus i tres milions de polonesos. En total, 35 milions d'europeus van morir a la Segona Guerra Mundial.

=== Divisió i reunificació ===
[[Fitxer:Deutschland Besatzungszonen 1945 1946.png|thumbnail|dreta|upright|Zones d'ocupació dels Aliats el 1946]]
Van morir en la guerra gairebé 10 milions d'alemanys. A més, Alemanya va perdre territoris i 15 milions d'alemanys van ser expulsats dels territoris orientals i altres països. Alemanya i Berlín van ser dividits pels [[Aliats de la Segona Guerra Mundial|Aliats]] en quatre zones d'ocupació militar. Els sectors controlats per França, el Regne Unit i els Estats Units es van unificar el [[23 de maig]], [[1949]] per formar la [[Alemanya Occidental|República Federal d'Alemanya]]; el [[7 d'octubre]] de [[1949]], la Unió Soviètica va establir la [[República Democràtica Alemanya]],ref{{Ref-llibre |cognom=Gray |nom=William Glenn |títol=Germany's cold war: the global campaign to isolate East Germany, 1949-1969 |url=http://books.google.es/books?id=rlkIBXM7yNYCpg=PA10dq=germany+1949+october+7hl=casa=Xei=OdH8TvSoHoXMhAfMp62zAQved=0CDUQ6AEwAA#v=onepageq=germany%201949%20october%207f=false |llengua=anglès |editorial=Univ of North Carolina Press |data=2003 |pàgines=p.10 |isbn=0807827584 }}/ref conegudes respectivament com a Alemanya Occidental i Alemanya Oriental. 

Alemanya Occidental es va establir com a república parlamentària liberal amb una economia social de mercat. Va ser un Estat aliat als Estats Units, el Regne Unit i França. Va experimentar una època de creixement sorprenent i perllongat durant la dècada de [[1950]], conegut com el ''Wirtschaftswunder''. L'Alemanya Occidental es va unir a l'[[OTAN]] el [[1955]] i va ser membre fundador de la [[Comunitat Econòmica Europea]] el [[1958]]. Per altra banda, l'Alemanya Oriental va ser ocupada per l'URSS i a partir de [[1955]] van ser-ne aliats. Alemanya Oriental, tot i l'estil autoritari de govern, es va convertir en el país més ric i més avançat del bloc soviètic, encara que molts dels seus ciutadans volien les llibertats polítiques i la prosperitat econòmica de l'Oest.refColchester, Nico. [http://www.ft.com/cms/s/504285c4-68b6-11da-bd30-0000779e2340,dwp_uuid=6f876a3c-e19f-11da-bf4c-0000779e2340.html D-mark day dawns] Financial Times. 1 de gener, 2001/ref 

El [[mur de Berlín]], construït el [[1961]] per impedir que els alemanys orientals escapessin a l'Alemanya Occidental, es va convertir en el símbol de la [[Guerra Freda]]. Tanmateix, les tensions entre les dues Alemanyes es van reduir durant la primera meitat de la dècada de 1970 gràcies a la política de [[Willy Brandt]], lnowiki'/nowiki''Ostpolitik', que incloïa el reconeixement ''de facto'' de les pèrdues territorials d'Alemanya després de la [[Segona Guerra Mundial]]. 

Atesa la creixent immigració d'alemanys orientals a Alemanya Occidental per [[Hongria]] i les manifestacions massives durant l'estiu de 1989, les autoritats d'Alemanya Oriental van eliminar moltes de les restriccions frontereres el novembre, permetent que els alemanys orientals viatgessin a l'Oest. Tot i que la intenció era proveir una vàlvula d'escapament per tal de conservar la independència de l'Estat d'Alemanya Oriental, l'obertura de les fronteres de fet va dur a l'acceleració dels processos de reforma la qual cosa va concloure amb el [[Tractat Dos Més Quatre]] un any després, el [[12 de setembre]], 1990 la [[Reunificació alemanya]] el 3 d'octubre, 1990. Segons el Tractat, les quatre potències aliades d'ocupació renunciaven a llurs drets sobre Alemanya que havien adquirit en la Rendició, i l'Estat recuperava la sobirania plena. 

Des de la seva reunificació, Alemanya ha tingut un paper prominent en la [[Unió Europea]] i l'OTAN. Alemanya va enviar una força de pau per assegurar l'estabilitat dels Balcans i una altra força a l'[[Afganistan]].ref name=ARMDempsey, Judy. [http://web.archive.org/web/20081007082348/http://www.iht.com/articles/2006/10/31/news/germany.php Germany is planning a Bosnia withdrawal] International Herald Tribune. 31 d'octubre, 2006/ref

== Vegeu també ==
* [[Història d'Alemanya]]
* [[Sacre Imperi Romanogermànic]]
* [[Imperi Alemany]]
* [[Unificació alemanya]]
* [[Germànics]]
* [[Gastronomia d'Alemanya]]

== Referències ==
{{referències|2}}

== Enllaços externs ==
{{EE|data=març de 2014}}
{{wikimedia|Commonscat=Germany|Commons=Deutschland|Viccionari=Alemanya}}
* [http://www.deutschland.de/ Portal Oficial d'Alemanya] (en alemany) (en anglès) (en francès) (en castellà) {{ru}} {{ar}} 
* [http://www.corpora-romanica.net/dkv/Welcome.html Associació Germano-Catalana] {{ca}} (en alemany)
* [http://www.centrecatala.org/ Centre Cultural Català de Colònia] {{ca}} (en alemany)
* [http://international.hamburg.de/index.do?ok=18947 Oficina de Turisme d'Hamburg] {{ca}}
* [http://www.traveldir.org/germany/ Guia de Turisme d'Alemanya] (en anglès)
* [http://pagines.uab.cat/euroviatges/content/alemanya Alemanya (Els Països de la UE)] Portal del Centre de Documentació Europea de la Universitat Autònoma de Barcelona

{{Plantilla:Patrimoni de la Humanitat a Alemanya}}
{{Estat_de_la_UE}}
{{Europa}}
{{traducció imatge}}

{{1000 Història i geografia}}

{{Enllaç AB|az}}
{{Enllaç AB|da}}
{{Enllaç AB|de}}
{{Enllaç AB|eo}}
{{Enllaç AB|es}}
{{Enllaç AB|lt}}
{{Enllaç AB|zh}}
{{Autoritat}}
{{Enllaç AD|af}}
{{Enllaç AD|en}}
{{Enllaç AD|gl}}
{{Enllaç AD|gv}}
{{Enllaç AD|hr}}
{{Enllaç AD|lv}}
{{Enllaç AD|mk}}
{{Enllaç AD|mr}}
{{Enllaç AD|nah}}
{{Enllaç AD|pt}}
{{Enllaç AD|sq}}
{{Enllaç AD|tr}}
{{Enllaç AD|yi}}

[[Categoria:Alemanya| ]]</text>
      <sha1>tuc3c8j9d6xxhbg8sgsulaxq2gjtv7u</sha1>
      <model>wikitext</model>
      <format>text/x-wiki</format>
    </revision>
  </page>