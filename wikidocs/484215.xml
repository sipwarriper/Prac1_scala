<page>
    <title>Volkswagen Escarabat</title>
    <ns>0</ns>
    <id>484215</id>
    <revision>
      <id>13838865</id>
      <parentid>13761723</parentid>
      <timestamp>2014-07-16T00:35:44Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>El '''Volkswagen Sedan''', denominat també '''Volkswagen Tipus 1''' i més comunament com '''Volkswagen Escarabat''', és un automòbil de baix cost produït pel fabricant alemany [[Volkswagen]] entre els anys [[1938]] i [[2003]], exceptuant-ne l'època de la [[Segona Guerra Mundial]]. Fou el primer automòbil de la marca i van construir-se'n 21 milions, superant el [[Ford T]] com el model únic més venut en la història (models com el [[Volkswagen Golf]] i [[Toyota Corolla]] comprenen diverses generacions).

És un automòbil de quatre places amb motor darrer i tracció darrera, disponible amb carrosseries Sedan i descapotable de dues portes. L'Escarabat és un cotxe de culte en nombroses subcultures, com la [[hippie]] i la [[tuning]]. A tot el món existeixen clubs de propietaris i fans d'aquest model.

Tot i que inicialment s'anomenà Volkswagen Sedan o Volkswagen Tipus 1 va rebre nombrosos renoms que després foren adoptats per Volkswagen en la seva publicitat i nomenclatura: ''Escarabat'' a l'[[Argentina]], [[Xile]], [[Colòmbia]], [[Equador]], [[Espanya]], [[El Salvador]], [[Paraguai]], [[Perú]] i [[Veneçuela]]; ''Käfer'' a [[Alemanya]], ''Peta'' a [[Bolívia]], ''Fusca'' al [[Brasil]] i [[Uruguai]]; anomenat ''Pichirilo'' a l'[[Equador]], ''Coccinelle'' a [[França]], ''Cucaracha'' a [[Guatemala]] i [[Hondures]], ''Maggiolino'' a [[Itàlia]], ''Vocho'' a [[Mèxic]] i altres països del centre d'[[Amèrica]], ''Tortuguita'' al [[Panamà]], ''Garbus'' a [[Polònia]], ''Volky'' a [[Puerto Rico]], ''Cepillo'' a la [[República Dominicana]], ''Kaplumbağa'' a [[Turquia]], ''Жук'' a [[Rússia]] i ''Beetle'' o ''Bug'' als països angloparlants.

== Història ==
[[Fitxer:Porsche_typ12.jpg|thumb|250px|Porsche Tipus 12]]
Els orígens d'aquest automòbil es remunten al [[1925]], quan Béla Barényi envià els seus conceptes a Maschinenbauanstalt Wien, amb marcades influències del [[Tatra T97]] i del [[Porsche Tipus 12]].
[[Fitxer:VW Sedán Edición 21 millones.jpg|thumb|250px|left|El Volkswagen Sedan edició commemorativa 21 Milions per a [[Mèxic]] ([[1993]]). Noteu el segell commemoratiu a la dreta de la tapa del motor]]
[[Adolf Hitler]], llavors canciller a [[Alemanya]], ideà una xarxa d'autopistes dissenyades per unir tot el país per carretera ràpidament (després el sistema s'estendria fins a Suïssa i Àustria). Al principi es pensà que la velocitat màxima havia de ser de 160km/h, tot i que finalment s'optà perquè fos il·limitada. Aquesta xarxa, que s'anomenaria Autobahn, estaria composta per calçades de tres carrilsa cada sentit, amb una amplada mínima d'uns 2,5m cada carril; 60cm de ciment sota la capa d'asfalt; corbes ben peraltades; barreres a ambdós costats de la calçada i un llarguíssim etcètera. Però es trobà amb l'inconvenient que la majoria de la població germana no tenia automòbil. El nom que s'adoptaria al principi pel model seri KdF-Wagen, que significa A la força per l'alegria o Força per mitjà de l'alegria.

El [[1933]] Hitler s'entrevistà amb [[Ferdinand Porsche]] per discutir sobre el desenvolupament d'un Volkswagen (Vehicle popular) o més ben dit, un automòbil per al poble (a l'abast de l'economia popular), un vehicle bàsic que havia de ser capaç de transportar dos adults i tres nens a una velocitat màxima de 100km/h (62mph), i que hagués de costar no més de 990 [[Reichsmarks]]. El propi Hitler li demanà que es fixés en la naturalesa per aconseguir una línia bella i aerodinàmica. Havia de tenir, a més, bones qualitats per aguantar el pitjor tracte imaginable; i ser de senzill manteniment. 

Ferdinant formulà els paràmetres originals del Volkswagen molts anys abans d'ésser comissionat. Tanmateix, la seva producció va venir a ser finançadament viable quan fou recolzada pel Tercer Reich.
[[Fitxer:Käfertaxi in Mexiko-Stadt.fcm.jpg|thumb|El Volkswagen Sedan fou el favorit dels taxistes de [[Mèxic]]. Per alguns anys més seguirà formant part del paisatge urbà de les ciutats d'aquest país]]
[[Fitxer:Volkswagen Bubbla sista bilen.jpg|thumb|250px|left|L'últim Volkswagen Sedan del món, fabricat a [[Mèxic]] al museu de [[Wolfsburg]], [[Alemanya]]]]
[[Erwin Komenda]], cap de disseny de [[Porsche]] fou el responsable del disseny i estil de l'automòbil.

El xassis i la maquinària del Tipus 1 foren utilitzats en un gran nombre de vehicles militars incloent-hi el [[Kübelwagen]] -que després fou adaptat al [[Volkswagen Tipus 181]] (conegut com a ''Thing'' als [[Estats Units]] i ''Safari'' a [[Amèrica del Sud]])- i el vehicle amfibi Schwimmwagen construït en menor nombre. 

== Vegeu també ==
* [[Amics del Volkswagen de Catalunya]]
* [[Vochol]]

{{Enllaç AB|de}}
{{Enllaç AB|fr}}
{{Enllaç AB|ar}}
{{Commonscat}}
{{Autoritat}}

[[Categoria:Models Volkswagen|Escarabat]]
{{Enllaç AD|hr}}
{{Enllaç AD|sh}}</text>
      <sha1>mhu27fmhco540wx690w2azti9912wft</sha1>
      <model>wikitext</model>
      <format>text/x-wiki</format>
    </revision>
  </page>