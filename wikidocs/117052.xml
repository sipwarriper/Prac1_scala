<page>
    <title>Paul von Lettow-Vorbeck</title>
    <ns>0</ns>
    <id>117052</id>
    <revision>
      <id>13815714</id>
      <parentid>13457946</parentid>
      <timestamp>2014-07-13T21:49:30Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Vorbeck-Schnee.jpg|thumb|300px|von Lettow-Vorbeck amb el governador von Schnee]]
'''Paul Emil von Lettow-Vorbeck''' ([[20 de març]] de [[1870]] - [[9 de març]] de [[1964]]), comandant de la campanya de l'[[Àfrica Oriental Alemanya]] durant la [[Primera Guerra Mundial]], únic front de batalla a les [[colonialisme|colònies]] on [[Alemanya]] no fou derrotada.

== Primers anys ==
Nasqué en una família de militars de [[Saarlouis]] i estudià a l'escola d'[[artilleria]], on arribaria a ser oficial. En [[1900]] va participar en l'expedició internacional a l'[[Imperi Xinès]] que va combatre la [[revolta dels bòxers]]. Posteriorment va ser enviat a l'[[Àfrica Sud-occidental Alemanya]], on va combatre contra els rebels [[hotentot]]s i [[hereros]] entre [[1904]] i [[1908]]. Durant aquesta campanya fou ferit en l'ull esquerre i va haver de passar un temps recuperant-se a [[Sud-àfrica]], on va conèixer i va fer amistat amb militar i polític sud-africà [[Jan Christian Smuts]], amb qui es veuria obligat a combatre més tard durant la Primera Guerra Mundial. 

Entre [[1909]] i [[1913]] va ser comandant del II Batalló d'Infanteria de Marina de la [[Kaiserliche Marine]]. També va dirigir llavors les [[Schutztruppe]] destacades en la colònia del [[Camerun]]. 
 
== Primera Guerra Mundial ==
El [[1914]], poc abans d'esclatar el conflicte, Lettow-Vorbeck va ser enviat a l'[[Àfrica Oriental Alemanya]] on se li va encarregar el comandament de les escasses forces alemanyes a la zona, compostes per uns 3.000 soldats alemanys amb suport de 12 companyies dnowiki'/nowiki''[[Àscari]]s'' (guerrers nadius). A l'iniciar-se la guerra a [[Europa]], Lettow-Vorbeck va desoir les ordres de mantenir-se a la defensiva donades pel govern de [[Berlín]] i el governador [[Heinrich von Schnee]], conscient que l'única possibilitat de victòria consistia en un bon atac contra les colònies dels aliats que envoltaven les possessions alemanyes, abans que estiguessin preparats per a repel·lir-lo. En [[novembre]], les tropes colonials [[Regne Unit|britàniques]] van iniciar un atac amfibi contra la ciutat de [[Tanga (Tanzània)|Tanga]], als peus del [[Kilimanjaro]], que es convertiria en la batalla més gran de la Primera Guerra Mundial en sòl africà, la [[batalla de Tanga]]. Després de derrotar els britànics, les tropes alemanyes van iniciar una sèrie d'atacs contra les línies de [[ferrocarril]] que els anglesos havien construït a l'Àfrica oriental. El [[18 de gener]] de [[1915]] va tornar a derrotar els britànics en la [[batalla de Jassin]]. Aquestes victòries inicials li van permetre capturar noves armes i queviures a l'enemic amb els quals subministrar millor al seu exèrcit, però li van costar massa soldats de les seves escasses tropes.
 
[[Fitxer:Battle of tanga.jpg|240px|thumb|left|[[Batalla de Tanga]] (1914), la major victòria de Paul von Lettow-Vorbeck a l'Àfrica.]]
Les baixes forçaren als alemanys a canviar d'estratègia, substituint els combats directes per una [[guerra de guerrilles]] contra els britànics en les seves colònies de [[Kenya]] i [[Rhodèsia]]. Els atacs contra fortificacions, línies de ferrocarril i comunicacions es van multiplicar, amb la intenció de forçar als britànics a enviar més homes i armes a Àfrica a costa de retirar-los d'Europa i facilitar així la victòria alemanya en el [[Front Occidental de la Primera Guerra Mundial|front occidental]]. Després de la inutilització del [[SMS Königsberg (1905)|SMS ''Königsberg'']] en el [[riu Rufiji]], la tripulació del navili va desmuntar l'artilleria del buc i es va unir a les files de Paul von Lettow-Vorbeck, reforçant-la amb armes pesants.

En [[març]] de [[1916]], els britànics van llançar una nova ofensiva composta per 45.000 homes dirigits per Jan Smuts. Els alemanys, novament, van refusar el combat directe i es van aprofitar del seu coneixement del terreny per a emboscar les tropes britàniques, infligint-los greus derrotes com la de [[Batalla de Mahiwa|Mahiwa]] l'[[octubre]] de [[1917]], en la qual els britànics van perdre 1.600 homes i els alemanys només 100. Lettow-Vorbeck va poder recuperar llavors el terreny perdut en els mesos anteriors i penetrar en la colònia [[Portugal|portuguesa]] de [[Moçambic]], la metròpoli de la qual havia declarat la guerra recentment a Alemanya. Les guarnicions portugueses del nord van ser fàcilment derrotades i els seus queviures van passar a les mans de Lettow-Vorbeck. En [[agost]] de [[1918]] va tornar a entrar en l'Àfrica Oriental Alemanya, des d'on es va dirigir ràpidament a Rhodèsia per a eludir un parany preparat pels britànics en la colònia alemanya. El [[13 de novembre]] tornava a derrotar-los novament en la [[batalla de Kasama]], l'endemà de proclamar-se l'[[armistici]] a Europa. Deu dies després, quan Lettow-Vorbeck va rebre la confirmació que la rendició alemanya era un fet i no un simple rumor, les seves tropes van lliurar les armes en [[Abercorn]], actualment a [[Zàmbia]].

== Postguerra ==
Després de l'armistici, Paul von Lettow-Vorbeck va iniciar una campanya per a repatriar els soldats i presoners de guerra alemanys disseminats pel planeta i va exigir que les tropes d'origen africà fossin tractades de la mateixa manera que les europees. En aquells dies va conèixer [[Richard Meinertzhagen]], l'oficial de la Intel·ligència Britànica que havia tractat de donar-li caça sense èxit durant la guerra. 

Al [[gener]] de [[1919]] va retornar a Alemanya, on va ser aclamat com un heroi i va ser ascendit a general en l'últim edicte signat pel Kàiser abans de la seva abdicació. Per ser el responsable de l'únic exèrcit alemany imbatut en el camp de batalla, guanyador de múltiples batalles i capaç d'envair amb èxit territori britànic, el seu cos de Schutztruppe va ser l'únic autoritzat a realitzar una desfilada de la victòria sota la [[Porta de Brandenburg]] entre tots els que van participar en la Primera Guerra Mundial. També li va ser conferida la condecoració militar ''[[Pour le Mérite]]'' a causa dels seus èxits militars.
 
Durant el govern de la [[República de Weimar]], Lettow-Vorbeck esdevingué activista del [[Partit Nacional del Poble d'Alemanya]] (DNVP), d'ideologia conservadora. Després de diverses vagues i arrestaments, va treballar en el [[Reichstag]] entre [[1929]] i [[1930]]. Els [[nazi]]s van tractar d'explotar la seva popularitat per a la seva pròpia causa, a la qual cosa ell s'hi va oposar amb fermesa. No obstant això, no va refusar ser nomenat «General per a assumptes especials» pel règim d'[[Adolf Hitler]] en [[1938]], un títol simplement honorífic i pel qual mai va ser cridat a files. Va formar part de la [[Wehrmacht]] sense unir-se mai al [[Partit Nacional Socialista dels Treballadors Alemanys]]. Un dels oficials més joves de Paul von Lettow-Vorbeck a Àfrica, [[Theodore von Hippel]], va prendre l'escamot d'aquest com model per a crear les tàctiques de combat dels ''[[Brandenburger]]s'', els [[comando]]s de l'[[Abwehr]] (intel·ligència alemanya) que operaren durant la [[Segona Guerra Mundial]].

Després de la guerra, el 1945, es retirà totalment de la vida pública. En [[1959]] va visitar de nou Àfrica Oriental, on va rebre una calorosa benvinguda per part dels seus antics ''askaris''. Jan Smuts i altres oficials britànics i sud-africans contra els quals va combatre en la Gran Guerra li van concedir una petita pensió que va rebre fins a la seva mort en [[Hamburg (estat)|Hamburg]] en [[1964]], on està sepultat. Després de la seva defunció, el govern alemany va decidir distribuir una suma de diners entre els antics soldats ''askaris'' de Paul von Lettow-Vorbeck en [[Tanzània]].

== Bibliografia ==
{{Commonscat|Paul Emil von Lettow-Vorbeck}}

* von Lettow-Vorbeck: ''Heia Safari! Deutschlands Kampf in Ostafrika'' Leipzig, 1920.
* von Lettow-Vorbeck: ''My Reminiscences of East Africa'' (traducció a l'anglès de l'anterior) ISBN 0-89839-154-7
* von Lettow-Vorbeck: ''Mein Leben'' Koehlers Verlaggesellschaft, Biberach an der Riss, 1957.
* von Lettow-Vorbeck: ''East African Campaigns'' (traducció a l'anglès de ''Meine Erinnerungen aus Ostafrika''). Pròleg de John Gunther. Nova York: Speller, 1957.
{{Autoritat}}
{{ORDENA:Lettow-Vorbeck, Paul Von}}

[[Categoria:Militars alemanys de la Primera Guerra Mundial]]
[[Categoria:Receptors de la Pour le Mérite (classe militar)]]
[[Categoria:Persones de Saarland]]</text>
      <sha1>nw2q1yny1iy7aypo8cke3j03qbb8rh0</sha1>
      <model>wikitext</model>
      <format>text/x-wiki</format>
    </revision>
  </page>