<page>
    <title>Oskar Schindler</title>
    <ns>0</ns>
    <id>37203</id>
    <revision>
      <id>13816219</id>
      <parentid>13572515</parentid>
      <timestamp>2014-07-13T22:54:53Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{FR|data=novembre de 2013}}
{{Infotaula Persona
|nom =Oskar Schindler
|imatge =
|peu = 
|data_naix ={{data naixement|1908|4|28}}
|lloc_naix =[[Svitavy]], [[Bohèmia]], [[Imperi Austrohongarès]] (actualment {{TXE}})
|data_mort ={{data defunció i edat|1974|10|9|1908|4|28}}
|lloc_mort =[[Hildesheim]], [[Baixa Saxònia]], [[RFA]] (actualment {{ALE}})
|nacionalitat=[[alemany]]
|ocupació =empresari 
|partner =Emilie Schindler 
|fills = 
|pares = 
|signatura = 
| conegut_per = [[La llista de Schindler]]
|guardons=[[Just entre les nacions]]
}}
'''Oskar Schindler''' ([[28 d'abril]] de [[1908]] - [[9 d'octubre]] de [[1974]]) va ser un industrial txec, d'origen [[alemany]], conegut per haver salvat de l'[[holocaust]] 1.200 treballadors seus d'origen [[jueu]] durant la [[Segona Guerra Mundial]].

Schindler va néixer a la petita ciutat industrial de [[Svitavy]] (en alemany, Zwittau), a la regió dels [[Sudets]] ([[Bohèmia]], [[República Txeca]]). Encara que heretà de la seva família la [[fe]] [[catolicisme|catòlica]], no es mostrà mai gaire [[religió]]s. De petit sovint compartí jocs amb els seus veïns jueus.

El seu pare tenia una planta de maquinària agrícola on Oskar va ser instruït per ser enginyer. 

Amb vint anys es va casar amb Emilie, la filla d'un granger. Després del seu casament va ser cridat per fer el servei militar i quan en va tornar va entrar a treballar a la fàbrica del seu pare, però aquesta va fer fallida durant la [[Gran Depressió]] econòmica dels anys trenta i Oskar es va veure obligat a treballar per a altres empresaris. És llavors que Schindler s'afilià al NSDAP ([[Partit Nacional Socialista Alemany dels Treballadors]]) i començà a conèixer persones molt importants i influents dins del marc polític i econòmic.

Amb la invasió alemanya de [[Polònia]] al [[setembre]] de [[1939]] (operació militar que marca l'inici de la Segona Guerra Mundial), Oskar es va traslladar a la ciutat polonesa de [[Cracòvia]] per provar fortuna dins del negoci de la guerra. Allí va adquirir una fàbrica d'atuells metàl·lics que batejà amb el nom de Deutsche Emailewaren-Fabrik; es va nodrir de mà d'obra esclava jueva i prosperà gràcies a la seva amistat amb mandataris de l'[[exèrcit]] alemany. Amb el temps i gràcies als nombrosos contractes que li van fer els oficials alemanys, va obtenir nombrosos guanys, a més d'aprendre ràpidament com treballar dins del corrupte sistema nazi i com manipular-lo en benefici propi.

[[Fitxer:Oskar Schindler enamel factory in Kraków.jpg|thumb|Fàbrica d'Oskar Schindler a [[Cracòvia]] ([[Polònia]])]]
[[Fitxer:Schindlers factory Brnenec CZ 2004b.JPG|thumb|Fàbrica d'Oskar Schindler a Brněnec ([[República Txeca]])]]

La tràgica evacuació del [[gueto]] de Cracòvia ([[13 de març]] de [[1943]]) amb el consegüent confinament dels seus habitants al camp de concentració de [[Płaszów]], marcà un abans i un després en la mentalitat de Schindler. Així, mantingué una estreta relació amb [[Amon Göth]], comandant del camp, de qui obtingué, mitjançant suborns, la cessió de 900 jueus que s'endugué a treballar a la seva fàbrica alliberant-los, d'aquesta manera, dels treballs forçats de Plaszow. En endavant, i amb la inestimable col·laboració del seu comptable jueu, [[Itzhak Stern]], Oskar Schindler va treballar amb l'objectiu de protegir dins la seva fàbrica tots els jueus possibles. 

Al mes d'abril de [[1944]] la proximitat de les tropes [[Unió Soviètica|soviètiques]] obligà a evacuar el camp de Plaszow i a enviar els seus interns a camps d'extermini com [[Auschwitz]]. No obstant això, Shindler subornà novament Goeth i aconseguí endur-se, l'octubre d'aquell any, uns 1.200 jueus cap a la seva ciutat natal de Svitavy (República Txeca). Un cop allí, obrí una nova fàbrica d'armament a la localitat de [[Brněnec]] (en alemany, Brünnlitz) on els jueus de Schindler restaren sans i estalvis fins que les tropes soviètiques els alliberaren el maig de [[1945]].

Un cop acabada la guerra, Schindler va perdre tot el que posseïa, va ser perseguit i mai més va tornar a prosperar. Es va veure obligat a emigrar amb la seva dona a l'[[Argentina]], si bé va tornar a [[Alemanya]] l'any [[1958]]. Aquell mateix any el Govern d'Israel el va nomenar [[Justos entre les Nacions|Just entre les Nacions]], retent-li un homenatge i va plantar un arbre a l'avinguda dels justos, a [[Jerusalem]], dedicada a les persones que van ajudar els jueus.

[[Fitxer:Schindlergrave_20070324.jpg|thumb|Tomba de Schindler a [[Jerusalem]]]]

Oskar Shindler va morir l'any [[1974]] a la ciutat alemanya de [[Hildesheim]]. D'acord amb els seus desitjos va ser enterrat en un cementiri catòlic de Jerusalem.

La història de Schindler serví de base de la novel·la de Thomas Keneally L'arca de Schindler que, al seu torn, fou adaptada a la pantalla gran pel cineasta [[Steven Spielberg]] en la pel·lícula [[La llista de Schindler]] ([[1993]]), guardonada amb 7 [[Oscar]]s. L'actor [[Liam Neeson]] encarnà el paper de Shindler.

== Una biografia polèmica ==
A desgrat de tot el que s'ha exposat fins aquí, cal dir que el novembre de [[2004]] es va publicar als [[Estats Units]] una biografia escrita per David Crowe (professor d'història de [[Carolina del Nord]] i membre de l'Holocaust Museum Memorial de [[Nova York]]). Segons l'autor d'aquesta polèmica biografia, Schindler ha estat elevat injustament a la categoria d'heroi perquè no va escriure mai la famosa llista, ja que, quan aquesta va ser escrita, l'industrial estava empresonat acusat de suborn. Crowe afegeix, a més a més, dures acusacions que desmitifiquen la figura de Schindler com ara que va treballar com a espia per Alemanya a [[Txecoslovàquia]], que va participar en la planificació de la invasió nazi de Polònia o que l'estat d'Israel no el va reconèixer com a honrat gentil (no jueu) l'any 1958 (com es desprèn del film de Spielberg), sinó fins al 1993, quan s'estava rodant la pel·lícula.

== Enllaços externs ==
{{Commonscat}}
* [http://www.schindlerslist.com/media/schndlersList.pdf Reproducció de la llista de 1.200 interns jueus salvats per Schindler] {{pdf}}
* [http://www.oskarschindler.com/Albums2/jpg_7.htm Fotografies d'Oskar Schindler] {{en}}
* [http://www.oskarschindler.com/ Pàgina dedicada a Shindler amb una extensa biografia] {{en}}
* [http://www.oskarschindler.net/page_14.htm Pàgina que conté altres enllaços per conèixer la vida d'Oskar Shindler] {{en}}
* [http://www.schindlerslist.com/ Pàgina oficial de la pel·lícula La llista de Schindler de Steven Spielberg] {{en}}
{{Autoritat}}
{{ORDENA:Schindler, Oskar}}

[[Categoria:Empresaris alemanys]]
[[Categoria:Justos entre les Nacions]]

{{Link GA|en}}</text>
      <sha1>dtro2dv09ryu62fmz4qamsxp08ztv9k</sha1>
      <model>wikitext</model>
      <format>text/x-wiki</format>
    </revision>
  </page>