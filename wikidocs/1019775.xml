<page>
    <title>Hey Joe (Kristin Oppenheim)</title>
    <ns>0</ns>
    <id>1019775</id>
    <revision>
      <id>13895302</id>
      <parentid>13862845</parentid>
      <timestamp>2014-07-27T11:31:29Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (- ha sigut + ha estat)</comment>
      <text>{{Infotaula de pintura
| imatge_externa =[http://www.macba.cat/ca/kristin-oppenheim-hey-joe Imatge de l'obra] al web del [[MACBA]]
| títol          = Hey Joe
| altre idioma   = 
| altre títol    = 
| artista        = Kristin Oppenheim
| artista2       = 
| any            = 1996
| estil          = Mèdia
| tècnica        = Focus, altaveus, sistema informàticbr /i enregistrament sonor
| amplada        = 
| alçada         = 
| museu          = MACBA
| ciutat         = Barcelona
| coordenades    = 
}}
'''''Hey Joe''''' és una obra artística feta per [[Kristin Oppenheim]] el 1996 i que actualment forma part de la col·lecció permanent del [[Museu d'Art Contemporani de Barcelona]] (MACBA).ref name=macba{{citar web |url=http://www.macba.cat/ca/kristin-oppenheim-hey-joe |títol=Hey Joe |consulta=7 d'agost de 2012 |editor=Museu d'Art Contemporani de Barcelona }}/ref

== Context ==
Si bé la veu humana ha estat absent durant segles en les arts visuals, en les últimes dècades ha estat objecte d'una atenció creixent. Els antecedents d'aquest interès de l'art visual per la veu humana comencen en la poesia fonètica [[dadaisme|dadaista]] i la [[poesia sonora]] dels anys posteriors a la [[Segona Guerra Mundial]]. En els últims temps no només la reflexió de teòrics de la veu com [[Roland Barthes]] ha contribuït a aquest interès, sinó també les noves possibilitats tecnològiques de reproducció i experimentació de la veu. Les instal·lacions visuals i sonores de [[Kristin Oppenheim]] se situen en aquesta pràctica de l'art.ref name=macba/

== Autora ==
{{AP|Kristin Oppenheim}}
[[Kristin Oppenheim]] ([[Honolulu]], [[Hawaii]], [[1959]]) viu i treballa a [[Nova York]]. Partint de l'ús de la seva pròpia veu —malenconiosa i misteriosa— l'artista teatralitza l'espai expositiu per a escenificar les relacions poètiques que s'estableixen entre el so, la memòria personal i l'experiència col·lectiva. L'austeritat que destil·len les seves instal·lacions la vinculen al corrent [[minimalisme|minimalista]], mentre que l'ús experimental de la veu i del so la connecten amb l'[[art conceptual]]. Les primeres temptatives d'utilització de la veu humana al context de les arts plàstiques es troben a les experiències de [[poesia sonora]] realitzades als anys vint per [[futurisme|futuristes]] i [[dadaisme|dadaistes]], que més tard, a partir dels 1950, van reprendre els [[Lletrisme|lletristes]] i [[Art figuratiu|figures]] com [[Vito Acconci]], [[Henri Chopin]] i [[John Giorno]].ref name=macba/ref name=RWM{{citar web |url=http://rwm.macba.cat/ca/especials/fonsaudio_kristin_oppenheim/capsula |títol=Kristin Oppenheim |consulta=7 d'agost de 2012 |editor=''Especials'' ([[Ràdio Web MACBA]]) |data=21 de desembre de 2011 }}/ref

== Descripció ==
Amb un llenguatge visual [[minimalisme|minimalista]], Oppenheim prescindeix gairebé en la seva totalitat de les [[Imatge (arts visuals)|imatges]] i posa l'accent en el potencial de la [[veu]] humana. A ''Hey Joe'' utilitza el primer vers d'un tema homònim que va popularitzar [[Jimi Hendrix]] els anys de la [[Guerra del Vietnam]]. La cançó parla d'un home que, després d'assassinar la seva dona, planeja fugir a Mèxic per escapar-se de la seva condemna.ref name=RWM/ L'espectador sent una veu hipnòtica i melancòlica (la de l'artista) que va repetint: «Hey Joe, where're you going with that gun in your hand?» («Ei, Joe, on vas amb aquesta pistola a la mà?», en català).ref name=macba/ Una pregunta que, per la seva reiteració i per la fragilitat de la veu que la pronuncia, embolcalla l'espectador en un ambient inquietant on la sensació d'amenaça i vulnerabilitat va ''in crescendo''.ref name=RWM/

Mentrestant, diversos focus del sostre projecten rajos de llum al terra de la sala buida. Els feixos de llum es mouen per l'espai en un dansa imprevisible, mentre la veu repeteix el mateix text una vegada i una altra. Si bé l'ambient que es crea inicialment remet a la màgia d'un conte de fades, la instal·lació té un final amenaçador i carcerari. L'enregistrament sonor dura 2 minuts i 15 segons.ref name=macba/

== Referències ==
{{referències}}

== Bibliografia ==
*{{ref-llibre|autor=[[MACBA]]|coautors=Antònia M. Perelló Ferrer|títol=Col·lecció MACBA. Itinerari |url=http://books.google.com/books?id=j9DdAAAACAAJ|any=2002|editorial= Museu d'Art Contemporani de Barcelona|isbn=978-84-89771-00-0 |ref=guia1}}

== Enllaços externs ==
* [http://www.macba.cat/ca/kristin-oppenheim-hey-joe Fitxa de l'obra al web del MACBA]
* [http://rwm.macba.cat/ca/especials/fonsaudio_kristin_oppenheim/capsula Kristin Oppenheim] a [[Ràdio Web MACBA]]


[[Categoria:Instal·lacions]]
[[Categoria:Col·leccions del Museu d'Art Contemporani de Barcelona]]
[[Categoria:1996]]</text>
      <sha1>r6efly6ctgf9frovm2dghv0zxpi8vjn</sha1>
      <model>wikitext</model>
      <format>text/x-wiki</format>
    </revision>
  </page>