<page>
    <title>Essaouira</title>
    <ns>0</ns>
    <id>333492</id>
    <revision>
      <id>13989123</id>
      <parentid>13947523</parentid>
      <timestamp>2014-08-31T08:23:55Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: treballant a la industria el  treballant en la indústria el</comment>
      <text>{{Patrimoni de la Humanitat
|nom           =Medina d'Essaouira
|imatge        =Remparts medina Essaouira Luc Viatour.jpg
|peu           = Medina d'Essaouira
|mapa localització={{Location map
 |Marroc
 |label      = Medina d'Essaouira
 |label_size = 100
 |position   = left
 |lon_dir    =W   
 |lat_dir    =N    
 |lat_deg    = 31
 |lat_min    = 30
 |lat_sec    = 47
 |lon_deg    = 9
 |lon_min    = 46
 |lon_sec    = 11
 |mark      = MaailmanperintökohdeBlau.svg
 |marksize   = 14
 |border     = none
 |float      = center
 |width      = 270px 
 |caption    = 
}}
|localització  ='''Essaouira''' br/ {{Banderes|Marroc}} [[Marroc]]
|superfície    = 30 ha 
|tipus         =Cultural
|criteris      =(ii),(iv)
|ID            =753
|regió         =[[Àfrica]]
|coordenades   ={{coord|31|30|47|N|09|46|11|O}}
|any           =2001
|extensió      =
}}

'''Al-Suwaira''' (o '''Al-Suwayra''') o '''Es-Sueira''', o '''Al-Sawira''', en francès '''Essaouira''', antigament '''''Amogdul''''' (''la ben guardada''), en berber '''Mogdura''', en portuguès i castellà, '''Mogador''', en àrab ({{lang|rtl|ar|الصويرة}}) (''la ben dissenyada'') és una vila del [[Marroc]], port de l'[[oceà Atlàntic]], A 73 km al nord d'[[Agadir]] i 176 a l'oest de [[Marràqueix]]. És capital de la [[província d'Essaouira]]. 

== Situació ==

Està construïda sobre uns escull que penetren a la mar formant una sèrie d'illots a la banda de mar de l'escull principal on està la ciutat vella. La roca calcaria glopejada per l'aigua crea una sorra blanca que en una extensió de 30 km ha generat una duna coneguda com a duna de Mogador; el paisatge canvia a 20 km al nord-est on la comarca s'anomena Ain al-Hadjas, amb un paisatge de gran bellesa i plaent.

== Clima ==

La seva temperatura és moderada entre 21 graus a l'estiu i 13 graus a l'hivern; les [[muntanyes del Atles]] li tapen els vents calents del desert. Durant 271 dies a l'any hi fa vent del nord o nord-est que refresquen els mesos de més calor. La pluja es dóna uns 45 dies a l'any, especialment al febrer i març.

== La ciutat vella ==

La ciutat vella està envoltada d'una muralla amb quatre barris: la casbah, la ''casbah jedida'' (casbah nova), la medina i la ''Mellah'' o barri jueu. Les muralles tenen cinc portes: Bab Asi (Bab Dukkala) al nord-est (accés pel barri de Mellah); Bab Marrakech a l'est; Bab Seba o Bab Lem, a la ''casbah jedida''; Bab Mersa o de la platja; i una de petita que dona al mar anomenada Porta de la Brossa. La ''casbah jedida'' es troba al sud-est de la casbah vella que es troba a la part sud-occidental tocant a mar; al nord, nord-est i est de la casbah hi ha la medina, que ocupa tres quarts de la ciutat vella; i el Mellah es troba al nord de la ciutat. Antigament els jueus tenien un dirigent local hi el seu nombre va arribar a ser de més de disset mil. Les mesquites de la part vella són cinc, sent la principal la de l'antiga plaça de la duana; en un dels dos antics molls, en un illot, hi ha les restes del vell castell portuguès, arruïnat per la marinada. A la punta sud l'illa de Mogador de 350 x 900 metres, una roca a uns 700 metres de la ciutat, i amb una altura de 33 metres. 

== Població ==

Té una població de 70.000 habitants ([[2004]]). La seva població vers [[1918]] era de vint mil habitants dels que la meitat eren jueus (La comunitat jueva va emigrar el 1967). El [[1926]] la població era de 18.401 habitants (7730 jueus). El [[1956]] els jueus només eren 1341. El [[1971]] tenia 30.000 habitants, i va arribar als 40.000 el [[1982]]. El [[1994]] va arribar a 56.000; el creixement anual fou entre 1970 i 1995 del 2,4% mentre que el de la regió del Tensift el creixement fou del 3,6% en el mateix període.

La seva medina ha estat inscrita com a [[Patrimoni de la Humanitat]] per la [[UNESCO]].

Entre els llocs destacats cal esmentar el Museu de Sidi Mohamed Ben Abdallah, un antic palau senyorial al lloc de Diyabat, abans un llogaret avui incorporat a la ciutat.

== Història ==

La tradició relata que després de la fundació de [[Cartago]] el 814 aC, mercaders fenicis es van dirigir a l'extrem occidental del país i van arribar vorejant la costa fins a la moderna Essaouira on van crear una factoria comercial. Es pensa que fou una de les cinc colònies que [[Hannó el Navegant]] va utilitzar ja que aquest port estava protegit dels vents alisis i ben dotat d'aigua, i durant segles va servir probablement com escala pels viatges fins al [[cap Verd]] o més enllà. Formà part després del [[Regne de Mauritània]] ([[segle III aC]]), i amb aquest va passar als romans. A la zona es va produir pintura de porpra utilitzant un mol·lusc, el múrex, i les illes d'Essaouira foren conegudes com a Illes Purpurines o Purpúries (''Purpurariae insulae'') fins a la final de l'imperi romà. El regne fou annexionat a Roma l'any [[42]] i la comarca d'Essaouira va formar després part de la província de la [[Mauritània Tingitana]].

La comarca va passar als musulmans vers el [[713]]. Al segle XI [[Al-Bakri]] l'esmenta amb el nom d'Amogdul, com el port de la regió del [[Sus]]; el nom sembla ser probablement una deformació de Sidi Mogdoul, un [[marabut]] local la tomba del qual es troba a la desembocadura de l'uadi al-Ksob, però és possible que el són portes com a nom un topònim berber. El nom Mogdul fou transformat per castellans i portuguesos en Mogodul i Mogodor, per acabar com Mogador. Als portolans dels segles XIV i XV apareix com Mogodor i Mongodor. Era més aviat un embarcador que un port.

El [[1506]] el, rei [[Manel I l'Afortunat]] (1495-1521) va encarregar a un cavaller de la cort, Diogo de Azambuja, de construir en aquest lloc, on no hi havia cap població estable, una fortalesa. Diogo va fundar llavors el Castello Real de Mogador. Immediatament els marabuts ragraga es van oposar als portuguesos. Diogo va déixar el comandant a Francisco de Miranda el [[27 de juny]] de [[1507]]. La fortalesa va quedar assetjada i fou reavituallada des de [[Portugal]] i [[arxipèlag de Madeira|Madeira]]. El [[1510]] Pedro de Azevedo i el maig Nicolão de Sousa van exercir com a capitans; però finalment va caure en mans dels atacants el novembre de [[1510]]. El lloc va restar abandonat la resta del segle.

Els espanyols van intentar establir-se al port a començaments del [[segle XVII]]. Per la mateixa època els anglesos planejaven fer del port una base contra els espanyols. [[Cardenal Richelieu|Richelieu]] i el pare Josep van rebre el [[1626]] una proposició del cavaller de Razilly que pretenia ocupar les illes de Mogador i establir allí una factoria pesquera; els francesos les van reconèixer el [[1629]] però van descartar un possible desembarcament per sorpresa. Va romandre com un embarcador però sense una població a l'entorn, durant la resta del segle i bona part del següent. Al començament del segle XVIII hi venien sovint mercaders holandeses, i comerciants jueus s'hi van establir per comerciar amb els europeus, ja que el comerç de blat i altres productes amb els cristians estava prohibit als musulmans. En temps de Muley Ismail va servir de refugi als corsaris que hi anaven a reparar els seus vaixells i descansar.

El [[1763]] el sultà Muhammad ben Abd Allah va decidir construir a la zona una base naval des d'on els corsaris podrien atacar a les flotes dels estats europeus, als que el sultà pretenia intimidar per signar tractats de comerç avantatjosos. Amb l'ajut de l'arquitecte francès però que servia als britànics a Gibraltar, [[Théodore Cornut]] o Cournut, conegut com l'Avinyonès, es va construir la ciutat al mig del no res (a partir de la tardor del [[1764]] i fins als primers mesos del 1767). Cornut havia construït també fortificacions al [[Rosselló]] al servei de [[Lluís XV de França]], i va iniciar la construcció de la ciutat segons uns plànols que es conserven a la [[Biblioteca Nacional de França]] a [[París]], i amb un traçat molt regular que van donar origen al nom modern (Essaouira = la ben dissenyada); primer la casbah i el port; la medina amb les seves muralles sembla que es van construir després quan ja Cornut no hi era, ja que el sultà l'havia despatxat acusat de ser massa car i d'haver treballat per l'enemic britànic. Altres arquitectes i mestres d'obres van treballar a la ciutat després de Cornut, entre els quals un arquitecte genovès que fou l'autor de l'''Skala'', una bateria a la punta nord-oest. d'uns 200 metres, on s'alineaven els canons vinguts d'Espanya. El nom de la nova ciutat fou Al-Suwayra o Al-Swira (Petita Fortalesa), mentre el nom de Mogador fou conservat pels europeus. Els berbers l'anomenaren Tasuirt.

Essaouira va anul·lar a [[Agadir]]. La seva importància va anar creixent fins a la primera meitat del segle XIX. Fou lloc de desterrament i empresonament polític i estava allunyada de les rutes comercials i això va fer que el seu desenvolupament fou mitjà. La comunitat jueva fou part important de la seva relativa prosperitat; els jueus van arribar a ser disset mil contra deu mil musulmans; les joies jueves eren comprades per la burgesia musulmana. Se la considerava el port de [[Tombuctu]] perquè les caravanes amb or, especies i esclaus procedents de l'Àfrica sahariana i sud sahariana eren negociades a aquesta ciutat. Durant molts anys fou l'únic port marroquí obert al comerç exterior.

L'agost de [[1844]] una esquadra francesa dirigida pel príncep de [[Senyoria de Joinville|Joinville]], després de bombardejar [[Tànger]], va fer el mateix amb Essaouira. Es volia castigar al sultà Mulay Abd al-Rahman atacant una vila que li pertanyia personalment i de la que obtenia uns bons ingressos. Les bateries de la plaça foren destruïdes després de tres hores de bombardeig; les forces franceses van desembarcar i la guarnició marroquina, refugiada a la mesquita, després d'una forta resistència, va quedar eliminada el [[16 d'agost]] i les defenses foren destruïdes.

Amb el protectorat francès ([[1912]]) va recuperar el nom de Mogador. El port era d'aigües poc fondes i no podia rebre els grans vaixells moderns i es va utilitzar només com a port de pesca amb conservers gestionades per bretons; després es va fer un port comercial per exportar els productes agrícoles de la regió. Llavors va créixer la importància de [[Casablanca]] (Deir el-Beida), [[Tànger]] i [[Agadir]] (i més tard [[Tan-Tan]]) i la disminució dels recursos pesquers van fer caure l'activitat i van provocar molt d'atur als anys setanta (el 1970 era el tercer port pesquer del país amb 40.000 de peix anuals; el 1982 va caure a poc més de 20.000 tones i el 1991 a unes 6000). Tot i que el turisme progressivament (sobretot a partir dels anys cinquanta) va contribuir a una certa recuperació amb la construcció d'uns quants hotels, la ciutat no ha recuperat la seva antiga importància i avui dia és principalment agrícola. El turisme hi és atret per la pràctica del surf i del kitesurf, mercès als vents potents que bufen constantment a la badia, però la majoria del turisme es interior, procedent de Marrakech. Altres activitat són l'administració (és capital de província), el comerç per tota la regió de Chiadma (Shiyadma), l'artesanat (principalment marqueteria, de força importància amb el treball de la fusta de thuya), i algunes implantacions industrials (4600 persones treballant en la indústria el [[1993]]).

El [[1956]] va recuperar oficialment el seu nom d'Essaouira.

== Galeria de fotos ==

gallery
Fitxer:Essaouira port remparts 1134.JPG|Les muralles
Fitxer:Essaouira remparts 1116.JPG|Fortificacions d'Essaouira
Fitxer:maroc le port d'essaouira.jpg|Port d'Essaouira
Fitxer:Essaouira port bateaux 1130.JPG|Port d'Essaouira
Fitxer:Essaouira ben Abdallah 1088.JPG|El carrer Mohammed ben Abdallah
Fitxer:Essaouira_médina_souk.JPG|Una de les entrades de la [[medina]]
Fitxer:Essaouira street.jpg|Carrer d'Essaouira
Fitxer:Essaouira-souk.jpg|Soc d'Essaouira
/gallery

== Cultura ==

Essaouira celebra el festival anyal anomenat Festival Gnaoua. [[Orson Welles]] i va rodar la pel·lícula La Tragèdia d'Otelo, el moro de Venècia (1952); els anys noranta Marc Riviere hi va filmar L'home de les llavors de vent sobre Rimbaud; i el 2004 [[Ridley Scott]] i va reconstruir la Jerusalem medieval per la seva pel·lícula El regne del cel.

== Personatges famosos ==

* El [[22 de març]] de [[1915]] hi va néixer [[Léon Vuillemain]], as de la [[Segona Guerra Mundial]]
* El [[1941]] hi va néixer [[André Azoulay]], polític marroquí
* El [[1943]] hi va néixer [[Hamza Ben Driss Ottmani]], destacat economista

== Agermanaments ==
 
{| width=100% align=center border=0 cellpadding=4 cellspacing=4
| width=50% |
* {{Bandera|Bèlgica}} [[Etterbeek]] ([[Bèlgica]]), 2003
* {{Bandera|Senegal}} Île de [[Gorée]] ([[Senegal]]) 2005
* {{Bandera|França}} [[La Rochelle]] ([[França]])
* {{Bandera|França}} [[Saint Malo]] ([[França]]) 
|}
== Referències ==

* D. J. Schroeter, Merchants of Essaouira, Urban society and imperialism in Southern Morocco, Cambridge 1988
* Latreille, La Campagne de 1844 au Maroc
* Essaouira, mémoires et empreintes du présent, Agadir 1994
* [http://www.worldstatesmen.org/Morocco.htm Llista de governadors portuguesos]
* [[Enciclopèdia Espasa]], volúm 35, pagines 1283 i 1284, amb plànol (una lamina a color ocupant una pàgina) de la ciutat vers el 1912.

== Enllaços externs ==
{{commonscat|Essaouira}}
* [http://www.unesco.org/most/csipask.htm UNESCO : Les muralles d'Essaouira ]
* [http://wikimapia.org/#lat=31.510947lon=-9.7623825z=14l=0m=av=2 Essaouira a WikiMapia]

{{coord|31.512662|-9.770451|type:city|display=title}}
{{Patrimoni de la Humanitat al Marroc}}

[[Categoria:Colònies portugueses]]
[[Categoria:Patrimoni de la Humanitat del Marroc]]
[[Categoria:Ciutats del Marroc]]
{{Autoritat}}
{{Enllaç AD|fi}}</text>
      <sha1>d29u3eluyjhkx6rhhfn6uwvkok1hwxf</sha1>
      <model>wikitext</model>
      <format>text/x-wiki</format>
    </revision>
  </page>