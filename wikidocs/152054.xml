<page>
    <title>Orquestra Philharmonia</title>
    <ns>0</ns>
    <id>152054</id>
    <revision>
      <id>13834994</id>
      <parentid>13099811</parentid>
      <timestamp>2014-07-15T16:25:20Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>L''''Orquestra Philharmonia''', en [[anglès]] '''Philharmonia Orchestra''' o només '''Philharmonia''', és una [[orquestra simfònica]] de [[Londres]] que des de [[1995]] té la seva seu en el [[Royal Festival Hall]]. A la Gran Bretanya també és orquestra resident al ''De Montfort Hall'' de [[Leicester]] i al ''Corn Exchange'' de [[Bedford (Anglaterra)]].

== Una orquestra d'estudi ==
L'orquestra va ser fundada el [[1945]] per [[Walter Legge]], un executiu d'[[EMI]], i estava concebuda com a una orquestra d'estudi; es dedicava principalment a ser l'orquestra encarregada dels enregistraments, amb poques actuacions en viu. [[Thomas Beecham]] va donar el concert inicial el [[1946]], però va ser apartat del càrrec de director quan va intentar prendre el control de l'orquestra i canviar el seu nom.refNorman Lebrecht, ''The Maestro Myth'',p. 160/ref Beecham va marxar i fundà l'[[Orquestra Filharmònica Real]].

En els primers anys, va ser dirigida per destacats directors com [[Arturo Toscanini]] i [[Wilhelm Furtwängler]], treballant amb grans instrumentistes i cantants del moment. Va ser amb [[Herbert von Karajan]], que després de la [[Segona Guerra Mundial]] va tenir problemes per dirigir a [[Alemanya]] i a [[Àustria]], qui va estar molt associat amb la Philharmonia en els seus primers anys. Karajan va transformar l'orquestra en un dels millors conjunts del món, i va fer nombrosos enregistraments, entre els quals destaquen les nou [[simfonies]] de [[Beethoven]].

El [[1954]] Karajan la va deixar per anar a dirigir l'[[Orquestra Filharmònica de Berlín]] i Legge va recórrer a [[Otto Klemperer]], la carrera del qual estava en hores baixes. Aquesta va resultar una decisió encertada, i el nom de Klemperer va quedar definitivament vinculat al de l'orquestra; wl 1959 va ser nomenat director vitalici.

== New Philharmonia Orchestra == 
El dimarts [[10 de març]] de [[1964]], Legge va anunciar que volia desfer l'orquestra. Durant una sessió d'enregistrament amb Otto Klemperer, tot els presents van dir que no permetrien que l'orquestra fos dissolta. Klemperer va donar el seu suport immediat, i el [[17 de març]] l'orquestra va elegir el seu propi organigrama i va adoptar un nou nom: '''Nova Orquestra Philharmonia''' (en [[anglès]], '''New Philharmonia Orchestra'''). El concert inaugural de la nova orquestra va tenir lloc el [[27 d'octubre]] de [[1964]]. Va ser una interpretació de la [[Simfonia número 9]] de [[Beethoven]], dirigida per Klemperer, que era ara President Honorari de l'Orquestra.

Amb aquest canvi l'orquestra va passar a fer moltes més actuacions en viu. Com a ''New Philharmonia Orchestra'', va readquirir els drets del nom ''Philharmonia Orchestra'' i des del [[1977]], ha estat coneguda un altre cop amb aquest nom.

Klemperer es va retirar de la direcció el [[1971]], però encara va ser oficialment el seu director principal fins a la seva mort el [[1973]]. En aquells dos anys, [[Lorin Maazel]] va ser el Director Principal Associat (1971-73), i posteriorment va ser efectivament el Director Principal. [[Riccardo Muti]] va ser el director principal entre 1973 i 1982; va ser succeït per [[Giuseppe Sinopoli]] (1984-94). El 1997, [[Christoph von Dohnányi]] va encarregar-se de la direcció. El novembre de 2006, es va anunciar que Dohnányi deixaria l'orquestra el 2008, i que [[Esa-Pekka Salonen]] en seria Director principal.ref{{citar web
| url = http://www.philharmonia.co.uk/news/philharmonia_orchestra_announces_salonen_as_principal_conductor| títol = Philharmonia Orchestra Announces Salonen As Principal Conductor| consulta = 2007-02-06| editor = Philharmonia| data = 21 nov 2006
}}/ref

La Philharmonia és l'orquestra que compte amb més gravacions discogràfiques, amb més de mil enregistraments. També ha enregistrat bandes sonores com la de la pel·lícula ''Enric V'' amb Laurence Olivier (1944), o ''Oliver Twist'' de David Lean (1948).

== Directors titulars ==
*[[Christoph von Dohnányi]] ([[1997]]–)
*[[Giuseppe Sinopoli]] ([[1984]]–[[1994]])
*[[Riccardo Muti]] ([[1973]]–[[1982]])
*[[Otto Klemperer]] ([[1959]]–[[1973]])

== Enllaços externs ==
*[http://www.philharmonia.co.uk/index.php Pàgina oficial de la Philarmonia]
*[http://www.allmusic.com/cg/amg.dll?p=amgsql=41:45840 Article sobre la Philarmonia a ''Allmusic.com'']

== Referències ==
references /
{{Autoritat}}
[[Categoria:Orquestres del Regne Unit|Philarmonia]]
[[Categoria:Grups de música de Londres]]</text>
      <sha1>jfzp61us499nbr1as0ip2wbxpmfisg8</sha1>
      <model>wikitext</model>
      <format>text/x-wiki</format>
    </revision>
  </page>