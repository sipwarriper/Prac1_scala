<page>
    <title>Ravenna</title>
    <ns>0</ns>
    <id>109455</id>
    <revision>
      <id>13767201</id>
      <parentid>13718958</parentid>
      <timestamp>2014-07-09T01:00:28Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Ravenna]]</comment>
      <text>{{polisèmia}}
{{Infotaula de municipi|de |Ravenna|
|oficial = Ravêna
|bandera = 
| escut      =
|fotografia            = PiazzaPopulo03.jpg
|fotografia_descripció = Plaça del poble de Ravenna
|localització = {{Location map
|Itàlia
|float = none
|label = Ravenna
|caption = Localització de Ravenna a Itàlia
|lon_dir = E
|lat_dir = N
|lat_deg = 44
|lat_min = 25
|lat_sec = 4
|lon_deg = 12
|lon_min = 11
|lon_sec = 58
|position=right
}}
|admin_tipus1 = [[Estat]]
|admin1 = {{ITA}}
|admin_tipus2 = [[Regions d'Itàlia|Regió]]
|admin2 = [[Emília-Romanya]]
|admin_tipus3 = [[Províncies d'Itàlia|Província]]
|admin3 = [[Província de Ravenna|Ravenna]]
|codi_iso_ref = [[Codi ISTAT]]
|codi_iso = 039014
|codi_postal = 48100
|població = 151055
|any_cens = 2007
|superfície = 652,83
|altitud = 4
|coordenades = {{coord|44|25|4|N|12|11|58|E|type:city(151055)_region:IT|format=dms|display=inline,title}}
|web = [http://www.comune.ravenna.it/ Pàgina de l'Ajuntament]
}}
'''Ravenna''' - '''Ravêna''' en [[emilià-romanyol]] - és una ciutat d'[[Itàlia]] a l'[[Emília-Romanya]], [[província de Ravenna]]. Té 150.000 habitants i el comú abraça una superfície de 652 km². L'any 1996, els seus [[Monuments paleocristians de Ravenna|monuments paleocristians]] foren declarats [[Patrimoni de la Humanitat]] per la [[UNESCO]].

Els dipòsits al·luvials dels rius han cobert les antigues maresmes i llacunes que la rodejaven i avui dia es troba situada al bell mig d'una fèrtil plana. Té nombroses restes medievals, especialment esglésies. D'època romana, un arc triomfal conegut per Porta Aurea fou destruït el [[1585]]; algunes basíliques són d'època romana; té també el [[Mausoleu de Gal·la Placídia|mausoleu de la famosa Gal·la Placídia]], germana d'[[Flavi Honori|Honori]] i mare de [[Valentinià III]], i les restes del palau de [[Teodoric el Gran|Teodoric]] i el seu mausoleu. No molt lluny de la ciutat hi ha la [[basílica de Sant Apol·linar in Classe]], que marca el lloc de l'antic port de ''Classis'', i la basílica de San Lorenzo in Cesarea marca el lloc del suburbi de ''Cesarea''.

== Història ==
=== Època romana ===
Fou una de les principals ciutats de la [[Gàl·lia Cispadana]], situada a la costa a la vora d'una extensa zona de maresmes i llacunes. Tenia a 50 km al sud la ciutat d'''[[Ariminum]]''. No fou una ciutat dels [[gals]] tot i que era dins el seu territori segons [[Estrabó]] i [[Plini el Vell]]. Estrabó diu que era una colònia tessàlia (però això simplement vol dir que era un establiment [[pelasgs|pelàsgic]]) que fou colonitzada pels [[umbres]], expulsats pels [[etruscs]]. Dels umbres va passar als romans. Plini en canvi diu que fou una ciutat dels [[sabins]] (probablement referint-se a un poble de llengua sabèl·lica). 

El [[89 aC]] apareix en possessió de Roma com a ciutat federada. A la [[guerra civil]] entre [[Gai Mari]] i [[Sul·la]] fou ocupada per [[Metel]], lloctinent del darrer, que la va fer base de les seves operacions. [[Juli Cèsar]] la va visitar freqüentment i fou el lloc on va concentrar les seves forces abans de creuar el [[Rubicó]]. També apareix esmentada repetidament a les guerres civils entre [[Antoni]] i [[Octavi]] especialment durant la [[guerra de Perusa]]. 

Estrabó l'esmenta com a colònia igual que ''Ariminum'', però no se sap en quin moment es va establir i en tot cas no va ser una colònia regular, ja que a diferència d'''Ariminum'' no apareix a cap inscripció ni referència, on pel contrari se l'esmenta com a municipi.

Els edificis de la ciutat es van construir com els de [[Venècia]], a l'aigua amb pilons i estava creuada en totes direccions per canals creuats per ponts o barques. Les llacunes es comunicaven amb la mar. Els canals eren netejats cada dia per la pujada de la marea el que feia possible habitar la ciutat i que no fos afectada per la [[malària]].

A la desembocadura del riu ''[[Bedesis]]'' (modern [[Ronco]]), que passava al costat de la ciutat (a uns 5 km), hi havia el port, que [[August]] va convertir en estació permanent de la flota a la [[mar Adriàtica]] i el va ampliar de manera que podia allotjar fins a 250 vaixells de guerra, i fou dotat d'un [[far]]. Aquest port, que va créixer considerablement durant l'imperi, fou anomenat ''Portus Classis'' o simplement ''Classis''. També es van fer altres obres, com un canal que arribava des del port fins a les muralles de la ciutat. En la divisió d'August, fou la capital del [[Picè]] i residència del ''consularis'' o governador de la província. El seu problema principal era la manca d'aigua assenyalada per diversos escriptors; les cisternes eren més valuoses que les vinyes.

El [[193]] fou ocupada per [[Septimi Sever]] en la seva marxa a Roma contra [[Didi Julià]]. El [[238]] [[Pupiè]] va reunir allí amb un exèrcit per oposar-se a [[Maximí el Traci|Maximí]], i estava en la feina quan va rebre la notícia de la mort de l'emperador davant [[Aquileia]].

Fou també lloc de desterrament de personalitats: els primers, els caps germànics [[Armini]] i [[Marabod]], i després altres.

El bisbat i després [[Arquebisbat de Ravenna]] es va fundar segons la tradició a la meitat del segle I però probablement a finals del [[segle II]] o començaments del [[segle III]].

L'emperador [[Flavi Honori]] va fer de la ciutat la seva residència el [[404]] perquè estava millor protegida. I posteriorment va romandre residència permanent dels emperadors.

== Edat mitjana ==
{{AP|Exarcat de Ravenna|Arquebisbat de Ravenna|Traversari|Polentani}}
A la [[caiguda de l'imperi romà]] va restar capital del regne fundat per [[Odoacre]]. Derrotat per [[Teodoric el Gran]], es va refugiar a la ciutat on va romandre per tres anys fins que es va haver de rendir. Teodoric també hi va establir la capital del [[Regne Ostrogot d'Itàlia]] i la seva residència, així com els seus successors fins al [[539]]. [[Vitigès]] va rendir la ciutat, per la fam, als assetjants bizantins dirigits per [[Belisari]] i va esdevenir la capital dels governadors bizantins d'Itàlia, amb el títol d'exarques. Per aquest motiu tota la província fou coneguda com l'[[Exarcat de Ravenna]].

El [[752]] va caure en mans dels [[longobards]] i incorporada al [[Regne de Llombardia]] efímerament, ja que el [[756]] la van haver d'entregar al [[Papa Esteve II]] per imposició dels [[francs]] de [[Pipí el Breu]]. Fou llavors administrada pels bisbes, que des del temps dels bizantins tenien el privilegi de ser autocèfals, el que els hi donava una autoritat superior a altres bisbes, i van incrementar la seva riquesa per les donacions imperials. Progressivament van anar perdent influència a les seves dependències, i finalment a la ciutat mateixa, on el comú va assolir moltes funcions. El [[1198]] la comuna de la ciutat es va posar al capdavant de la lliga de ciutats de [[Romanya]] contar l'emperador i en aquestes condicions el Papa va poder fàcilment imposar el seu domini, domini que després fou reconegut per [[Otó IV del Sacre Imperi Romanogermànic|Otó IV]] i [[Frederic II del Sacre Imperi Romanogermànic|Frederic II]].

La guerra del [[1218]] va donar pas a l'establiment de la senyoria dels [[Traversari]] fins al [[1240]]. Després d'un govern de vicaris imperials va tornar al Papa ([[1248]]) i de fet als Traversari, fins que el [[1275]] es va establir la senyoria dels [[Polentani]] (da Polenta) que va durar fins al [[1440]] quan la ciutat fou annexionada per [[República de Venècia]]. 

El [[1509]] el podestà Marcello i el capità venecià [[Zeno]] van resistir als pontificis però després de la derrota d'[[Agnadello]] la ciutat fou cedida al Papa, i el [[1512]] fou saquejada pels francesos. Breument ocupada pels venecians aliats del Papa el ([[1527]], li van reintegrar el [[1529]], i va romandre als [[Estats Pontificis]] fins al [[1796]]. El maig de [[1636]] fou parcialment destruïda per una inundació i llavors va començar l'assecament de canals i maresmes per reduir la possibilitat d'inundacions, i l'establiment de la zona agrícola a la rodalia.

El [[1796]] fou ocupada pels francesos i el [[1797]] inclosa a la [[República Cisalpina]], convertida en [[República Italiana]] el [[1802]], i en [[Regne napoleònic d'Itàlia]] el [[1805]]. El Papa la va recuperar el [[1814]] i el [[1815]] el [[Congrés de Viena]] li va confirmar la possessió. El [[1859]] fou ocupada pels [[piemont]]esos i el [[1861]] inclosa formalment al [[Regne de Sardenya-Piemont|Regne de Sardenya]] que tot seguit va esdevenir [[Regne d'Itàlia (1861-1946)]] i després de la [[Segona Guerra Mundial]] la república d'Itàlia.

== Fills il·lustres ==
* [[Antonio Traversari]], (1810-...?) compositor musical.

== Vegeu també ==
* [[Arquitectura longobarda]]

{{Projectes germans|commons=Ravenna}}
{{Municipis Ravenna}}

{{ORDENA:Ravenna}}
[[Categoria:Ravenna| ]]</text>
      <sha1>5tzpp7xmeofdjqkmchfrnolo2f4x06l</sha1>
      <model>wikitext</model>
      <format>text/x-wiki</format>
    </revision>
  </page>