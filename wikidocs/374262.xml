<page>
    <title>Armand Cardona Torrandell</title>
    <ns>0</ns>
    <id>374262</id>
    <revision>
      <id>13559612</id>
      <parentid>13506296</parentid>
      <timestamp>2014-06-09T09:26:28Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: estrenaren al [[1980  estrenaren el [[1980</comment>
      <text>[[File:Retrat imaginari de l'Esperanceta Trinquis.jpg|thumb|240px|Retrat imaginari de l'Esperanceta Trinquis]]
'''Armand Cardona Torrandell''' ([[Barcelona]], [[1928]]- [[Sant Pere de Ribes]], [[1995]]) fou un pintor i artista català.

== Biografia ==
Nasqué al [[barri del Carmel]] de Barcelona el [[30 de novembre]] de [[1928]]. Visqué amb la seva família a [[Sant Pau d'Ordal]] fins al [[1933]], que els seus pares, que eren mestres, es traslladaren a [[Vilanova i la Geltrú]] ([[Garraf]]) on d'una manera gradual anà encarrilant la seva vida d'artista.

Als [[anys 40]], començà dibuixant historietes, amb bolígraf o amb llapis, en unes quartilles doblegades per la meitat, una espècie de còmics rudimentaris d'històries de mariners durant la [[Segona Guerra Mundial]]. La guerra marcà el caràcter i la consciència històrica de l'artista, i es veu reflectida en la seva obra des de les historietes d'adolescent fins als quadres de l'artista madur.

Cardona estudià [[Dret Mercantil]] i treballà en diversos oficis mentre s'anà formant de forma autodidacta com a artista, a través de dibuixos d'escenes i personatges del seu barri: pescadors, barques, gats, tertúlies, timbes... i a principis dels [[anys 50]] començà a pintar quadres, encara amb un estil poc definit.

El [[1952]], en un curs a l'[[Institut del Teatre]] conegué els germans Joan i [[Ricard Salvat i Ferré]], que l'introduïren als cercles intel·lectuals de l'època, i també conegué la Barcelona deprimida dels gitanos del carrer Numància. Així afegí als seus motius mariners d'altres més foscos i menys bucòlics com delinqüents, assassins, pidolaires, prostitutes... i s'entregà a la vida de pintor.

La primavera de [[1957]] tingué lloc la seva primera exposició a les [[Galeries Laietanes]] de Barcelona, on presentà el seu primer cicle: ''Retaules de les Gents''. A partir d'aquí l'evolució artística de Cardona fou frenètica, deixant els motius inicials de gats, barques i màquines, i centrant-se en el rostre humà (''Cicle de les Testes'') i en l'experimentació i el joc amb la matèria, els volums i les textures (''etapa informalista'', 1959-1962), i anà fent-se un lloc dins l'art d'[[avantguarda]] espanyol. A principis dels [[anys 60]] ja exposava per tot l'Estat i començava a guanyar-se la vida pintant sense dependre del mecenatge de la seva mare. El [[1965]] començà a exposar regularment a Madrid i un any després es casà amb la madrilenya Marisol Henche, matrimoni que no durà més de 7 setmanes.

La [[dècada del 1960]], Cardona encetà el seu treball com a escenògraf creant els decorats de ''Ronda de mort a Sinera'' (text de [[Salvador Espriu]], [[1965]]) i ''La Bona Persona de Sezuan'' (de [[Bertolt Brecht]], [[1966]]), dirigides per [[Ricard Salvat]]. Començà a exposar a [[Itàlia]] en la ''Prima Mostra Intrarrealismo'' de [[Florència]] i altres exposicions, i a finals de la dècada, passa per l'etapa de més plenitud creativa amb el ''Cicle de les Mirades'' ([[1969]]) i el ''Cicle de les tretze exposicions'' dedicat a ''Numància''.ref{{ref-web|url=https://www.vilanova.cat/doc/doc_23714087_1.pdf|títol=Retrat 27 - ARMAND CARDONA I TORRANDELL|editor=Ajuntament de Vilanova i la Geltrú}}/refref{{ref-web|url=http://entitats.vilanova.cat/cardonatorrandell/vida/retrat.html|títol=Recordant ''Numància''|editor=Ajuntament de Vilanova i la Geltrú}}/ref 

El [[1972]] tornà a [[Vilanova i la Geltrú]], on mantingué una relació durant 7 anys amb Maite Kirch, i on pintà molts més quadres i col·laborà en diversos projectes a la ciutat. Va morir a l'Hospital Sant Camil de [[Sant Pere de Ribes]] després de set anys ingressat, el 14 de gener de [[1995]].

== Estil ==
El seu llenguatge artístic propi es basa en el color enlluernador i un estil de dibuix únic.

== Llegat ==
A part de la seva nombrosa obra pictòrica, una de les col·laboracions més emblemàtiques que Armand Cardona Torrandell llegà a la seva ciutat natal són els vestits que pintà per al [[Ball de Diables de Vilanova i la Geltrú]], que s'estrenaren el [[1980]] i que lluïren fins al [[1995]].

Vilanova i la Geltrú, li posà també l'any [[2003]] el nom del pintor a una biblioteca pública, ja que es considerava un gran amant de la literatura, fet que es reflecteix en l'extens fons bibliogràfic que la família donà a la [[Biblioteca Armand Cardona Torrandell]].

== Referències ==
{{millorar referències|data=desembre de 2012}}
{{Referències|1}}
* ''Armand Cardona Torrandell, 1928-1995'', Ajuntament de Vilanova i la Geltrú, Barcelona, 2004. [ISBN 84-85960-91-2]
* [http://www.vilanova.cat/doc/doc_23714087_1.pdf Retrat].

== Enllaços externs ==
* [http://entitats.vilanova.cat/cardonatorrandell Pàgina web d'Armand Cardona Torrandell] 
* [http://www.vilanova.cat/html/tema/bm/ac/armand_cardona.html Biblioteca Armand Cardona Torrandell de Vilanova i la Geltrú]

{{ORDENA:Cardona Torrandell, Armand}}

[[Categoria:Pintors barcelonins contemporanis]]
[[Categoria:Pintors vilanovins]]</text>
      <sha1>te6wuvv2vmeb027msm3uozfhq43rega</sha1>
      <model>wikitext</model>
      <format>text/x-wiki</format>
    </revision>
  </page>