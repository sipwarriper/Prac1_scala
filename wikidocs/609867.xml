<page>
    <title>Panorama de Racławice</title>
    <ns>0</ns>
    <id>609867</id>
    <revision>
      <id>13890111</id>
      <parentid>13807818</parentid>
      <timestamp>2014-07-25T23:39:41Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: les forçes sublevades  les forces sublevades</comment>
      <text>El '''Panorama de Racławice''' ([[polonès]]: ''Panorama Racławicka'') és una [[pintura]] panoràmica monumental (15 x 120 m = 1710 m²) que representa la [[batalla de Racławice]], en la qual el 1794 l’exèrcit polonès liderat pel general [[Tadeusz Kościuszko]] va vèncer l’exèrcit rus. 

Actualment el panorama es troba a [[Breslau]] ([[Polònia]]) i és una de les atraccions turístiques més importants de la ciutat. La pintura panoràmica està disposada circularment, girant 360°. L’espectador, des del centre, pot contemplar diverses escenes bèl·liques, les quals adquireixen un especial realisme i relleu degut a l’aconseguida perspectiva de la pintura més l’afecte addicional generat per la llum i una decoració artificial col·locada al peu de la llarga pintura, que s'estén fins a difuminar-se i confòndre's amb la pintura mateixa.

==Història==
[[Fitxer:RotundaPanoramyRaclawickiej.jpg|right|thumb|Edifici que allotja el panorama, [[Breslau]]]]

Concebuda com una manifestació patiòtrica per commemorar el centenari de la [[batalla de Racławice]], la pintura va ser presentada al públic el 5 de juny de 1894 com a peça d’una Exposició Nacional organitzada a la ciutat de [[Lviv]] (avui dia part d’[[Ucraïna]]).

La idea de la creació del panorama cal atribuir-la al popular pintor [[Jan Styka]] (1858–1925), el qual es va posar amb contacte amb el popular pintor de batalles [[Wojciech Kossak]] (1857–1942) per concretar el projecte. L’obra d’art va ser finalitzada després amb l’ajuda dels pintors Teodor Axentowicz, Ludwig Boller, Tadeusz Popiel, Zygmunt Rozwadowski, Michał Sozański, Włodzimierz Tetmajer i Wincent Wodzinowski. La immensa pintura va ser finalitzada després de 9 mesos de treball entre l’agost de 1893 i el maig de 1894.

La pintura va ser durant molt de temps una de les atraccions turístiques més populars de [[Lviv]] i no va ser fins passada la [[Segona Guerra Mundial]], el 1946, que l’obra va ser traslladada a [[Breslau]], on va romandre molts anys amagada per por a que la pintura, que representa la derrota de l’exèrcit rus, pogués enterbolir les relacions diplomàtiques entre [[Polònia]] i la [[Unió Soviètica]]. Quan la situació política ho va permetre, el 1980, el panorama va veure novament la llum. La pintura va ser exposada en un edifici dissenyat per l’arquitecte Marek Dziekoński el 1968 però no finalitzat fins als anys 1980 degut a entrebancs financers i polítics. La inauguració oficial del museu va tenir lloc el 14 de juny de 1985 i des d’aleshores, el Panorama de Racławice ha estat i continua sent una de les exposicions més visitades de tot [[Polònia]]. Només a l’agost del 1987 un milió de persones havien visitat ja el panorama i el setembre de 2004 la xifra havia ascendit a sis milions.ref[http://www.pmedia.pl/showkultura.php?wid=539 PMEDIA.pl: 6 milionów widzów we wrocławskich Racławicach] {{pl}}/ref Entre les personalitats més conegudes que han visitat el panorama destaquen el papa [[Joan Pau II]], la reina [[Beatriu I dels Països Baixos]] i el [[Premi Nobel de Literatura]] [[Czesław Miłosz]].

==Sobre el contingut del Panorama==
El contingut de la pintura, la [[batalla de Racławice]], és un famós episodi de la sublevació de Kościuszko, un heroic però malgrat tot fallit intent de defensar la independència de [[Polònia]] respecte de [[Rússia]]. La batalla es va desencadenar el 4 d’abril de 1794 entre l’exèrcit rus comandat pel general Alexander Tormasov, per una banda; i les forces regulars sublevades comandades pel genaral Kościuszko (1746 – 1817) més voluntaris polonesos, per l’altra. Maltrat l’èpica victòria de les forces sublevades, [[Polònia]] va perdre finalment la guerra, desapareixent del mapa polític d’[[Europa]] durant 123 anys. Perduda la independència, la gloriosa victòria de Racławice va restar sempre un record molt important de la memòria col·lectiva de la nació polonesa.

== Referències ==
{{Referències}}

== Enllaços externs ==
{{Commonscat|Racławice Panorama}}

* [http://www.panoramaraclawicka.pl/en_index.htm Pàgina oficial ]
* Detalls del ''Panorama de la batalla de Racławice'' a [http://www.wroclaw.pl/m6864/ la pàgina municipal de Wrocław] 
* [http://www.zieba.wroclaw.pl/panorama_raclawicka_main.html Panorama interactiu de Racławice, giratori (Flash)]
* [http://www.wroclaw.pl/m3276/ Panorama Racławicka] {{pl}}

{{coord|51.11014|N|17.04458|E|source:dewiki_region:PL_scale:250_type:landmark|format=dms|display=title}}
{{ORDENA:Panorama De Raclawice}}

[[Categoria:Cultura de Polònia]] 
[[Categoria:Edificis de Polònia]]
[[Categoria:Història de Polònia]]
[[Categoria:Símbols de Polònia]]
[[Categoria:Breslau]]</text>
      <sha1>3ewk6eftrk9yciobbzua415i1941031</sha1>
      <model>wikitext</model>
      <format>text/x-wiki</format>
    </revision>
  </page>