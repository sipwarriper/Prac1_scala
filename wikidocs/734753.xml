<page>
    <title>Borís Skóssirev</title>
    <ns>0</ns>
    <id>734753</id>
    <revision>
      <id>13840827</id>
      <parentid>13566008</parentid>
      <timestamp>2014-07-16T05:47:13Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{FR|data=novembre de 2012}}
'''Borís Mikhàilovitx Skóssirev-Mavrusov''' (Борис Скосырев en [[rus]]), transcrit habitualment a la francesa '''Boris Skossyreff''' ([[Vílnius]], [[Lituània]], aleshores part de [[Rússia]]; [[12 de gener]] de [[1896]] - [[Boppard]], [[Alemanya]]; [[1989]]), conegut també com a '''Borís I d'[[Andorra]]''', fou un aventurer [[Rússia|rus]] que intentà prendre el poder a [[Andorra]] durant els anys 30 del segle XX, proclamant-se rei d'aquest estat.

== Vida i orígens ==
Borís Skóssirev, nascut a [[Vílnius]] (en aquells temps [[Rússia]]) el [[12 de gener]] de [[1896]], pertanyia a una família de la petita noblesa russa que s'havia distingit en els exèrcits del tsar. Es tenen poques notícies de la seva vida aventurera abans de la seva arribada a Andorra. Se sap que, en esclatar la [[revolució russa]] del [[1917]], buscà asil polític a [[Anglaterra]], on s'enrolà per dos anys a l'Armada britànica.
 
Prestà més endavant servei al [[Foreign Office]] en diverses missions, més o menys secretes, que el portaren a [[Sibèria]], el [[Japó]] i els [[Estats Units]]. La distinció de la seva persona, empatia i el seu do per les llengües li guanyaven fàcilment una gran simpatia.

El [[1925]] renuncià al seu treball d'espia i, proveït d'un passaport [[Nansen]] -el que s'entregava als apàtrides- es traslladà als [[Països Baixos]], on es desconeix què feu durant un bon espai d'anys. Anys més tard, Borís pretenia haver treballat al servei de la Casa Reial -sense especificar en qualitat de què- i assegurava haver estat recompensat per S.M. la Reina [[Guillermina I]] amb el títol de comte d'Orange, títol que sembla que s'inventà ell mateix.

Es casà amb una marsellessa adinerada, Maria Lluïsa Parat, el [[21 de març]] de [[1931]]. A la seva acta de matrimoni, suprimeix una 's' i bescanvia les dues 'f' per una 'w': Skosyrew, declarant-lo fill d'un tal Michel de Skosyrew i d'Elisabeth Mawrusow. La núvia era divorciada d'un sastre i deu anys més gran que ell, fet que potser influí perquè Borís s'allunyés ràpidament de la seva esposa i, enamorat d'una bella adolescent anglesa, entrés per primer cop a [[Andorra]].

== Primera estada a Andorra ==
Es va establir a la població de [[Santa Coloma (Andorra)|Santa Coloma]], prop de [[Sant Julià de Lòria]], en una casa que encara es conserva i que s'anomena la [[Casa del Russos]], anomenada així per aquest mateix personatge i per un altre rus que també s'hi va estar i que, segons diuen, va introduir el primer cultiu del tabac a Andorra.

Borís, en contacte amb la realitat andorrana, començà a tramar el seu pla. Mantingué llargues converses amb els camperols, els artesans i els responsables de la política andorrana. Aviat s'adonà que la revolta juvenil d'uns mesos abans de la seva arribada podia acollir favorablement les idees progressistes que garantissin una millora del nivell de vida.

El 17 de maig del 1934, Borís presentà un document al síndic i a altres consellers del Govern andorrà en què justificava les seves intencions.ref{{Ref-llibre |cognom=Badia i Batalla |nom=Francesc |títol=El copríncep Mons. Justí Guitart i el seu temps: la història d'Andorra i d'Espanya i les relacions entre els dos països en temps turbulents |url=http://books.google.es/books?id=RSEUAQAAMAAJq=Boris+Skossyreff+1934dq=Boris+Skossyreff+1934hl=casa=Xei=ADnLUa7AFuaM7QbYjoG4DQved=0CFsQ6AEwBg |llengua= |editorial=Publicacions de l'Abadia de Montserrat |data=2007 |pàgines=251-253 |isbn=8484159957}}/ref Però aquell dia la resposta que li donaren li fou força adversa: ''que no se introdueixi en assumptes polítichs de les Valls, lo que en cas de reincidència aquest es reserva el dret d'elevar las queixas a l'Autoritat competent perquè aquestas li apliquin les sancions que serà mereixedor lo citat recurrent.''

Tot i així acabà rebent, el dia 22 de maig, l'ordre fulminant d'expulsió del territori andorrà, decretada pel [[veguer francès]] (administrador de justícia), i firmada també pel seu [[veguer episcopal|homòleg episcopal]].

== Exili a la Seu d'Urgell ==

Borís s’exilià a la [[Seu d'Urgell]] i s'instal·là a l'Hotel Mundial on començà a comportar-se com un autèntic monarca i inicià una forta campanya de màrqueting que atragué l'interès de la premsa. Concedí moltes entrevistes als mitjans com l'anaren a veure, i fins i tot algunes entrevistes telefòniques al diaris [[The Times]] i [[The Daily Herald]].

Del 29 de maig al 5 de juliol es va traslladar a [[Torredembarra]], on projectà una nova ofensiva. En una entrevista al diari madrileny ''Ahora'' ell mateix confessava: ''no tinc cap dret històric per a la meva pretensió. Ho faig únicament com a cavaller per entendre que defenso els drets dels espanyols que resideixen a Andorra i són vexats per la República veïna''.

Borís es posà en contacte amb diverses agrupacions legitimistes del sud de [[França]]. A [[Perpinyà]] aconseguí de fer arribar els seus plans al representant del príncep [[Joan d'Orleáns]], [[duc de Guisa]], pretendent al tron de França. La seva argumentació es basava en que els caps de l'Estat francès continuaven tenint els drets i funcions de coprínceps d'Andorra, domini privat de la Casa d'Orléans, com a hereva legítima de la dinastia de [[comtat de Foix|Foix]].

Els legitimistes francesos feren ressò de la pretensió en els seus butlletins. Mentrestant, el duc de Guisa, expectant, no va pronunciar-se, a l'espera del desenvolupament dels fets. Però Borís ja es titulava, sense cap indiferència expressa ''lloctinent del rei de [[França]]''.

Skóssirev concedí visites, féu recepcions oficials i organitzà nombrosos actes com ara una missa pel president [[Francesc Macià]], traspassat l'hivern anterior, o bé sessions fotogràfiques per a fer-ne postals monàrquiques: tocat amb la barretina, treballant al seu despatx reial, passejant amb monocle i bastó... feia un paper de monarca exemplar.

Escriví els seus esborranys per al Butlletí Oficial del renovat Principat:

''Sa Altesa el Príncep ha concedit entrevistes al diari la Nación, de [[Buenos Aires]], i Ahora, de [[Madrid]].
Amb l'assistència de Sa Altesa el Príncep, se celebrarà una missa pel descans de l'ànima d'[[Ermessenda de Castellbò]], comtessa de [[comtat de Foix|Foix]]. Les honorables corporacions del país estaran representades en l'acte''

El pretendent al tron féu imprimir uns fulletons que deien:

''Sa Altesa Reial el [[duc de Guisa]] demana als tribunals que li siguin restituïts els béns i drets situats fora de França que li foren llegats pels seus antecessors, com a hereus dels comtes de Foix i de [[Bearn]], prínceps d'Andorra. Els andorrans se senten administrats contra la seva voluntat pel senyor Lebrun, president de la República francesa, que es fa dir copríncep i no és l'hereu de la Corona de França.''

Es redactà una innovadora [[Constitució|Carta Constitucional]] andorrana que portava preparada i modificava substancialment el sistema polític andorrà tradicional. El Coprincipat tindria llibertats, modernització, diners, inversions estrangeres i el reconeixement de [[paradís fiscal]].

Borís I imprimí deu mil exemplars de la seva Constitució i els va trametre a les personalitats espanyoles i franceses. Un d'ells, que va anar a parar a les mans del [[bisbe d'Urgell]], monsenyor [[Justí Guitart i Viladerbò|Justí Guitart]], desencadenà les hostilitats per part del prelat, que desautoritzà totalment el pretendent en unes declaracions a la premsa lleidatana, on deia que els únics coprínceps d'Andorra eren ell i el senyor president de la República Francesa.

== Regnat de Borís I ==

Diumenge 7 de juliol del 1934, el [[Síndic General]] de les Valls d'Andorra convocà el [[Consell General de les Valls]] a la Casa de les Valls.

El Síndic obrí la sessió i passà a exposar l'assumpte. Borís Skóssirev, un rus exiliat que visitava amb freqüència el país andorrà i es proclamava comte d'Orange (per concessió personal de la Reina dels [[Països Baixos]], segons assegurava) s'havia entrevistat amb ell per a proposar-li un revolucionari canvi de les estructures econòmiques del Principat. A semblança del que havia passat a [[Mònaco]], [[Liechtenstein]] o [[Luxemburg]] -els restants principats europeus-, paradisos fiscals on els impostos eren quasi inexistents o sensiblement reduïts, el dinàmic foraster es comprometia a convertir Andorra, en un dels centres empresarials més importants del món on bancs, entitats financeres i companyies internacionals, no trigarien a instal·lar-hi el seu domicili social aprofitant-se del règim fiscal.

A canvi d'assegurar la felicitat i el benestar del poble andorrà, Skóssirev demanà una recompensa: que el Consell General el proclamés Príncep d'[[Andorra]]. La proposta de Borís tingué la quasi total adhesió de la Cambra excepte un representant, el batlle d'Encamp, Cinto, qui vertaderament oposà un ferm vet. Amb només un conseller en contra de vint-i-quatre que formaven el Consell, la monarquia quedà instituïda.

Acompanyat d'un fidel grup de col·laboradors addictes: la seva jove amant anglesa, la milionària nord-americana Florence Mazmon i el conseller [[Pere Torras Ribas]]; el candidat al tron andorrà s'establí primer a la Fonda Calons de [[Sant Julià de Lòria]].

Tanmateix, si gran part del seu pla no va funcionar va ser per un home decisiu que si no hagués actuat potser la història seria diferent: el batlle Cinto, conseller opositor, que va marxar cap a la Seu d'Urgell el dia 8 de juliol de 1934 i comunicà al bisbe tota la trama amb detall.

Paral·lelament, aquell mateix dia, [[França]] va comunicar oficialment que no intervindria a Andorra; deixaria totes les decisions al Consell General i consideraria com a vàlida la monarquia de Borís I, si s'aprovava. El poc interès de [[França]] en l'assumpte i el panorama d'aquells dies segurament haurien permès a Borís instaurar la monarquia a Andorra. Fins i tot el Consell de Ministres d'Espanya va debatre el tema per aclarir-se una mica davant de tot aquell assumpte andorrà.

Així, el dia 9 de juliol s'anuncià el Govern provisional i la nova Constitució, alhora es decretà absoluta llibertat política, religiosa, i d'impremta. El dia 10 de juliol, en una nova votació al Consell, l'adhesió monàrquica es repetí amb igual resultat (23 a 1). En una altra trobada amb periodistes, Skóssirev afirmava que ja tenia preparada la llista del seu Govern provisional, i també el pla que havia d'impulsar en el seu nou regne: ''protecció al necessitat, ensenyament per a tothom i esport, molt d'esport. Però res de jocs prohibits.''

== Detenció i exili definitiu ==

El regnat del rei Borís només durà uns dies, ja que el [[bisbe d'Urgell]] no va trigar a actuar per la força: el 21 de juliol, quatre guàrdies civils espanyols i un sergent, acompanyaren el monarca fins a la frontera del seu regne. Els seus súbdits, no feren res per impedir-ho, veient-lo marxar cap a la Seu detingut i emmanillat. L'endemà fou traslladat a Barcelona i posat a disposició del jutge especial, senyor Bellón, encarregat dels casos relacionats amb la [[Ley de Vagos y Maleantes]].
 
Fou ell qui comprovà efectivament que el subjecte en qüestió era el mateix que havia estat expulsat el 1932 de [[Mallorca]] quan vivia amb una milionària anglesa.

El dia 23 fou traslladat en tren cap a Madrid, acompanyat de dos agents que el vigilaven en un cotxe de tercera. Això no impedí que la seva arribada a la capital espanyola despertés una enorme expectació que féu que els periodistes que l'esperaven s'esbatussessin literalment per a poder parlar amb ell i entrevistar-lo per als seus rotatius.

Ingressà a la Model de Madrid, però continuà adoptant l'actitud de monarca a l'exili. Arnau González, un historiador que ha estudiat a fons la seva curiosa figura, explica que: ''durant la seva estada a la Model de Madrid, Borís i els seus col·laboradors van continuar interpretant els papers que tenien assignats. Així, es reberen diversos telegrames a nom seu en què es garantia que tots els documents estaven segurs, i també va rebre un gir postal de 200 pessetes.''

Aquella transferència era realment força enigmàtica, donat que Borís fins i tot havia hagut de deixar la seva pròpia secretària com a penyora de garantia de pagament a l'estança de l'hotel que li havia fet de palau reial a la Seu.

Poc després, seria expulsat també d'Espanya via Madrid cap a Portugal. Allunyat per sempre del seu Principat, al qual mai més tornà, Borís anà sens rumb fix durant quatre anys per [[Lisboa]], [[Olhão]], Tànger i [[Gibraltar]]. El 1938 les autoritats franceses li permeteren tornar a Aix, on es reuní amb la seva autèntica esposa. El febrer del 1939 és al [[camp d'internament francès]] de Rieucros, amb antifranquistes espanyols, al costat d'antifeixistes italians i centreuropeus de les regions ocupades pel Reich abans de la [[Segona Guerra Mundial]]. S'ignora la raó i els càrrecs que se li imputaven. 

==Segona Guerra Mundial, postguerra i mort==

En començar la guerra, és traslladat al [[camp d'internament de Vernet d'Arièja]], d'on fou alliberat l'octubre de [[1942]] pels ocupants alemanys. 

Alguns historiadors sostenen que va ésser alliberat per haver-se ofert a ésser traductor al servei de l'exèrcit alemany en el front rus. Durant molt de temps s'ha pensat que Skossyreff havia mort en [[1944]] en un camp de presoners prop de [[Perpinyà]]. Sembla, però, que en fou alliberat pels soldats americans després de la victòria aliada i detingut a [[Berlín]] el desembre de [[1946]] per les autoritats franceses. Empresonat a [[Coblença]], hauria estat maltractat pels guardians francesos arran de la seva col·laboració amb els [[nazi]]s. 

Segons algunes fonts, va instal·lar-se a [[Boppard]] i detingut novament per les autoritats russes, que el condemnaren a 25 any de treballs forçats i enviat a un camp de treball de [[Sibèria]]. Alliberat en [[1956]], va tornar a Boppard, on morí en 1989. Una tomba en aquesta ciutat té la inscripció «Boris von Skossyreff, 1900-1989».ref[http://www.olhao.web.pt/Personalidades/TextosFFL/Boris_Skossyreff.htm ''O Rei de Andorra''], pàgina portuguesa sobre Skossyreff/ref

== Repercussions mediàtiques ==

=== Divulgació ===
La revista d'història [[Sàpiens]] va publicar –en el seu número 11 (setembre del 2003)- un article titulat ''Borís I, rei d'Andorra'', realitzat per Joan Morales amb l'assessorament de l'historiador Arnau González.

=== Llibres ===
S'han publicat alguns llibres amb apartats dedicats a Borís I d'Andorra, normalment estudiat des del punt de vista anecdòtic i promocionat cada cop més pel propi Govern del Principat d'Andorra com a reclam turístic (per bé que la seva història encara és força desconeguda i no surt a la majoria de guies del Principat). Un important estudi biogràfic el féu el desaparegut periodista i estudiós català de dinasties reials [[Joan Balansó]], a la seva obra ''Las coronas huecas'' (editat per [[Plaza  Janés]], maig del 2003), on dedica el capítol XI a Borís Skóssirev. La novel·la més interessant és la d'[[Antoni Morell]] (''Borís I, rei d'Andorra''; Barcelona: La Magrana, 1984).

=== Còmics ===
La figura de Borís I també ha arribat a inspirar còmics molt imaginatius, com ara un de titulat ''Les muntanyes voladores'', elaborat (2004) pel dibuixant [[Juan López Fernández|Jan]] a la seva sèrie sobre el personatge de [[Superlópez]] (és el número 43 de la col·lecció), on el protagonista s'enfronta ni més ni menys que amb un presumpte fill de Borís Skóssirev que planeja fer valer tots els seus drets dinàstics per apoderar-se ràpidament del [[Principat d'Andorra]], restaurar la monarquia i restablir el llinatge que va fundar el seu pare. El malvat no dubta, en aquest cas, de proclamar-se Borís II, i farà l'impossible per recuperar el tron andorrà. Aliat amb el malvat Tchupón, el Senyor dels Xumets, Borís II projecta convertir Andorra en una illa voladora inspirant-se en l'illa de [[Laputa]] que apareix esmentada en un dels capítols dels ''Viatges de Gulliver'' (de [[Jonathan Swift]]), i situar-la enmig de l'oceà Pacífic. A més a més, també gaudeix del suport d'una constructora dirigida pel sr. Immobiliapòpulos, que pretén edificar fins a l'últim racó d'Andorra quan el nou rei arribi al poder. Al còmic de Jan apareix Borís II instal·lant-se a la [[Casa Museu Areny-Plandolit]], des d'on –emulant el seu pare- redacta un nou manifest adreçat als andorrans on demana novament que li cedeixen les regnes del país. Adaptat a la realitat paisatgística d'Ordino, el còmic recrea fidelment l'episodi històric de Borís I, i encara que sorprengui el lector, es basa en fets històricament verídics. El Comú de [[Canillo]] fins i tot va repartir entre els veïns una tirada de 1.000 exemplars de ''Les Muntanyes Voladores'' amb traducció al català de [[Maria Dolors Alibés i Riera|M. Dolors Alibés]].

=== Teatre ===
El novembre de 2006 es va estrenar a [[Barcelona]] l'obra de teatre ''Borís I (el rei d'Andorra''ref{{ref-web |url=http://www.icatfm.cat/picatfm/accessible/item.jsp?seccio=icatfmitem=wcc_postitidint=11347 |títol=El rei d'Andorra regna al Teatreneu per Marta Ballesta |consulta=7 març 2011 |obra= |editor=IcatFM |data=1/12/2006 |llengua= }}/ref escrita per Beth Escudé i basada en la novel·la homònima d'Antoni Morell, que repassava els episodis més famosos de la història de Borís Skóssirev; patrocinada pel Govern andorrà en col·laboració amb els grups teatrals Somhi Teatre i Ennev Teatre, fou dirigida per Ester Nadal i estrenada al [[Teatre Tantarantana]].

Els actors que encarnaven els protagonistes del regnat de Borís I anaven des del mateix noble rus fins a la seva coneguda amant nord-americana Florence Mazmon o el grup de col·laboradors andorrans presidits pel conseller Pere Torras i Riba. Aquests intèrprets eren I. Bres, H. Richter, M. Fonts, J. Godall i P. Tomàs. L'obra fou molt ben acollida pel públic.

== Referències ==
{{referències}}

== Bibliografia ==
* [http://books.google.cat/books?id=M9QYndAPmuQCpg=PA41dq=boris+I+d%27Andorraclient=firefox-ahl=cacd=6#v=onepageq=boris%20I%20d%27Andorraf=false Regional Surveys of the World, Wester Europe 2003, Fifth Edition 2003, Editors Juliet Love i Jilian O'Brien]
* [http://books.google.cat/books?id=vDylDllW1L8Cpg=PA28dq=boris+de+Andorrahl=caei=ybK5TMOjMM_d4AaZrdSKDgsa=Xoi=book_resultct=resultresnum=4ved=0CDwQ6AEwAw#v=onepageq=boris%20de%20Andorraf=false Andorra Busines Law Handbook. International Business Publications, USA. Washington, DC 20003. 6th Edition Updated. ISBN 1-4330-0104-7]
* [http://books.google.cat/books?id=gQFzO_v_uwwCpg=PA155dq=boris+de+Andorrahl=caei=ybK5TMOjMM_d4AaZrdSKDgsa=Xoi=book_resultct=resultresnum=6ved=0CEcQ6AEwBQ#v=onepageq=Bibliographyf=false Thomas Eccardt. Secrets of the Seven Smallest Stets of Europe. Hippocrene Books, Inc. 171 Madison Avenue, New York, NY 10016. ISBN 0-7818-1032-9.]
* [http://books.google.cat/books?id=XEYXibppmj4Cpg=PA183dq=boris+de+Andorrahl=caei=Gbu5TN6LJoiW4gbA9f2dDgsa=Xoi=book_resultct=book-preview-linkresnum=7ved=0CEcQuwUwBjgK#v=onepageq=boris%20If=false Luis Capdevila. Nouvelle Découverte de l'Andorre. Nouvelles Editions Latines. Paris 1959, p. 180 i següents] {{fr}}

== Vegeu també ==
{{Portal|Andorra}}
[[Història d'Andorra]]

== Referències ==
{{referències}}

== Enllaços externs ==
{{Viquitexts|Constitució monàrquica andorrana de Borís I (1934)}}

* [http://www.andorraantiga.com/Boris.htm Boris I, rei d'Andorra]
* [[s:Constitució monàrquica andorrana de Borís I (1934)|La Constitució de 1934 a Viquitexts]]
* [http://www.olhao.web.pt/Personalidades/TextosFFL/Boris_Skossyreff.htm Article en portuguès]
* [http://kingandorra.agilityhoster.com/publications.html Articles en català]


{{Inicia taula}}
{{Filera de successions|títol=Rei d'Andorra|abans=-|després=-|anys=[[1934]]}}
{{Finalitza taula}}
{{Autoritat}}

{{ORDENA:Boris Skossirev}}	!--ORDENA generat per bot--
[[Categoria:Història d'Andorra]]
[[Categoria:Russos|Skossirev, Boris]]
[[Categoria:Persones de Vílnius|Skossirev, Boris]]</text>
      <sha1>qiegpp3zliwusv8g6z3ptaw3mgmie06</sha1>
      <model>wikitext</model>
      <format>text/x-wiki</format>
    </revision>
  </page>