<page>
    <title>Nancy Wake</title>
    <ns>0</ns>
    <id>1083047</id>
    <revision>
      <id>13825074</id>
      <parentid>13205539</parentid>
      <timestamp>2014-07-14T18:15:54Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>
'''Nancy Grace Augusta Wake''' més coneguda com a '''Nancy Wake''' ([[30 d'agost]] de [[1912]], [[Wellington]], [[Nova Zelanda]] - [[7 d'agost]] de [[2011]], [[Londres]], [[Regne Unit]]) fou una espia britànica durant el final de la [[Segona Guerra Mundial]]. Va esdevenir una figura destacada en els grups [[maquisard]]s de la [[resistència francesa]] i va arribar a ésser la dona del [[Aliats de la Segona Guerra Mundial|bàndol aliat]] amb més condecoracions militars, amb distincions com la [[Legió d'Honor]], la [[Medalla de la Resistència]], la [[Medalla de Jordi]] i la [[Medalla Presidencial de la Llibertat|Medalla de la Llibertat]].

==Infància ==
Nancy Wake era la més petita de sis germans. El [[1914]], quan tenia dos anys, la seva família va traslladar-se a [[Sydney]], [[Austràlia]], i van instal·lar-se a North Sydney. Més endavant, el seu pare, Charles Wake, va tornar a Nova Zelanda i mai no va tornar a Sydney, on es va quedar la seva mare, Ella Wake, sola amb els fills.

A Sydney va assistir a l'Escola Superior per a Nenes de North Sydney. Quan va fer setze anys, però, va fugir de casa i va treballar com a infermera. Amb 200 lliures que havia rebut com a herència d'una tieta, va viatjar a [[Nova York]] i després a [[Londres]], on va formar-se com a periodista. Durant la dècada del [[1930]] va treballar a [[París]], i més tard per a la Hearst Corporation com a corresponsal europea. Fou testimoni de l'ascens al poder d'[[Adolf Hitler]] i va veure la violència contra els jueus, gitans, negres i manifestants als carrers de París i de [[Viena]].

==Segona Guerra Mundial ==
El [[1937]] va conèixer l'industrial francès Henri Edmond Fiocca ([[1898]]-[[1943]]), amb qui va casar-se el 30 de novembre del [[1939]]. Nancy vivia a [[Marsella]] quan [[Alemanya]] [[Govern de Vichy|va envair el país]]. Després de la [[Batalla de França|caiguda de França]] el [[1940]], va convertir-se en missatgera de la [[resistència francesa]] i més tard va unir-se a la xarxa de fugida del capità Ian Garrow. La [[Gestapo]] va donar-li el pseudònim de ''ratolí blanc''. La resistència francesa va haver de tenir molta cura amb les seves missions, ja que la seva vida perillava constantment a causa que la Gestapo havia intervingut el seu telèfon i interceptat el seu correu.ref name=cita{{cita Harvard|Fitzsimons|2001|sp=sí}}/ref

El [[1943]] fou la persona més buscada per la Gestapo i van arribar a oferir 5 milions de francs com a recompensa per a qui la trobés. Quan la xarxa fou traïda el desembre d'aquell any, va haver de fugir de Marsella. El seu marit, Henri Fiocca, va romandre-hi fins que, més endavant, sense que ella ho sabés, fos capturat, torturat i executat per la Gestapo el 16 d'octubre d'aquell any.ref{{cita web | url=http://www.diggerhistory.info/pages-heroes/white_mouse.htm | título=''The White Mouse'' | fechaacceso=8 d'agost de 2011 | idioma=anglès}}/ref Nancy no va tenir cap coneixement de la seva mort fins que la guerra va haver acabat. Fou finalment arrestada a [[Tolosa]], però fou alliberada quatre dies després. En el seu sisè intent de fugida, va aconseguir travessar els [[Pirineus]] cap a [[Espanya]].

Després d'arribar a la Gran Bretanya, Wake va unir-se a la Direcció d'Operacions Especials i la nit del 29 al 30 d'abril del [[1944]] va tornar a la França ocupada, tirant-se en paraicagudes a l'[[Alvèrnia]] per servir d'enllaç entre Londres i el grup local de maquisards encapçalat pel capità Henri Tardivat. Coordinà l'activitat de la resistència abans del [[Operació Overlord|desembarcament de Normandia]] i va reclutar altres membres. També va dirigir atacs contra les instal·lacions alemanyes i el quarter general local de la Gestapo a [[Montluçon]].refNancy Wake Biography. (The White Mouse)./ref A partir de l'abril de [[1944]] fins a l'alliberació del país, els seus 7.000 maquisards lluitaren contra 22.000 soldats de l'[[Schutzstaffel|SS]], matant-ne 1.400 i amb unes 100 baixes. Els seus companys francesos, sobretot Henri Tardivat, elogiaren el seu esperit de lluita, àmpliament demostrat quan va matar un guarda de l'SS amb les seves pròpies mans per impedir que donés el toc d'alarma durant una batuda. Durant una entrevista de televisió el [[1990]], quan li van preguntar què se'n va fer del guarda que va veure-la, Wake simplement va desplaçar el dit per la gola. En una altra ocasió, per reemplaçar els codis del seu operador telefònic que havia hagut de destruir després d'un atac alemany, Wake va recórrer en bicicleta més de 800 km a través de diversos punts de control alemanys.ref name=cita/

==Després de la guerra ==
Immediatament després de la guerra, Nancy Wake fou guardonada amb la [[Medalla de Jordi]] el [[1946]], amb la [[Medalla Presidencial de la Llibertat]] dels [[Estats Units]], la [[Medalla de la Resistència]] i tres vegades la [[Creu de Guerra 1939-1945]]. No va rebre cap condecoració d'Austràlia o de Nova Zelanda.ref name=fighttimes.com{{cita web | url=http://www.fighttimes.com/magazine/magazine.asp?article=79 | título=Record of Service: Nancy Wake | fechaacceso=8 d'agost de 2011 | idioma=anglès}}/ref També va assabentar-se que la Gestapo havia torturat el seu marit fins a la mort el [[1943]] per negar-se a dir-los on era ella. Després de la guerra, va treballar per al Departament d'Intel·ligència del Ministeri de l'Aire britànic amb les ambaixades de París i de Praga. Va casar-se per segon cop el [[1957]], amb John Melvin Forward, un expilot de combat australià de la [[Royal Air Force]].ref name=austwr{{cita web | url = http://www.womenaustralia.info/biogs/AWE0363b.htm | título = Wake, Nancy Grace Augusta (1912 - ) | editorial = The Australian Women's Register | obra = The Australian Women’s Register | fecha = 2010 | fechaacceso = | idioma = anglès}}/ref

Wake va presentar-se com a candidata del [[Partit Liberal d'Austràlia]]ref{{cita noticia | url=http://trove.nla.gov.au/ndp/del/article/18109078?searchTerm=searchLimits=l-publictag=Nancy+Wake | obra= The Sydney Morning Herald | título = Maquis Heroine tries Politics | fecha = 30 de març de 1949 | página = 2 | editorial = Fairfax Media | fechaacceso = | idioma = anglès}}/ref en les eleccions federals d'Austràlia del 1949 per a l'escó de Sydney per la divisió de Barton, competint contra [[Herbert Vere Evatt]], aleshores fiscal general i ministre d'afers exteriors al govern del laborista Ben Chifley. Mentre Chifley va perdre el govern en favor de [[Robert Menzies]], Wake va registrar una oscil·lació del 13% contra Evatt,ref{{cita web | url = http://psephos.adam-carr.net/countries/a/australia/1949/1949repsnsw.txt | título = Barton, NSW | obra = Voting by constituency: Legislative election 1949 | fecha = 10 de desembre de 1949 | fechaacceso = | idioma = anglès}}/ref 
tot i que Evatt va retenir l'escó amb un 53,2% de vots per les bases del vot per preferència de dos partits. Wake va concórrer de nou a les eleccions federals el [[1951]] contra Evatt. Aleshores Evatt va resultar diputat líder de l'oposició. El resultat fou molt estret; tanmateix, Evatt va conservar l'escó amb un marge de menys de 250 vots.ref{{cita web | url = http://psephos.adam-carr.net/countries/a/australia/1951/1951repsnsw.txt | título = Barton, NSW | obra = Voting by constituency: Legislative election 1951 | fecha = 28 d'abril de 1951 | fechaacceso = | idioma = anglès}}/ref Evatt augmentà lleugerament el seu marge en eleccions posteriors, abans de traslladar-se a la divisió de Hunter el [[1958]].

Wake abandonà Austràlia poc després de les eleccions de 1951 i va traslladar-se novament a Europa, tot i que va tornar a Austràlia amb el seu segon marit, John Forward, durant la dècadad e 1960. Bo i mantenint el seu interès per la política, aprovaren Wake com a candidata liberal a les eleccions federals del 1966 per la divisió de Kingsford Smith de Sydney. Malgrat registrar una variació del 6,9% davant el candidat laborista, de nou Wake no va aconseguir obtenir l'escó.ref{{cita web | url = http://psephos.adam-carr.net/countries/a/australia/1966/1966repsnsw.txt | título = Kingsford-Smith, NSW | obra = Voting by constituency: Legislative election 1966 | fecha = 26 de novembre de 1966 | fechaacceso = | idioma = anglès}}/ref

Al voltant del [[1985]], Nancy i John abandonaren Sydney per retirar-se a [[Port Macquarie]]. Nancy fou nomenada Cavaller de la Legió d'Honor el [[1970]] i fou promoguda a Oficial el [[1988]]. El [[1985]] Wake publicà la seva autobiografia, titulada ''The White Mouse'' (El ratolí blanc). El llibre va esdevenir un ''[[best-seller]]'' amb diverses reimpressions.ref{{cita libro | autor = Wake, Nancy | título = The White Mouse | editorial = Sun Books | año = 1985 | isbn = 0 330 35605 4 | idioma = anglès}}/ref

El seu marit, John Forward, va morir a Port Macquarie el 19 d'agost del [[1997]]. La parella no va tenir cap fill. Més endavant, Nancy va sortir d'Austràlia per darrer cop i va emigrar a Londres. El [[2001]] l'autor australià Peter Fitzsimons va escriure una biografia completa sobre Wake titulada ''Nancy Wake, A Biography of Our Greatest War Heroine'', que també va resultar ser un èxit.

Al començament Nancy va negar-se a les ofertes de les condecoracions d'Austràlia i afirmàr que ''la darrera vegada que va haver-hi una suggerència del govern vaig dir-los que podien ficar-se les seves medalles per on el mico va ficar-se les nous. La cosa és que si ara em van donar una medalla, no és pas per amor, així que no en vull saber res, d'ells''.ref name=fighttimes.com/

El febrer de [[2004]] fou nomenada Cavaller de l'[[Orde d'Austràlia]]. L'abril de [[2006]] fou guardonada per la Royal New Zeland Returned and Services' Association amb el més alt honor, la RSA Badge in Gold.ref{{cita web | url = http://www.rsa.org.nz/remem/rsa_hist_badge.html | título = RSA History: The Badge | obra = Rememberance | editorial = Royal New Zealand Returned and Services' Association | año = 2011 | fechaacceso = | idioma = anglès}}/ref Les medalles de Wake s'exhibeixen avui dia a la galeria de la Segona Guerra Mundial al [[Memorial de Guerra australià]], a [[Canberra]].

Finalment, va morir el 7 d'agost del [[2011]], amb 98 anys, a l'hospital Kingston de Londres després d'ingressar-hi per una infecció al pit.ref{{cita web | url = http://www.dailytelegraph.com.au/news/war-heroine-nancy-wake-dies/story-e6freuy9-1226110701605 | título = War heroine Nancy Wake dies | editorial = [[Daily Telegraph (Australia)]] | año = 2011 | fechaacceso = | idioma = anglès}}/ref Les seves restes van ser incinerades i escampades a [[Montluçon]], [[França]], segons els seus darrers desigs.ref{{cita noticia | url=http://www.elmundo.es/elmundo/2011/08/08/obituarios/1312782235.html | título=Nancy Wake, l'heroïna australiana de la Segona Guerra Mundial | fecha=8 d'agost de 2011 | fechaacceso= | obra=elmundo.es}}/ref

== Referències==
{{referències|2}}

{{orfe|data=juny de 2013}}
{{Autoritat}}
{{ORDENA:Wake, Nancy}}
[[Categoria:Membres de la Resistència francesa]]
[[Categoria:Polítics australians]]
[[Categoria:Cavallers de la Legió d'Honor]]
[[Categoria:Receptors de la Creu de Guerra (França)]]</text>
      <sha1>5ps0n15k1j4j15fav48zngw8s22khnb</sha1>
      <model>wikitext</model>
      <format>text/x-wiki</format>
    </revision>
  </page>