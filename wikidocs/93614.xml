<page>
    <title>Jean Daniel</title>
    <ns>0</ns>
    <id>93614</id>
    <revision>
      <id>13688694</id>
      <parentid>13027196</parentid>
      <timestamp>2014-06-25T23:26:25Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Jean Daniel Bensaïd''' ([[Blida]], [[Algèria]] [[21 de juliol]] de [[1920]]) és un [[periodista]] francès.

==Biografia== 
Originari d'una família jueva, és l'onzè i últim fill de Jules Bensaïd, el qual va passar de ser un simple [[obrer]] a un ric fabricant de [[farina]]. 

Començà els seus estudis universitaris a [[Algèria]], però els acabà a la ciutat de [[París]] on obtingué la llicenciatura en [[filosofia]] per la [[Universitat]] de [[La Sorbona]]. 

Enrolat en les Forces franceses lliures, va ser sergent major en la [[divisió Leclerc]], participant durant la [[Segona Guerra Mundial]] en les campanyes de la [[Normandia]], de [[París]] i d'[[Alsàcia]], i arribant a ser reconegut amb la Creu de Guerra. 

Fundà la revista cultural ''Caliban'', apadrinada per [[Albert Camus]], per posteriorment dirigir la seva atenció vers l'[[ensenyament]], al qual es dedicà primer a París, fins al [[1952]], i després a [[Orà]]. Després d'entrar a formar part de la Societat general de la Premsa, decidí dedicar-se en exclusiva al [[periodisme]]. El seu primer article apareix al diari ''l'Express'' l'[[1 de novembre]] de [[1954]], dia que acabà la [[guerra d'Algèria]]. Daniel havia manifestat des de temps enrere la necessitat de mantenir negociacions amb el [[Front d'Alliberament Nacional d'Algèria|FLNA]], la qual cosa l'havia dut a distanciar-se del seu amic [[Albert Camus]]. Des de [[1957]] a [[1962]] fou corresponsal de premsa del setmanari nord-americà ''The New Republic''.

Els seus articles ''poc favorables'' a la causa de l'[[Algèria]] francesa li van valer ser catalogat durant un temps com a ''funcionari secret del FLNA'' i va ocasionar el segrest del diari ''l'Express'' diverses vegades. També li van valer dues inculpacions per atemptar contra la seguretat interior i exterior de l'Estat. Daniel va rebutjar signar el [[manifest dels 121]], que jutjava ''justificat el rebuig a prendre les armes contra el poble algerià'' i ''la conducta dels francesos que mostraben la seva obligació d'aportar ajuda i protecció als algerians oprimits en nom del poble francès'', aquest manifest no comportava cap disposició que protegís als francesos de [[Algèria]]. Quan el [[general]] [[Charles de Gaulle]] retornà a la política el [[13 de maig]] de [[1958]] i va apostar, sense expressar-ho directament, per la [[independència]] d'[[Algèria]], Daniel va aplaudir la idea.

Posteriorment formà part de la redacció del diari ''[[Le Monde]]'', abans d'acompanyar a Claude Perdriel i Gilles Martinet en la transformació de ''France-Observateur'' en el ''[[Nouvel Observateur]]'', convertint-se en redactor en cap al [[1965]] i en director el [[1978]].

Membre del Consell Superior de l'Agència [[France-Presse]] (AFP), el [[2004]] fou guardonat amb el [[Premi Príncep d'Astúries de Comunicació i Humanitats]]. 

==Obres==
* [[1952]]: ''l'Erreur ou la Seconde Vie de Sylvain Regard''
* [[1973]]: ''le Temps qui reste'', essai d'autobiographie professionnelle
* [[1977]]: ''le Refuge et la source'', carnets autobiographiques
* [[1979]]: ''l'Ère des ruptures'' (Grasset)
* [[1986]]: ''De Gaulle et l'Algérie : la tragédie, le héros et le témoin'' (Le Seuil)
* [[1988]]: ''les Religions d'un président : regards sur les aventures du mitterrandisme''
* [[1989]]: ''Cette grande lueur à l'Est''
* [[1992]]: ''la Blessure'' suivi de ''le Temps qui vient'', carnets autobiographiques (Grasset)
* [[1994]]: ''l'Ami anglais'' (Grasset)
* [[1995]]: ''Voyage au bout de la nation'' (Le Seuil)
* [[1996]]: ''Dieu est-il fanatique ? Essai sur une religieuse incapacité de croire'' (Arléa)
* [[1998]]: ''Avec le temps : carnets 1970-1998'', carnets autobiographiques (Grasset)
* [[2000]]: ''Soleils d'hiver : carnets 1998-2000'', carnets autobiographiques (Grasset)
* [[2002]]: ''Lettres de France : après le 11 septembre'' (Saint-Simon)
* [[2002]]: ''Œuvres autobiographiques'' (Grasset)
* [[2003]]: ''la Guerre et la paix : Israël-Palestine : chroniques, 1956-2003'' (Odile Jacob)
* [[2003]]: ''la Prison juive : humeurs et méditations d'un témoin'' (Odile Jacob)
* [[2004]]: ''Cet étranger qui me ressemble'' (Grasset)

==Enllaços externs==
* {{es}} [http://www.fpa.es/premios/2004/jean-daniel/jury/ Fundació Príncep d'Astúries, Príncep d'Astúries de Comunicació i Humanitats 2004]

{{Premis Príncep d'Astúries de Comunicació i Humanitats}}
{{Autoritat}}
{{ORDENA:Daniel, Jean}}

[[Categoria:Comandants de la Legió d'Honor]]
[[Categoria:Francesos]]
[[Categoria:Periodistes francesos]]
[[Categoria:Premis Príncep d'Astúries de Comunicació i Humanitats]]</text>
      <sha1>telgidvakd2u3nx5inkmehfw8nnr5le</sha1>
      <model>wikitext</model>
      <format>text/x-wiki</format>
    </revision>
  </page>