<page>
    <title>Ernst Jünger</title>
    <ns>0</ns>
    <id>152817</id>
    <revision>
      <id>13675404</id>
      <parentid>12975119</parentid>
      <timestamp>2014-06-24T12:01:12Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Ernst Jünger WW1.jpg|thumb|dreta|'''Ernst Jünger''']]
'''Ernst Jünger''' ([[Heidelberg]], [[1895]] - [[Wilfingen]], [[1998]]) va ser un [[escriptor]], [[filòsof]], [[novel·lista]] i [[historiador]] [[Alemanya|alemany]].

== Biografia ==
Els seus pares foren el doctor Ernst George Jünger, professor de química, i Lily Karoline. Ernst s'uní als [[Wandervögel]] el 1911: un movimient juvenil que sostenia principis radicals posteriorment adoptats pel moviment [[hippie]], extremava l'esperit de la natura i la recerca dels boscos així com el respecte absolut per la vida animal. A més, a diferència d'aquests, tenyia el seu ideari d'una glorificació de la nació alemanya.

El 1913 —nbsp;amb 18 anysnbsp;— va allistar-se a la [[Legió Estrangera Francesa]], i va ser destinat a l'[[Àfrica]]. Aquesta experiència el marcà per sempre i va despertar la seva passió per a la guerra. Així, quan esclatà la [[Primera Guerra Mundial]], Jünger va ser un dels primers en allistar-se. Va obtenir el 1918, poques setmanes abans de la fi de la guerra, la condecoració més alta que podia concedir l'Imperi Alemany, [[Pour le Mérite]], coneguda informalment com a Blauer Max al mèrit militar. Al moment de la seva mort, l'any 1998, n'era el darrer titular viu.

Fruit d'aquesta experiència fou la publicació —nbsp;amb tan sols 25 anysnbsp;— dels seus records de la guerra al llibre Tempestes d'acer, un cant a la guerra pel que té d'experiència interior, on malgrat això ni rebutja ni atenua la brutalitat de la guerra, que el va catapultar a la fama.

Entre la Primera Guerra Mundial i la [[Machtergreifung]] de [[Adolf Hitler|Hitler]], Jünger formà part de l'òrbita d'un complex corrent polític i cultural anomenat Konservative Revolution o revolució conservadora alemanya, de la qual formaren part, a més d'altres grups, autors com [[Ernst von Salomon]], [[Werner Sombart]], [[Carl Schmitt]] o [[Oswald Spengler]]. Algunes de les característiques més importants que van definir la Konservative Revolution van ser el seu [[nacionalisme]] de dreta, el rebuig del [[liberalisme]] decimonònic, de la [[Revolució Francesa]] o la influència d'autors com [[Friedrich Nietzsche]]. Dins d'aquest corrent, Jünger publicà llibres com La guerra com a experiència interior, La mobilització general o El treballador.

Malgrat el to nacionalista indenegable de l'obra de Jünger durant aquesta època i el matís d'èlits, l'absència d'[[antisemitisme]] portà Jünger el [[1933]] a rebutjar el [[nacionalsocialisme]], a no acceptar l'ingrés a l'''Acadèmia de Poesia Alemanya'', purgada feia poc per la [[Gestapo]], i se n'anà a [[Goslar]] a les muntanyes del [[Harz]] i després a [[Überlingen]].

El [[1934]] prohibeix al periòdic del partit [[nazi]] que segueixi utilitzant i manipulant els seus escrits, i rebutjà també ocupar un lloc al ''Reichstag'', mentrestant publica ''Blätter und Steine'' (''Fulles i pedres''), la seva primera crítica al racisme feixista. Realitzà viatges a [[Noruega]], el [[1935]]; el [[1936]] a [[Brasil]], [[Canàries]] i [[Marroc]]; el [[1937]] a París, on va trobar-se amb [[André Gide]] i [[Julien Green]] i el [[1939]] es traslladà a Kirchhorst, a la Baixa Saxònia.

Jünger passà una part de la [Segona Guerra Mundial]] com a militar al [[París]] ocupat, on a partir del [[1941]] freqüentà els salons literaris i de fumadors d'opi, així com la bohèmia parisenca, es deixà convidar pels oficials que començaven a rebel·lar-se contra [[Adolf Hitler]] i salvà la vida a tants jueus represaliats com va poder. ''«L'uniforme, les condecoracions i la brillantor de les armes, que tant he estimat, em produeixen repugnància»'', anotà al seu diari en assabentar-se de l'extermini progressiu dels jueus.

El [[1942]] fou enviat al Front Rus i el [[1944]], després del fracassat atemptat contra Hitler —nbsp;en el qual hi participànbsp;— dimiteix del seu lloc a l'exèrcit. Durant la postguerra els seus llibres foren prohibits fins al [[1949]], però malgrat això aconseguí publicar ''Der Frieden'' (''La pau'') el [[1946]] a [[Amsterdam]], el [[1947]] ''Atlantische Fahrt'' (''Viatge Atlàntic'') i un any més tard ''Aus der goldenen Muschel'' (''La petxina d'or''). La prohibició de les seves publicacions el [[1949]] fou provocada per negar-se a omplir un formulari sobre la [[desnazificació]] a la [[zona d'ocupació britànica]]. Llavors es traslladà a [[Ravensburg]], a la [[zona d'ocupació francesa]].

Des dels anys 50, quan establí amistat amb [[Albert Hofmann]], el creador del [[LSD]], alguns dels llibres de Jünger tractaren de forma directa o indirecta l'experiència [[psicodèlic]]a. El [[1952]], després de la seva primera experiència amb l'LSD, escrigué ''Besuch auf Godenholm'' (''Visita a Godenholm''), i la seva publicació coincidí amb l'aparició de ''Les portes de la percepció'' d'[[Aldous Huxley]].

El seu altre gran llibre sobre el tema de les drogues és ''Annäherungen. Drogen und Rausch'', (''Apropaments. Drogues i ebrietat''), del [[1970]]. Aquesta obra, en la què l'autor encunyà el terme ''[[psiconauta|psiconautes]]'' (navegants de la psique), exposa les nombroses experiències de Jünger amb diversos tipus de substàncies [[psicoactiu|psicoactives]], tant [[enteogènic|enteogèniques]] com [[estimulant]]s o [[opiaci|opiàcies]]. Cap al [[1977]] escrigué una altra de les seves obres més conegudes, ''Eumeswil'', on sobresurt la figura de l'''anarca'', personatge preconfigurat per [[Albert Camus]] al seu llibre ''L'homme révolté'' el [[1951]].

Un dels seus darrers textos és ''Die Schere'' (''La Tisora''), publicat el 1989, quan Jünger tenia ja 95 anys. De gran valor històric i literari són els seus diaris de la [[II Guerra Mundial]] (Radiacions). En l'actualitat es considera la seva obra com una de les majors contribucions a la literatura en llengua alemanya al segle XX.

Va morir 17 de febrer del [[1998]] amb 103 anys.

== Bibliografia ==
* Ernst Jünger i [[Martin Heidegger]]: ''Sobre el nihilisme'': ''Sobre la línia'' (Über die Linie) i ''Cap a la pregunta del ser'' (Zur Seinsfrage), respectivament. Paidós - I.C.E./U.A.B., Barcelona, 1994. Trad. de José Luis Molinuevo.
* ''In Stahlgewittern'' ([[1920]])
* ''Der Kampf als inneres Erlebnis'' ([[1922]])
* ''Sturm'' ([[1923]])
* ''Feuer und Blut'' ([[1925]])
* ''Das Wäldchen 125'' (1925)
* ''Das abenteuerliche Herz. Aufzeichnungen bei Tag und Nacht'' ([[1929]])
* ''Der Arbeiter. Herrschaft und Gestalt'' ([[1932]])
* ''Blätter und Steine'' ([[1934]])
* ''Afrikanische Spiele'' ([[1936]]) ''Jocs Africans'', traducció catalana de [[Marta Pera]]. [[Edicions 62]], primera edició: [[1988]]
* ''Das abenteuerliche Herz. Figuren und Capricios'' ([[1938]])
* ''Auf den Marmorklippen'' ([[1939]]). ''En els espadats de marbre'', traducció catalana de [[Francesca Martínez]]. [[Edicions 62]], primera edició: [[1990]]
* ''Gärten und Straßen'' ([[1942]])
* ''Myrdun. Briefe aus Norwegen'' ([[1943]])
* ''Der Friede. Ein Wort an die Jugend Europas und an die Jugend der Welt.'' ([[1945]]) 
* ''Atlantische Fahrt'' ([[1947]])
* ''Sprache und Körperbau'' (1947)
* ''Ein Inselfrühling'' ([[1948]])
* ''Heliopolis. Rückblick auf eine Stadt'' ([[1949]])
* ''Strahlungen'' (1949)
* ''Am Kieselstrand'' ([[1950]])
* ''Über die Linie'' ([[1951]])
* ''Der Waldgang'' (1951)
* ''Besuch auf Godenholm'' ([[1952]])
* ''Der gordische Knoten'' ([[1953]])
* ''Das Sanduhrbuch'' ([[1954]])
* ''Am Sarazenturm'' ([[1955]])
* ''Rivarol'' ([[1956]])
* ''Gläserne Bienen'' ([[1957]])
* ''Jahre der Okkupation'' ([[1958]]) 
* ''An der Zeitmauer'' ([[1959]])
* ''Der Weltstaat'' ([[1960]])
* ''Typus, Name, Gestalt'' ([[1963]])
* ''Grenzgänge. Essays. Reden. Träume'' ([[1966]])
* ''Subtile Jagden'' ([[1967]])
* ''Sgraffiti'' ([[1969]])
* ''Ad hoc'' ([[1970]])
* ''Annäherungen. Drogen und Rausch'' (1970)
* ''Die Zwille'' ([[1973]])
* ''Zahlen und Götter. Philemon und Baucis. Zwei Essays'' ([[1974]]))
* ''Eumeswil'' ([[1977]])
* ''Siebzig verweht I'' ([[1980]])
* ''Siebzig verweht II'' ([[1981]])
* ''Aladins Problem'' ([[1983]]). ''El problema d'Aladí'', traducció catalana de [[Núria Roig]]. [[Edicions Proa]], [[Barcelona]] (''[[Biblioteca A tot vent]]'', 289), primera edició: [[1990]].

* ''Maxima - Minima, Adnoten zum 'Arbeiter' '' (1983)
* ''Autor und Autorschaft'' ([[1984]])
* ''Eine gefährliche Begegnung'' ([[1985]])
* ''Zwei Mal Halley'' ([[1987]])
* ''Die Schere'' ([[1989]])
* ''Prognosen'' ([[1993]])
* ''Siebzig verweht III'' (1993)
* ''Siebzig verweht IV'' ([[1995]])
* ''Siebzig verweht V'' ([[1997]])

== Enllaços externs ==
{{Commonscat|Ernst Jünger}}

* [http://www.centrostudilaruna.it/ernstjuenger.html Assaigs sobre Ernst Jünger]
* [http://www.juenger.org/ Ernst Jünger a Cyberspace IV] {{en}} 
* [http://www.lecturalia.com/autor/545/ernst-junger Ernst Jünger a Lecturalia] {{es}}

{{Autoritat}}
{{ORDENA:Junger, Ernst}}

[[Categoria:Escriptors alemanys en alemany]]
[[Categoria:Persones de Heidelberg]]
[[Categoria:Receptors de la Pour le Mérite (classe militar)]]
[[Categoria:Gran Creu amb Estrella i Banda de l'Orde del Mèrit de la República Federal d'Alemanya]]</text>
      <sha1>5nmvmqoxk3agx6c9a74inki53n2dlav</sha1>
      <model>wikitext</model>
      <format>text/x-wiki</format>
    </revision>
  </page>