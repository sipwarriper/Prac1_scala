<page>
    <title>Nikolai Ivànovitx Krílov</title>
    <ns>0</ns>
    <id>791202</id>
    <revision>
      <id>13814870</id>
      <parentid>13592406</parentid>
      <timestamp>2014-07-13T19:49:06Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name= Nikolai Ivànovitx Krílov
|lived= {{Data naixement |1903|4|29}}- {{Data defunció i edat|1972|2|9|1903|4|29}}
|placeofbirth= [[Fitxer:Russian Empire 1914 17.svg|23px|Imperi Rus]] Goliaevka Tamalinskoi, [[província de Saràtov|oblast de Saràtov]]
|placeofdeath={{Bandera|the Soviet Union}} [[Moscou]]
|image=
|caption= 
|nickname= 
|allegiance= [[Fitxer:Russian Empire 1914 17.svg|23px|Imperi Rus]] [[Imperi Rus]] (fins a 1917) br /{{Bandera|the Soviet Union}}[[Unió Soviètica]] 
|branch=[[Fitxer:Red Army flag.svg|23px|Bandera de l'Exèrcit Roig]] [[Exèrcit Roig]]
|serviceyears=1919-1972 
|rank= [[Fitxer:CCCP army Rank marshal CCCP infobox.svg|23px|Mariscal de la Unió Soviètica]] [[Mariscal de la Unió Soviètica]]
|commands= [[21è Exèrcit (Unió Soviètica)|21è Exèrcit]] br[[5è Exèrcit (Unió Soviètica)|5è Exèrcit]] br [[Districte Militar de l'Extrem Orient]] br [[Districte Militar dels Urals]] br [[Districte Militar de Leningrad]] br [[Districte Militar de Moscou]]br[[Forces Estratègiques de Míssils]]
|battles= [[Guerra Civil Russa]]br /[[Gran Guerra Patriòtica]] br [[Operació Tempesta d'Agost|Guerra sovièticojaponesa]]
|awards= [[Heroi de la Unió Soviètica]] (2)br /[[ Orde de Lenin]] (4)br / [[Orde de la Revolució d'Octubre]]br / [[Orde de la Bandera Roja]] (4)br / [[Orde de Suvorov]] de 1a classe
|laterwork= 
|portrayedby=
}}

'''Nikolai Ivànovitx Krílov''' ([[rus]]: Никола́й Ива́нович Крыло́в) (29 d'abril de 1903 - † 9 de febrer de 1972) va ser un militar [[Unió Soviètica|soviètic]], doble [[Heroi de la Unió Soviètica]] i que va assolir el rang de [[Mariscal de la Unió Soviètica]].

== Biografia ==
Nascut al poble de Goliaevka Tamalinskoi, [[província de Saràtov|oblast de Saràtov]] (actualment al [[districte Tamalinskogo]], a l'[[província de Penza|oblast de Penza]]), en el si d'una família de mestres rurals. El 1918 s'afilià al [[Komsomol]], sent secretari i soldat voluntari al destacament del Komsomol de la Guàrdia Roja. Durant la [[Guerra Civil Russa|Guerra Civil]] va intentar allistar-se a l'[[Exèrcit Roig]] a inicis de 1919, sent inscrit a la divisió d'aviació del Front del Sud; però uns dies després va caure malalt i va haver de quedar-se amb els pares. En aquella època va graduar-se a l'escola secundària.

A l'abril de 1919, i amb només 19 anys, s'allistà finalment a l'Exèrcit Roig. El 1920 va ser nomenat comandant d'una [[secció militar|secció de metralladores]]. A les files de l'[[11è Exèrcit (Unió Soviètica)|11è Exèrcit]] lluita al front sud, participant en l'ocupació de l'Exèrcit Roig de l'[[Azerbaidjan]] i de la [[invasió de l'Exèrcit Roig de Geòrgia]] de 1921. També el 1921 va ser destinat a l'[[Extrem Orient Rus]], i amb només 19 anys va ser nomenat comandant d'un [[batalló]] de l'[[Exèrcit Revolucionari del Poble de la República de l'Extrem Orient|Exèrcit Revolucionari del Poble]] de la [[República de l'Extrem Orient]]; participant en l'assalt de [[Spassk-Dalni]] i les conquestes de [[Ussuriisk]] i de [[Vladivostok]] el 1922.

Després del final de la Guerra Civil va continuar a l'[[Exèrcit Roig]], servint a l'[[Districte Militar de l'Extrem Orient|Extrem Orient]], comandant un batalló el 1923. El 1927 va afiliar-se al [[PCUS]]; i a l'agost de 1928 va graduar-se als [[Acadèmies Militars Soviètiques|cursos de formació avançada per a oficials de l'Exèrcit Roig]]. Des de 1929 va ser cap de l'Estat Major del regiment d'infanteria de la 1a divisió del Pacífic. Des de 1939, ja [[coronel]], va ser cap de [[OSOVIAJIM]] a [[Stavropol]]. Al maig de 1941 va ser nomenat cap de l'[[estat major]] de la zona fortificada del [[Danubi]] al sector sud de la frontera amb [[Regne de Romania|Romania]], al [[districte militar d'Odessa]].

A l'inici de la [[operació Barbarroja|invasió de l'Eix]], va enfrontar-se amb els romanesos, quan aquests van intentar travessar la frontera. A inicis de juliol va ser nomenat cap adjunt d'operacions de l'[[Exèrcit Costaner Separat]]. Atesa la manca d'efectius a [[Odessa]], l'11 d'agost es va convertir en cap d'operacions de l'Exèrcit, i el 21 d'agost, cap de l'Estat Major. Des d'aquesta posició participà en la [[Batalla d'Odessa|defensa d'Odessa]] i de [[Setge de Sebastòpol (1941-1942)|Sebastòpol]]. Al desembre de 1941 va resultar greument ferit durant un bombardeig, negant-se a ser evacuat, i de resultes la ferida no tractada li deixaria seqüeles tota la vida). Promogut a [[major general|general de divisió]] el 27 de desembre de 1941, finalment va ser evacuat de la ciutat durant els darrers dies de combats mitjançant un submarí.

A l'agost de 1942 va ser nomenat cap de l'Estat Major del [[1r Exèrcit de la Guàrdia]], però dies després va ser cridat amb caràcter d'urgència perquè es dirigís a [[Stalingrad]], on va ser nomenat cap de l'estat major del [[62è Exèrcit (Unió Soviètica)|62è Exèrcit]], que realitzà una [[guerra urbana]] durant mesos pels carrers de la ciutat. Abans de l'arribada d'un nou comandant, el general [[Vassili Txuikov|V.I. Txuikov]], va comandar l'exèrcit pràcticament durant tot un mes. Durant la [[batalla de Stalingrad]], Krílov i el seu equip es van quedar a la ciutat, tot i que el quarter general de l'exèrcit es trobava situat només a 800 metres de les posicions alemanyes. Després de la victòria a Stalingrad, Krílov va ser nomenat comandant del 3r Exèrcit de Reserva. Des de juliol de 1943 va ser comandant del [[21è Exèrcit (Unió Soviètica)|21è Exèrcit]] al [[Front Occidental (Unió Soviètica)|Front Occidental]]. Al setembre és promogut a [[tinent general]] i l'octubre és nomenat comandant del [[5è Exèrcit (Unió Soviètica)|5è Exèrcit]], participant en l'[[Operació Orxa]] i a l'[[ofensiva de Vtebsk]]. El seu exèrcit va passar a formar part del [[3r Front de Bielorússia]], participant en l'[[operació Bagration]] el 1944, atacant amb èxit a [[Vitebsk]], [[Orsxa]], [[Minsk]], van irrompre a [[Vílnius]] i van rebutjar els atacs enemics a [[Kaunas]]. Per l'èxit a ''Bagraton'' va ser guardonat amb el títol d'[[Heroi de la Unió Soviètica]] i va ser promogut al rang de [[coronel general]]. A finals de 1944 va estar dos mesos a un hospital de [[Moscou]] per tractar-se velles ferides, tornant al front i distingint-se a l'[[Ofensiva de Prússia Oriental]]. Pels seus èxits tornaria a rebre el títol d'Heroi de la Unió Soviètica.

Després de la [[Dia de la Victòria (Europa Oriental)|Victòria sobre Alemanya]], el [[5è Exèrcit (Unió Soviètica)|5è Exèrcit]] va ser traslladat a l'[[Extrem Orient]], sent inclòs al [[Front Soviètic de l'Extrem Orient|Front de l'Extrem Orient]]; participant en la [[Operació Tempesta d'Agost|Guerra sovièticojaponesa]] de l'agost de 1945. Juntament amb el comandant del front, [[Mariscal de la Unió Soviètica|Marisca]] [[Kiril Meretsov]], Krílov va atacar el Tercer Exèrcit japonès.

Des d'octubre de 1945, Krílov va servir com a comandant adjunt del districte militar marítim. Des de gener, és comandant del [[Districte Militar de l'Extrem Orient]] (llavors només format per [[Sakhalín]], [[Kamtxatka]], les [[illes Kurils]] i algunes regions costaneres del [[territori de Primórie]]). El 1953 va ser promogut a [[General d'Exèrcit (Unió Soviètica)|General d'Exèrcit]]; i des de 1956 és nomenat comandant del [[Districte Militar dels Urals]], el 1958 és comandant del [[Districte Militar de Leningrad]] i, el 1960 és nomenat comandant del [[Districte Militar de Moscou]]. Al maig de 1963 va ser nomenat cap de les [[Forces Estratègiques de Míssils]].

Com a comandant de les [[Forces Estratègiques de Míssils]], Krílov va ser de fet el creador d'un nou tipus de tropes. El desenvolupament de les Forces Estratègiques de Míssils va estar condicionat per la [[crisi dels míssils de Cuba]] de 1962. El 1965, segons un informe del [[Departament de Defensa dels Estats Units |Secretari de Defensa]] [[Estats Units|nord-americà]] [[Robert McNamara]], els Estats Units disposaven de 650 míssils i la Unió Soviètica només de 200. Krílov, el dissenyador [[Mikhaïl Iangel]] i d'altres especialistes arribaren a la conclusió que calia crear nous sitges de llançament, així com l'enviament de nous sistemes de míssils de combat (BRC). Iangel creà el nou tipus de projectil CB, l'abast del qual era molt major que el dels míssils [[R-12 Dvina]].

Krílov va morir a [[Moscou]] a l'edat de 69 anys. Va ser enterrat a la [[Necròpoli de la Muralla del Kremlin|Muralla del Kremlin]].

== Condecoracions ==
* [[Heroi de la Unió Soviètica]] (2)
* [[Orde de Lenin]] (4)
* [[Orde de la Revolució d'Octubre]]
* [[Orde de la Bandera Roja]] (4)
* [[Orde de Suvórov]] de 1a classe
* [[Orde de Kutuzov]] de 1a classe
* [[Medalla de la defensa d'Odessa]] 
* [[Medalla de la defensa de Sebastòpol]] 
* [[Medalla de la defensa de Stalingrad]] 
* [[Medalla del Centenari de Lenin]]
* [[Medalla de la victòria sobre Alemanya en la Gran Guerra Patriòtica 1941-1945]]
* [[Medalla per la victòria sobre el Japó]]
* [[Medalla per la Conquesta de Königsberg]] 
* [[Medalla del 20è Aniversari de la Victòria en la Gran Guerra Patriòtica]]
* [[Medalla del 20è Aniversari de l'Exèrcit Roig]]
* [[Medalla del 30è Aniversari de l'Exèrcit i l'Armada Soviètics]]
* [[Medalla del 40è Aniversari de les Forces Armades Soviètiques]]
* [[Medalla del 50è Aniversari de la Milícia Soviètica]]
* Espasa d'Honor (una espasa d'or amb l'[[escut de la Unió Soviètica]])
* [[Legió d'Honor|Comandant de la Legió d'Honor]] ([[França]])
* [[Creu de Guerra 1939-1945]] ([[França]])


{{Plantilla:Mariscals de la URSS}}
{{Autoritat}}
{{ORDENA:Krilov}}

[[Categoria:Comandants de la Legió d'Honor]]
[[Categoria:Comunistes soviètics]]
[[Categoria:Herois de la Unió Soviètica]]
[[Categoria:Mariscals de la Unió Soviètica]]
[[Categoria:Militars russos]]
[[Categoria:Militars soviètics de la Segona Guerra Mundial]]
[[Categoria:Orde de Lenin]]
[[Categoria:Persones enterrades a la Necròpoli de la Muralla del Kremlin]]
[[Categoria:Receptors de la Creu de Guerra (França)]]
[[Categoria:Revolució Russa]]</text>
      <sha1>qgiy5cv4vss5ixrhkwfwoks3am3eljt</sha1>
      <model>wikitext</model>
      <format>text/x-wiki</format>
    </revision>
  </page>