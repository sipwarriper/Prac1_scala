<page>
    <title>Fender Rhodes</title>
    <ns>0</ns>
    <id>315295</id>
    <revision>
      <id>13089153</id>
      <parentid>12869995</parentid>
      <timestamp>2014-03-19T11:29:31Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: perseverància  perseverança</comment>
      <text>[[Fitxer:Rhodes Mk II 73 cropped.jpg|thumb|Piano Fender Rhodes Mk II 73]]

El piano elèctric '''Fender Rhodes''' és un [[instrument musical]] creat per tal de pal·liar els inconvenients que representava la utilització d'un [[piano]] acústic en algunes ocasions. Podem trobar la seva sonoritat única en nombrosos temes a partir dels [[anys 1970]].

== Història ==
=== Abans de la segona guerra mundial ===
[[Harold Rhodes]], nascut l'any [[1910]], buscava un mètode innovador per ensenyar el piano als alumnes de les seves escoles de música, les ''Harold Rhodes School of Popular Piano''. Era del parer que un estudiant devia no solament saber tocar, sinó també comprendre el funcionament de l'instrument.

=== Primer prototip ===
Durant la [[Segona Guerra Mundial]], Rhodes entra a les forces aèries dels [[Estats Units d'Amèrica]] i va rebre l'encàrrec d'augmentar la moral dels soldats ferits en combat. Va construir llavors un piano suficientment petit i lleuger com per poder ser transportat en una maleta. En comptes de cordes, el seu [[piano]] feia vibrar petits trossos d'[[alumini]] trets de les ales dels bombarders [[B-17]]. El seu instrument, que no tenia més de dues [[octava (música)|octaves]] i mitja, va obtenir un gran èxit. Rhodes va rebre fins i tot la ''Medalla d'honor'' per aquest fet.

=== La trobada amb Fender ===
Després de la guerra, nombroses empreses van proposar a Rhodes de construir el seu mini-piano en sèrie, però l'inventor preferí llançar-se sol. Va crear aleshores la [[Rhodes Piano Corporation]], amb la que va presentar el [[Pre-Piano]] al ''[[NAMM Show]]'' de [[1946]]. Desgraciadament la pobre qualitat de fabricació va provocar que la seva empresa no fes altra cosa que reparar els instruments, i finalment no va sobreviure més que dos anys. Malgrat això, gràcies a la seva perseverança va treure la [[patent]] número 2nbsp;972nbsp;922 titulada ''asymmetric tuning fork''. Aquesta nova tècnica li permetia construir un instrument de 72 tecles que va acabar seduint [[Leo Fender]], cèlebre per les seves [[guitarra elèctrica|guitarres]] i [[Amplificador de guitarra|amplificadors]]. De la seva col·laboració en va néixer el ''Piano Bass'' que comptava amb 32 tecles d'un registre greu.

=== L'edat d'or ===
El [[14 de gener]] de [[1965]], Fender ven la seva empresa a [[Columbia Broadcasting System|CBS]] per 13 milions de dòlars. Aquest nou finançament permet desenvolupar el [[Suitcase Piano]], un instrument de 120 kg que estava compost per 73 tecles, un [[trèmolo]] [[monofònic]] i un [[Amplificador (música)|amplificador]] de 50W. Durant els 16 anys següents, 50 Suitcase 73 serien produïts diàriament. L'any [[1969]], el [[tremolo]] es torna [[So estereofònic|estereofònic]] i l'amplificació passa a 2x50W.

El [[1970]] surt al mercat el '''Fender Rhodes 88'''. Hi ha disponible la versió ''Suitcase'', així com la versió ''Stage'' sense amplificació, de manera que era més lleuger i més barat. Aquest model va tenir un gran ressò, i el seu èxit va ser considerable. 

Les evolucions tècniques continuen, amb els martells de neoprè del [[Rhodes Mark I]] l'any [[1971]], i una modificació de la forma de les barres metàl·liques el [[1972]]. Finalment l'any [[1973]], un mòdul d'efectes i d'altaveus extraïbles de 2x100W són afegits al Suitcase. El [[1974]], Fender Rhodes es rebateja per '''Rhodes''' i, l'any [[1976]], els martells de plàstic hi fan la seva aparició. 

El [[1979]], el [[Rhodes Mark II]] és el primer model amb caixa plana, més pràctic per posar-hi un altre teclat a sobre. El [[1980]], el [[Rhodes Mark III]] EK-10 afegeix un [[sintetitzador]] al teclat del piano.

El [[1981]], [[Columbia Broadcasting System|CBS]] compra [[ARP (sintetitzadors)|ARP]] i s'instal·la a Fullerton ([[Califòrnia]]). Amb la moda del piano elèctric en decaiguda, Rhodes treu uns quants [[sintetitzador]]s. L'empresa canvia de propietari el [[1983]] i treu el [[Rhodes Mark V]]. Més lleuger i precís és, potser, el resultat de tot el ''savoir-faire'' de Rhodes. D'entre els tres o quatre mil exemplars produïts, n'hi ha tres de dotats amb preses [[MIDI]].

=== La compra per part de Roland ===
Rhodes és comprada per [[Roland]] el [[1987]]. i [[Harold Rhodes]], que tenia llavors 80 anys, se'n va cap al [[Japó]] per desenvolupar un nou producte. Aspira a millorar encara més el seu invent, però [[Roland]] treu el [[Rhodes MK-80]], un teclat [[digital]] que simula el so dels pianos originals. Decebut, [[Harold Rhodes]] intentarà —sense èxit— de convèncer [[Roland]] per produir un veritable [[piano elèctric]], i de recuperar la seva marca per produir els seus propis instruments. Morirà finalment a [[Los Angeles]] el [[17 de desembre]] de [[2000]], a l'edat de 89 anys, de resultes d'una [[pneumònia]]. La seva tercera dona, Margit, recuperarà els drets sobre la marca Rhodes el [[2002]]

== Discografia indicativa ==
És impossible citar tots els enregistraments utilitzant un piano elèctric Rhodes. Tot i amb això, alguns dels més coneguts són:
* «Noies De Kilimanjaro» ([[Miles Davis]])
* «In A Silent Way» ([[Miles Davis]])
* «Songs In The Key Of Life» ([[Stevie Wonder]])
* «Headhunters» ([[Herbie Hancock]])
* «Get Back» ([[The Beatles]])
* «Riders On The Storm» ([[The Doors]])
* «Just the Way You Are» ([[Billy Joel]])
* «Still Crazy After All These Years» ([[Paul Frederic Simon]])
* «Dark Star» ([[The Grateful Dead]])
* «The Return of the Space Cowboy» ([[Jamiroquai]])
* «Return to Forever» ([[Chick Corea]])
* «Time 4 Change» ([[Laurent de Wilde]])
* «Everything in Its Right Place» ([[Radiohead]])
* «Crystal Fantasy» ([[Larry Heard]])
* «On the Rhodes again» ([[Morcheeba]])

== Enllaços externs ==
{{Commonscat|Fender Rhodes}}

* {{en}} [http://www.rhodes-tunes.com Pàgina de samples de piano Fender Rhodes]
* {{en}} [http://www.fenderrhodes.com/ Pàgina sobre el Fender Rhodes]
* {{fr}} [http://www.piano-rhodes.com Pàgina oficial del piano Fender Rhodes] (en francès)

[[Categoria:Instruments electrònics]]
[[Categoria:Piano]]

{{Enllaç AD|de}}</text>
      <sha1>61pn4xxho1zznumrjhpgko8vdthjhuu</sha1>
      <model>wikitext</model>
      <format>text/x-wiki</format>
    </revision>
  </page>