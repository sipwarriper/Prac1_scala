<page>
    <title>Frederic Carles de Hessen-Kassel</title>
    <ns>0</ns>
    <id>314500</id>
    <revision>
      <id>13816820</id>
      <parentid>12809957</parentid>
      <timestamp>2014-07-14T00:22:58Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Friedrich Karl HK 02.jpg|thumb|right|El príncep Frederic Carles de Hessen-Kassel.]]

'''Frederic Carles de Hessen-Kassel, rei de Finlàndia i cap de la casa de Hessen-Kassel''' (Castell Panker ([[Slesvig-Holstein|Holstein]] [[1868]] - [[Kassel]] [[1940]]). Cap de la casa landgravinal de [[Hessen-Kassel]] i [[Regne de Finlàndia (1918)|rei de Finlàndia]] amb el tractament d'altesa reial.

Nascut al Castell de Panker, al [[Slesvig-Holstein|Holstein]], el dia [[1 de maig]] de [[1868]], essent fill del landgraví [[Frederic Guillem de Hesse-Kassel]] i de la princesa [[Anna de Prússia]]. Frederic Carles era nét del príncep [[Guillem de Hessen-Kassel]] i de la princesa [[Carlota de Dinamarca]] mentre que per via materna ho era del príncep [[Carles de Prússia]] i de la princesa [[Maria Lluïsa de Saxònia-Weimar-Eisenach]].

Frederic Carles esdevingué hereu dels drets històrics de la casa de Hessen-Kassel arran d'un seguit de renúncies dinàstiques. En primer lloc, arran del casament morganàtic de l'elector [[Frederic Guillem de Hessen-Kassel]], la corona passà al pare de Frederic Carles. En segon lloc, Frederic Guillem, germà gran de Frederic Carles morí el [[1888]] en la ruta marítima que unia Batavia ([[Indonèsia]]) amb [[Singapur]]. En tercer lloc, Alexandre Frederic renuncià als drets dinàstics al contraure matrimoni morganàtic.

El [[25 de gener]] de [[1893]] contragué matrimoni a [[Berlín]] amb la princesa [[Margarida de Prússia]], filla del kàiser [[Frederic III de Prússia]] i de la princesa reial [[Victòria del Regne Unit (reina de Prússia)|Victòria del Regne Unit]]. El casament significà la unió entre la Casa de [[Hohenzollern]] i la casa de Hessen-Kassel després que [[Prússia]] s'annexés, el [[1871]], el territori de [[Hessen-Kassel]].

La parella tingué sis fills:

* SA el príncep Frederic Guillem de Hessen-Kassel, nat a [[Frankfurt del Main|Frankfurt]] el [[1893]] i mort en acció a Kara Orman ([[Romania]]) l'any [[1916]].

* SA el príncep Maximilià de Hessen-Kassel, nat al [[Castell Rumpenheim]] el [[1894]] i mort en acció a Saint Jean-Chapelle el [[1916]].

* SAR el landgraví [[Felip de Hessen-Kassel]], nat al [[Castell de Rumpenheim]] el [[1896]] i mort a [[Roma]] el [[1980]]. Es casà al [[Palau de Racconigi]] el [[1925]] amb la princesa [[Mafalda d'Itàlia]].

* SA el príncep [[Wolfgang de Hessen-Kassel]], nat al [[Castell de Rumpenheim]] el [[1896]] i mort a [[Taunus]] el [[1989]]. Es casà el [[1924]] al [[Castell de Salem]] amb la princesa [[Maria Alexandra de Baden]].

* SA el príncep Ricard de Hessen-Kassel, nat a [[Frankfurt del Main|Frankfurt]] el [[1901]] i mort el [[1896]].

* SA el príncep [[Cristòfol de Hessen-Kassel]], nat a [[Frankfurt del Main|Frankfurt]] el [[1901]] i mort en acció als [[Apenins]] el [[1943]]. Contragué matrimoni amb la princesa [[Sofia de Grècia (princesa de Hessen-Kassel i de Hannover)|Sofia de Grècia]] el [[1930]] al [[Castell de Kronberg]].

Sota la protecció de l'Imperi Alemany, l'any 1917 [[Finlàndia]] proclamà la seva independència de [[Rússia]]. L'elecció del sistema monàrquic, la voluntat de mantenir la independència tant de Rússia com de [[Suècia]] i la protecció dels alemanys, provocà que s'escullís a Frederic Carles de Hessen-Kassel com a nou [[regne de Finlàndia (1918)|monarca de Finlàndia]] el dia [[6 d'octubre]] de [[1918]]. 

El dia [[11 de novembre]] de [[1918]], [[Alemanya]] signava l'armistici, un mes després, el dia [[14 de desembre]], Frederic Carles abdicava del tron finlandès. 

Frederic Carles esdevingué cap de la casa de Hessen-Kassel l'any [[1925]]. Malgrat que [[Felip de Hessen-Kassel]] esdevingué l'hereu dels drets històrics de la Casa de Hessen, certs documents familiars testimonien que Wolfgang de Hessen fou considerat el príncep hereu de [[Finlàndia]], ja que viatjà amb els seus pares a [[Finlàndia]] l'any [[1918]] i se li preperà un casament amb una aristòcrata finlandesa.

Frederic Carles ostentà els drets dinàstics dels Hessen-Kassel entre [[1925]] i [[1940]]. Frederic Carles morí a [[Kassel]] l'any [[1940]] en plena [[Segona Guerra Mundial]] en què dos dels seus fills participaven en el marc de les tropes nacionalsocialistes. Tres dels sis fills de Frederic Carles moriren en acte de servei, dos en la [[Primera Guerra Mundial]], i un a la [[Segona Guerra Mundial]].

{{Commonscat|Prince Frederick Charles of Hesse}}
{{Autoritat}}
[[Categoria:Prínceps de Hessen-Kassel]]
[[Categoria:Casa de Hessen-Kassel]]</text>
      <sha1>suhcoh1rgarige31byrvew0nsctahj0</sha1>
      <model>wikitext</model>
      <format>text/x-wiki</format>
    </revision>
  </page>