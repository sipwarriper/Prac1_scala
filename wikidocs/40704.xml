<page>
    <title>Bonaire</title>
    <ns>0</ns>
    <id>40704</id>
    <revision>
      <id>13810847</id>
      <parentid>13772632</parentid>
      <timestamp>2014-07-13T11:20:02Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Obsolet|data=desembre de 2012|no pertany a les Antilles Neerlandeses, és una [[illes BES|illa BES]]}}
[[Fitxer:Flag of Bonaire.svg|thumb|Bandera de Bonaire]]
'''Bonaire''' és una illa de les [[Antilles Neerlandeses]], la segona més grossa després de [[Curaçao]]. Es troba al sud del [[mar Carib]], davant de la costa de [[Veneçuela]]. És una de les anomenades [[illes ABC]]. Sa capital és [[Kralendijk]]. L'assentament més antic és [[Rincon (Bonaire)|Rincon]].

== Història ==
Els primers habitants de Bonaire foren els indis caiquetio que arribaren a l'illa des del continent cap a l'any [[1000]]. N'hi ha traces a [[pintures rupestres]] prop de Lac Baai, a la costa est de Bonaire.
 
El [[1499]] desembaracaren a l'illa el [[1499]] els primers europeus: [[Alonso de Ojeda]] i [[Amerigo Vespucci]] que la reclamaren per a [[Espanya]]. Com que l'illa no tenia [[or]] ni era adequada pel [[agricultura|cultiu]], els espanyols no consideraren necessari establir-hi una colònia. Els indis locals foren traslladats per treballar com a [[esclavatge|esclaus]] a Amèrica del Sud. El [[1526]] els espanyols introduïren bestiar a Bonaire, cosa que acabà comportant l'alliberament de [[ruc]]s (''buriku'') i [[cabres]] (''kabritu'') que acabaren esdevenint salvatges. Mentrestant sorgí un petit nucli habitat a Rincón, que situat en una vall fora de l'abast dels pirates. Els seus habitants eren sobretot condemnats i presoners de guerra.

El [[1633]] els [[Països Baixos]] conqueriren les illes als espanyols, tot dipositant l'autoritat en Wouter van Twiller, governador dels nous Països Baixos. L'illa passà a ser controlada per la [[Companyia de les Índies Occidentals]]. Aquesta importà petits contingents d'esclaus per a l'agricultura (especialment fusta i blat de moro) i l'extracció de sal. Els esclaus que treballaven a les salines vivien en unes cabanes al costat dels estanys, amb prou feina superiors als dos metres. Aquestes cabanes encara es poden veure a Bonaire. L'esclavatge hi fou abolit el [[1863]].

A començament de [[segle XIX]] els Països Baixos perderen dues vegades la sobirania sobre les Antilles en favor del [[Regne Unit]]. Quan el [[1816]] passaren finalment a mans neerlandeses, el govern neerlandès construí Fort Oranje a Kralendijk per tal de protegir l'illa. El [[1868]] s'hi afegiren uns fars caracterísitcs. La [[sal comuna|sal]] era llavors la principal font d'ingressos de l'illa. La producció n'era tan gran que hom bastí 4 obeliscs per tal de guiar els vaixells fins als estanys de les salines.

El [[segle XX]] veié una renovació del port així com la construcció d'un [[aeroport]] (Flamingo Airport). El [[1936]] es concedí el dret de vot als homes. Durant la [[Segona Guerra Mundial]] Bonaire (que no passà a sobirania [[alemanya]] com la metròpoli) fou utilitzada com a camp de concentració per condemnats alemanys i [[nazisme|nazis]] neerlandesos. El [[1954]], les Antilles Neerlandeses esdevingueren un membre independent del [[Regne dels Països Baixos]].

== Situació social ==
=== Demografia ===
Bonaire té uns 13.000 habitants. La major part de la població és [[Església catòlica|catòlica]], si bé hi ha minories [[protestant]] i evangèlica (un 10% de la població).

La llengua més parlada és el [[papiamento]], si bé no és l'oficial, rol que correspon al [[neerlandès]]. A més, l'[[anglès]] i el [[castellà]] també són força parlats.

=== Economia ===
Les principals fonts d'ingressos de Bonaire són el [[turisme]] i les [[salina|salines]]. El primer atreu especialment arran del [[submarinisme]], practicat especialment a les reserves naturals. Al sud de l'illa hi ha estanys emprats com a salines.

=== Política ===
Bonaire pertany al [[Regne dels Països Baixos]] com a membre de les [[Antilles Neerlandeses]], que són governades des de [[Willemstad (Curaçao)|Willemstad]] a [[Curaçao]]. A més, existeix un govern local de l'illa situat a Kralendijk.

El [[10 de setembre]] del [[2004]] s'organtitzà un [[referèndum]] no vinculant que havia de mostrar la voluntat popular sobre l'estatut futur de l'illa. El 59% dels votants s'inclinaren per una unió directa amb els [[Països Baixos]]. Només un 16% preferí romandre com a part de les Antilles Neerlandeses.

== Natura ==

=== Parc Nacional Washington Slagbaai ===
Tot el nord de Bonaire és una àrea natural protegida, el Parc Nacional de Washington Slagbaai. El parc és accessible amb cotxe i és ric en [[ocells]] i altres animals, entre d'altres les [[iguana|iguanes]]. La direcció predominant dels [[vent]]s té molta importància a Bonaire. Així, l'illa compta un costat arrecerat del sud-est i en té un altre d'obert al nord-est. Aquest darrer té una vegetació més seca i rara. Per culpa de l'escassesa de precipitacions Bonaire té moltes plantes adaptades a la secada, com ara els [[cactus]] sen.

=== Bonaire Marine Park ===
El Parc Marí Bonaire (''Bonaire Marine Park'' o ''BMP'') és la reserva marina més antiga del món. S'estén des de la costa fina a una profunditat de 20 m al voltant de l'illa, i és gairebé completament oberta als submarinistes. La costa sud-oest disposa d'indrets adequats pel submarinisme que són accessibles des de les platges. El seu finançament prové d'una tarifa de 25 dòlars estatunidencs per persona i any que cal pagar per fer submarinisme. El BMP vetlla per la protecció de la natura però també pel manteniment de les boies i l'orientació dels turistes.

=== Petit Bonaire ===
Davant de la costa a l'alçada de Kralendijk hi ha l'illa de Petit Bonaire (''Klein Bonaire'', o simplement ''Klein''). És plana i només hi creixen mates i cactus. Amb l' augmentació del turisme generat pel submarinisme aparegueren plans per a desenvolupar-hi complexos hotelers, però la pressió de naturalistes i empresaris locals ho impedí tot i fins se la declarà zona protegida. 

Petit Bonaire és també un lloc de nidificació de [[tortugues]].

{{commonscat|Bonaire}}

{{coord|12|11|N|68|15|W|source:enwiki_type:isle_region:BQ|display=title}}
{{Autoritat}}
[[Categoria:Antilles Neerlandeses]]
[[Categoria:Illes dependents dels Països Baixos]]
[[Categoria:Colònies holandeses]]</text>
      <sha1>afoizzehkme3nsmrip5zwzhvyp8xygu</sha1>
      <model>wikitext</model>
      <format>text/x-wiki</format>
    </revision>
  </page>