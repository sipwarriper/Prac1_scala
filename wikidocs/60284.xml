<page>
    <title>Esvàstica</title>
    <ns>0</ns>
    <id>60284</id>
    <revision>
      <id>13814639</id>
      <parentid>13430510</parentid>
      <timestamp>2014-07-13T19:14:55Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:HinduSwastika.svg|thumb|230px|L'esvàstica [[hinduisme|hindú]]]]
L''''esvàstica''' (també escrit no normativament com ''svastika'' o ''swastika'') és una creu els braços de la qual estan doblegats en angle recte, ja sigui cap a la dreta o cap a l'esquerra. També es diu '''creu gammada''', perquè cada braç s'assembla a la lletra grega [[gamma]]: i '''tetraskel''' que vol dir quatre cames en [[Grec modern|grec]]. La paraula prové del [[sànscrit]], concretament del mot ''suasti'' que vol dir 'benestar' i la traducció literal de la paraula 'esvàstica' seria conductiu al benestar.

Els [[budisme|budistes]] gairebé sempre fan servir la forma levogira. Al començament del [[segle XX]] el [[nacionalsocialisme]] ([[Partit Nacional Socialista dels Treballadors Alemanys]]) adoptà l'esvàstica com a emblema, i, arran de la [[Segona Guerra Mundial]], a [[Occident]] s'associa majoritàriament com un símbol exclusivament [[feixista]], desconeixent-ne l'ús abans del nazisme.

== Presència a la religió i a la mitologia ==
[[Fitxer:Vaso celtíbero con anillas colgantes (M.A.N. Inv.1920-37-94) 01.jpg|thumb|esquerra|200px|Ceràmica [[Celtibers|celtibera]] del [[segle II aC|segle II]] o [[segle I aC|I aC]] trobada a [[Numancia de la Sagra|Numància]], decorada amb una esvàstica]]
=== Hinduisme ===
L'esvàstica es troba a tot arreu dels temples [[hinduisme|hindús]]. A l'hinduisme l'esvàstica es pot dibuixar cap a la dreta o cap a l'esquerra. Les dues formes representen les dues formes del [[Brama]] (el concepte impersonal de Déu). En el sentit de les agulles del rellotge representa l'evolució de l'univers, i en direcció contrària representa la seva involució.

=== Budisme ===
[[Fitxer:1974_Korea_Bulgugsa.jpg|thumb|right|240px|Imatge d'una esvàstica en un temple coreà]]
Al [[budisme]] l'esvàstica té la posició horitzontal. És un caràcter de l'escriptura xinesa (卍). Per la seva associació amb el nazisme, des de mitjans del [[segle XX]] són totes levogires. Aquest símbol es pot trobar normalment als envasos de menjar xinès (que vol dir que el menjar és vegetarià i pot ser consumida per budistes), o a la roba dels nens petits (per protegir-los dels mals esperits)

== Curiositats ==
[[Fitxer:Kipling_swastika.png|thumb|left|120px|Logo d'una edició del 1911 de Kipling]] L'escriptor britànic [[Rudyard Kipling]], molt influenciat per la cultura de l'Índia, tenia una esvàstica a la coberta de tots els seus llibres fins que va aparèixer el nazisme.

Els [[Boy Scouts]] també el tenien com a símbol, de la mà de [[Robert Baden-Powell]], molt possiblement influenciat per la cultura índia. Estava present a la medalla del mèrit, fins que el 1935 es va decidir canviar-lo.

[[Fitxer:Finland roundel WW2 border.svg|thumb|right|240px|Bandera de la força aèria finesa, entre el 1918 i el 1944]]L'esvàstica apareix com a símbol militar en exèrcits com el letó i el finès a principis del segle XX tot i que amb presentacions diferents. No tenia res a veure amb el nazisme.

Una població d'[[Ontàrio]], al [[Canadà]] es diu [[Swastika]]. El poble es va crear el [[1906]] pel descobriment de mines d'or. Durant la [[Segona Guerra Mundial]] el govern canadenc va voler canviar-li el nom, però la població s'hi va oposar.

La multinacional sueca [[ASEA]] va fer servir de logotip una esvàstica fins al 1933, que va decidir canviar-lo per no veure's identificada amb el nazisme.

== A l'Alemanya nacionalsocialista ==
[[Fitxer:Nazi Swastika.svg|thumb|esquerra|240px|Bandera nazi]]Com ja s'ha dit, pels occidentals, l'esvàstica s'associa al nazisme en particular i al feixisme en general.
Els teòrics nazis adoptaren el símbol de l'esvàstica afirmant que l'ascendència de la raça ària provenia de l'Índia i que de les seves tradicions vèdiques sorgí l'esvàstica.

Els nazis van usar principalment l'esvàstica negra dins d'un cercle blanc sobre un fons vermell. L'ús de l'esvàstica com a símbol polític està prohibit a Alemanya.ref{{ref-web|url=http://www.gesetze-im-internet.de/stgb/index.html |títol=§ 86a Verwenden von Kennzeichen verfassungswidriger Organisationen |consulta=15/1/2012 |obra=Strafgesetzbuch |editor=Bundesministerium der Justiz |data= |llengua=alemany }}/ref

== Temes relacionats ==
* La [[creu sagetada]] del partit feixista hongarès.
* La [[creu celta]] emprada pels neofeixistes moderns.
* El [[lauburu]], emblema tradicional [[País Èuscar|èuscar]], similar a l'esvàstica.
* La [[runa odal]] de la neonazi [[Federació d'Estudiants Afrikaner]].
* El [[triskell]], emblema de l'[[illa de Man]], té un certa semblança amb l'esvàstica.
{{commonscat|Swastikas}}

== Referències ==
{{referències}}


{{ORDENA:Esvastica}}	!--ORDENA generat per bot--
{{Autoritat}}
{{Enllaç AD|ka}}

[[Categoria:Símbols]]</text>
      <sha1>8mi7kxlwnownzzzeef9t4myfflgz4fl</sha1>
      <model>wikitext</model>
      <format>text/x-wiki</format>
    </revision>
  </page>