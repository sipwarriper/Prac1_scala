<page>
    <title>Gregory Peck</title>
    <ns>0</ns>
    <id>201706</id>
    <revision>
      <id>13844673</id>
      <parentid>13843036</parentid>
      <timestamp>2014-07-16T10:33:04Z</timestamp>
      <contributor>
        <username>Xamil</username>
        <id>17550</id>
      </contributor>
      <text>{{actor
| nom = Gregory Peck
| imatge = Gregory Peck in Roman Holiday trailer cropped.jpg
| nom imatge = Gregory Peck a ''Vacances a Roma'' (1953)
| nom de naixença = Eldred Gregory Peck
| data de naixença = {{Data naixement|1916|04|5}}
| indret de naixença = [[La Jolla]], [[Califòrnia]] ([[EUA]])
| data de defunció = {{Data defuncio i edat|2003|06|12|1916|04|5}}
| lloc de defunció = [[Los Angeles]], [[Califòrnia]] ([[EUA]])
| nacionalitat = {{USA}}
| cònjuge = Greta Kukkonen (1942-1955)br /Veronique Passani (1955-2003)
| papers importants =
| pàgina web =
| premis oscar = '''[[Oscar al millor actor|Millor Actor]]'''br /1962 - ''[[To Kill a Mockingbird]]''br /'''[[Premi Humanitari Jean Hersholt]]'''br /1967
| premis golden globe = '''[[Globus d'Or al millor actor dramàtic|Millor actor - Drama]]'''br /1947 - ''[[El despertar]]''br /1963 - ''To Kill a Mockingbird''br /'''[[Premi Cecil B. DeMille]]'''br /1969 - Trajectòria cinematogràficabr /'''[[Globus d'Or al millor actor secundari en sèrie o telefilm|Millor actor secundari - Sèrie o telefilm]]'''br /1999 - ''[[Moby Dick (pel·lícula del 1998)|Moby Dick]]''
| premis emmy =
| premis tony =
| premis bafta =
| premis goya =
| premis cesar = '''[[César d'honor]]'''br /1995 - Trajectòria cinematogràfica
| premis grammy =
| Mostra de Venècia =
| Festival de Berlin = '''[[Ós d'Or per la carrera]]'''br /1993 - Trajectòria cinematogràfica
| Festival de Cannes =
| filmfare awards =
| national film awards =
| imdb = 0000060
}}
'''Eldred Gregory Peck''' ([[1916]] - [[2003]]) va ser un actor de cinema i de teatre [[estatunidenc]]. Va ser la gran estrella de la [[Twentieth Century Fox]] durant la fi dels [[dècada de 1940|anys 40]] i les dècades dels [[dècada de 1950|1950]] i [[dècada de 1960|1960]]. Va estar nominat cinc vegades a l'[[Oscar al millor actor]], i en va guanyar un.

== Biografia ==
=== Joventut ===
Gregory Peck va néixer als afores de [[San Diego]], [[Califòrnia]]. Va ser l'únic fill de Gregory Pearl Peck, que era farmacèutic i químic, i de Bernice Ayres; els seus pares es van divorciar quan ell tenia cinc anys i va ser criat per la seva àvia, que era una gran cinèfila.

A partir dels 10 anys va estudiar en diversos internats, inscrivint-se, l'any [[1936]], a la [[Universitat de Berkeley]], amb la primera idea d'estudiar-hi [[medicina]], com el seu pare, tot i que va acabar prenent l'especialitat d'[[anglès]]. Allà, a causa de la seva gran estatura, va enrolar-se en l'equip de regates de la universitat. També va ser allà on es va desvetllar el seu interès per l'art dramàtic: va incorporar-se a la companyia de teatre de la facultat dirigida per Edwin Duerr i va actuar en cinc obres. La minsa beca mensual de 26 $ que rebia el va obligar a treballar per a pagar-se els estudis; va fer de xofer de camió per una companyia petroliera i també d'ajudant de cuiner en restaurants, on hi treballava a canvi de poder menjar.

Havent obtingut el diploma d'anglès, Peck va fer-se retirar legalment l'''Eldred'' del seu nom i se'n va anar a [[Nova York]] per a estudiar a la Neighborhood Playhouse, una prestigiosa escola de teatre. Durant aquesta època mancava sovint de recursos, fins al punt d'haver de dormir alguna vegada en el Central Park. Per a guanyar diners va treballar a l'Exposició Universal del [[1939]] i va fer de guia pels visitants a la cadena de televisió NBC.

Va debutar a [[Broadway]] l'any [[1942]] amb les obres ''The Morning Star'' i ''The Willow and I''. Durant aquest període de la [[Segona Guerra Mundial]] va estar força sol·licitat com a actor, ja que estava exempt de servei militar per dolors a l'esquena que s'havia causat durant un curs de dansa. El [[1943]] es va casar amb Greta Kukkonen, amb qui tindria tres fills: Jonathan (nascut l'any [[1944]] i mort per suïcidi el [[1975]]), Stephen (1945) i Carey (1949).

=== A Hollywood ===
La primera pel·lícula en la que va actuar va ser ''[[Days of Glory]]'', el 1944, dirigida pel francès [[Jacques Tourneur]], i el mateix any va obtenir el seu primer gran èxit amb ''[[The Keys of the Kingdom]]'', per la qual va ser nominat als [[Oscar]]s per primera vegada. De fet, quatre de les seves cinc nominacions les va obtenir durant els seus primers anys de carrera: amb la pel·lícula esmentada i amb ''[[El despertar]]'' (1946), ''[[Gentleman's Agreement]]'' (1947) i ''[[Twelve O'Clock High]]'' (1949).

Cadascun d'aquests films primerencs va permetre d'assentar les seves diverses facetes com a actor, que el caracteritzarien més endavant. A ''The Keys of the Kingdom'' va manifestar-s'hi la seva presència imposant a la pantalla; l'agricultor que va interpretar a ''El despertar'', amb el seu bon humor tendre i l'afecció que manifestava pels personatges dels seus fills i la seva dona, va impressionar certs [[crític de cinema|crítics]] que l'havien titllat d'actor inexpressiu; ''[[Duel in the Sun]]'' (1946) va mostrar la seva capacitat d'interpretar papers inhabituals, amb el seu personatge cruel i libidinós; ''Gentleman's Agreement'', que feia referència a l'antisemitisme insidiós de la societat americana d'aquella època, va establir-lo en el gènere de pel·lícules que tracten de la consciència social. ''Twelve O'Clock High'' va ser el primer dels molts films en què Peck hi interpreta un soldat coratjós i humà.

[[Fitxer:Audrey Hepburn and Gregory Peck in Roman Holiday trailer.jpg|thumb|250px|left|Trailer de ''Vacances a Roma'']]
L'any [[1953]] va protagonitzar la comèdia romàntica ''Vacances a Roma'', amb [[Audrey Hepburn]], de qui va esdevenir molt amic (va ser ell qui va presentar-li el seu futur marit [[Mel Ferrer]]). Per parlar d'aquesta pel·lícula va ser entrevistat per una periodista francesa, Veronique Passani, amb qui es va casar l'any [[1955]], després de divorciar-se de la seva primera dona (amb la qual va seguir entenent-se molt bé). Tindrien dos fills: Anthony (1956) i Cecilia ([[1958]]).

D'aquest període també es poden destacar films com ''[[Moby Dick (pel·lícula de 1956)|Moby Dick]]'' (1956), ''[[On the Beach]]'' (1959), ''[[Els canons de Navarone]]'' (1961), les dues col·laboracions amb [[Alfred Hitchcock]] (''[[Spellbound (pel·lícula de 1945)|Spellbound]]'' i ''[[The Paradine Case]]'') o ''[[To Kill a Mockingbird]]'' (1962), pel·lícula que li permeté obtenir l'Oscar gràcies al seu paper d'advocat defensor d'un negre en un Estat racista del sud. Aquest personatge, que fou per a Peck la seva interpretació preferida, va ser designat en ''primer lloc'' de la llista d'herois del cinema dels darrers 100 anys per l'Institut Americà del Cinema, davant [[Indiana Jones]] i [[James Bond]]..

Durant els [[dècada de 1960|anys 60]] va seguir interpretant pel·lícules d'èxit com ''[[La conquesta de l'Oest]]'' (1962), ''[[Arabesc (pel·lícula)|Arabesc]]'' (1966), ''[[Mackenna's Gold]]'' (1969)... però la [[dècada de 1970]] va marcar un declivi en la seva carrera, tot i que va participar en alguna obra de renom com ''[[The Omen]]'' (1976) o ''[[Els nens del Brasil]]'' (1978). Als [[dècada de 1980|anys 80]] va decantar-se sovint per la televisió, retirant-se en tant que actor l'any [[1991]].

Gregory Peck va morir als 87 anys, d'una [[broncopneumònia]]. La seva dona l'acompanyà fins a la fi. Està enterrat al mausoleu de la Catedral de la Nostra Senyora dels Àngels, a [[Los Angeles]].

=== Compromisos polítics i socials ===
*Va ser president de l'Acadèmia de les Arts i de les Ciències Cinematogràfiques, de l'Institut Americà del Cinema, de la Societat Americana del Càncer i membre del Consell Nacional de les Arts.
*El 1947, quan moltes personalitats de [[Hollywood]] ja estaven inscrites en una llista negra per ser sospitoses de comunisme, Gregory Peck va signar una carta contra el Comitè d'activitats antiamericanes i les investigacions que [[Joseph McCarthy|McCarthy]] duia a terme en la indústria del cinema.
*El 1949 va fundar una companyia de teatre a La Jolla, la seva vil·la natal, amb els seus amics [[Jose Ferrer]] i [[Dorothy McGuire]]. Aquesta companyia (que encara funciona avui dia) va atreure nombroses estrelles del cinema que van actuar-hi i encoratjar-la.
*També va manifestar-se contra la [[Guerra del Vietnam]], tot i que el seu propi fill s'hi trobava.
*L'any [[1977]], no estava gaire convençut d'interpretar el paper del general [[Douglas MacArthur]], per raons ideològiques. Tot i això, després d'haver fet la pel·lícula, va manifestar una gran admiració per l'home.
*Simpatitzant des de sempre del Partit Demòcrata, als [[dècada de 1970|anys 70]] es va estudiar la qüestió de presentar-lo com a candidat contra [[Ronald Reagan]] per a ser governador de Califòrnia.

== Anècdotes ==
*Respecte als anys passats a Berkeley, Gregory Peck va dir: ''Va ser una experiència molt especial per a mi, i els tres millors anys de la meva vida: em va fer créixer i fer-me un home.''
* L'any [[1997]] va fer un do de 25 000 $ al seu equip de rem de Berkeley, per donar gràcies al seu entrenador, Ky Ebright.
*A propòsit del seu mal d'esquena, la [[Twentieth Century Fox]] sempre havia dit que se l'havia causat durant un entrenament de rem a la universitat. Gregory Peck explicava més endavant: ''Jo crec que a [[Hollywood]] es pensaven que les classes de dansa no eren prou masculines. Fa anys que m'escarrasso a rectificar aquesta història...''
*Era un home de grans capacitats atlètiques, que actuava en general sense doble en les escenes d'acció. [[Robert Mitchum]], el seu rival en el film ''[[Cape Fear (pel·lícula de 1962)|Cape Fear]]'', explicava sovint que Peck va pegar-lo accidentalment durant la baralla final de la pel·lícula i que va restar adolorit durant uns quants dies, i deia: ''No planyo el qui sigui prou estúpid per a barallar-se amb ell...''

== Filmografia ==
=== Actor ===

* 1944: ''[[Days of Glory]]'' de [[Jacques Tourneur]] - ''Vladimir''
* 1944: ''[[The Keys of the Kingdom]]'' de [[John M. Stahl]] - ''Mossèn Francis Chisholm''
* 1945: ''[[The Valley of Decision]]'' de [[Tay Garnett]] - ''Paul Scott''
* 1945: ''[[Spellbound (pel·lícula de 1945)|Spellbound]]'' d'[[Alfred Hitchcock]] - ''John Ballantine''
* 1946: ''[[El despertar]] (The Yearling)'' de [[Clarence Brown]] - ''Penny Baxter''
* 1946: ''[[Duel in the Sun]]'' de [[King Vidor]] - ''Lewt McCanles''
* 1947: ''[[The Macomber Affair]]'' de [[Zoltan Korda]] - ''Robert Wilson''
* 1947: ''[[Gentleman's Agreement]]'' d'[[Elia Kazan]] - ''Phil Green''
* 1947: ''[[The Paradine Case]]'' d'Alfred Hitchcock - ''Anthony Keane''
* 1948: ''[[Yellow Sky]]'' de [[William Wellman]] - ''Stretch''
* 1949: ''[[Twelve O'Clock High]]'' de [[Henry King]] - ''General Frank Savage''
* 1949: ''[[The Great Sinner]]'' de [[Robert Siodmak]] - ''Pedja''
* 1950: ''[[The Gunfighter]]'' d'[[Henry King]] - ''Jimmie Ringo''
* 1951: ''[[David i Betsabé]] ( David and Bathsheba)'', de [[Henry King]] - ''El Rei David''
* 1951: ''[[Only the Valiant]]'' de [[Gordon Douglas]] - ''Capità Richard Lance''
* 1951: ''[[El capità Horatio Hornblower]]'' (''Captain Horatio Hornblower'')de [[Raoul Walsh]]
* 1952: ''[[The World in His Arms]]'' de [[Raoul Walsh]] - ''Jonathan Clark''
* 1952: ''[[The Snows of Kilimanjaro]]'' de [[Henry King]] - ''Harry Street''
* 1953: ''[[Vacances a Roma]] (Roman Holiday)'' de [[William Wyler]] - ''Joe Bradley''
* 1954: ''[[La plana encesa]] (The Purple plain)'' de [[Robert Parrish]] - ''Bill Forrester''
* 1954: ''[[Night people]]'' de [[Nunnally Johnson]] - ''Coronel Steve Van Dyke''
* 1954: ''[[The Million Pound Note]]'' de [[Ronald Neame]] - ''Henry Adams''
* 1956: ''[[The Man in the gray flannel suit]]'' de [[Nunnally Johnson]] - ''Tom Rath''
* 1956: ''[[Moby Dick (pel·lícula)|Moby Dick]]'' de [[John Huston]] - ''Capità Achab''
* 1957: ''[[Designing Woman]]'' de [[Vincente Minnelli]] - ''Mike Hagen''
* 1958: ''[[The Bravados]]'' de [[Henry King]] - ''Jim Douglass''
* 1958: ''[[Grans horitzons]]'' (''The Big Country'') de William Wyler - ''James McKay''
* 1959: ''[[Beloved Infidel]]'' de [[Henry King]] - ''F. Scott Fitzgerald''
* 1959: ''[[Pork Chop Hill]]'' de [[Lewis Milestone]] - ''Tinent Joe Clemons''
* 1959: ''[[L'hora final]] (On the Beach)'' de [[Stanley Kramer]] - ''Dwight Towers''
* 1961: ''[[Els canons de Navarone]] (The Guns of Navarone)'' de [[Jack Lee Thompson]] - ''Capità Keith Mallory''
* 1962: ''[[La conquesta de l'Oest]]'' (''How the West Was Won'') de [[John Ford]], [[Henry Hathaway]] et [[George Sidney]] - ''Cleve Van Valen''
* 1962: ''[[Cape Fear (pel·lícula de 1962)|Cape Fear]]'' de [[Jack Lee Thompson]] - ''Sam Bowden''
* 1962: ''[[To Kill a Mockingbird]]'' de [[Robert Mulligan]] - ''Atticus Finch''
* 1963: ''[[Captain Newman, M.D.]]'' de [[David Miller]] - ''Capità Josiah Newman''
* 1964: ''[[Behold a Pale Horse]]'' de [[Fred Zinnemann]] - ''Manuel Artiguez''
* 1965: ''[[Mirage (pel·lícula)|Mirage]]'' de [[Edward Dmytryk]] - ''David Stillwell''
* 1966: ''[[Arabesc (pel·lícula)|Arabesc]] (Arabesque)'' de [[Stanley Donen]] - ''David Pollock''
* 1968: ''[[La nit dels gegants]]'' (''The Stalking Moon'') de [[Robert Mulligan]] - ''Sam Varner''
* 1969: ''[[The Chairman]]'' de [[Jack Lee Thompson]] - ''John Hathaway''
* 1969: ''[[MacKenna's Gold]]'' de [[Jack Lee Thompson]] - ''MacKenna''
* 1969: ''[[Marooned (pel·lícula)|Marooned]]'' de [[John Frankenheimer]] - ''Xerif Henry Tawes''
* 1971: ''[[Shout out]]'' de [[Henry Hathaway]] - ''Clay Lomax''
* 1973: ''[[Billy Two Hats]]'' de [[Ted Kotcheff]] - ''Deans''
* 1976: ''[[The Omen]]'' de [[Richard Donner]] - ''Robert Thorn''
* 1977: ''[[MacArthur (pel·lícula)|MacArthur]]'' de [[Joseph Sargent]] - ''General Douglas MacArthur''
* 1978: ''[[Els nens del Brasil]] (The Boys from Brazil)'' de [[Franklin J. Schaffner]] - ''Dr. Josef Mengele''
* 1980: ''[[Els llops de mar]] (The Sea Wolves)'' de [[Andrew V. McLaglen]] - ''Lewis Pugh''
* 1982: ''[[The Blue and the Gray]]'' d'[[Andrew McLaglen]] (telefilm)
* 1983: ''[[The Scarlet and the Black]]'' de [[Jerry London]] - ''[[Hugh O'Flaherty]]''
* 1987: ''[[Amazing Grace and Chuck]]'' de [[Mike Newell]] - ''El president''
* 1989: ''[[Old Gringo]]'' de [[Luis Puenzo]] - ''[[Ambrose Bierce]]''
* 1991: ''[[Other People's Money]]'' de [[Norman Jewison]] - ''Andrew Jorgenson''
* 1991: ''[[Cape Fear (pel·lícula de 1991)|Cape Fear]]'' de [[Martin Scorsese]] - ''Lee Heller''
* 1993: ''[[The Portrait]]'' d'[[Arthur Penn]] - ''Gardner Church''
* [[1995]]: ''A Personal journey with Martin Scorsese through American movies'' de [[Martin Scorsese]] - ''ell mateix''
* [[1998]]: ''Moby Dick'' (telefilm)
* [[1999]]: ''[[From Russia to Hollywood: The 100-Year Odissey of Chekhov and Shdanoff]]'' de [[Frederick Keeve]] - ''narrador''
* [[1999]]: ''A Conversation with Gregory Peck'' de [[Barbara Kopple]] - ''ell mateix''

=== Productor ===
* 1958: ''Grans horitzons'', de [[William Wyler]] amb Gregory Peck i [[Jean Simmons]]
* 1972: ''The Trial of the Catonsville Nine'', de [[Gordon Davidson]] amb [[Gwen Arner]], [[Ed Flanders]]
* 1974: ''[[The Dove]]'' de [[Charles Jarrott]] amb [[Joseph Bottoms]], [[Deborah Raffin]]
* 1993: ''The Portrait'', d'[[Arthur Penn]] amb Gregory Peck i [[Lauren Bacall]]

== Premis i nominacions ==
=== Premis ===
* 1947: [[Globus d'Or al millor actor dramàtic]] per ''[[El despertar]]''
* 1963: [[Oscar al millor actor]] per ''[[To Kill a Mockingbird]]''
* 1963: [[Globus d'Or al millor actor dramàtic]] per ''To Kill a Mockingbird''
* 1968: [[Premi Humanitari Jean Hersholt]]
* 1969: [[Premi Cecil B. DeMille]]
* 1986: [[Premi Donostia]]
* 1993: [[Ós d'Or honorífic]]
* 1995: [[César d'honor]]
* 1999: [[Globus d'Or al millor actor secundari en sèrie, minisèrie o telefilm]] per ''[[Moby Dick (minisèrie de 1998)|Moby Dick]]''
=== Nominacions ===
* 1946: [[Oscar al millor actor]] per ''[[The Keys of the Kingdom]]''
* 1947: [[Oscar al millor actor]] per ''El despertar''
* 1948: [[Oscar al millor actor]] per ''[[Gentleman's Agreement]]''
* 1950: [[Oscar al millor actor]] per ''[[Twelve O'Clock High]]''
* 1954: [[BAFTA al millor actor estranger]] per ''[[Vacances a Roma]]''
* 1964: [[Globus d'Or al millor actor dramàtic]] per ''[[Captain Newman, M.D.]]''
* 1964: [[BAFTA al millor actor estranger]] per ''To Kill a Mockingbird''
* 1978: [[Globus d'Or al millor actor dramàtic]] per ''[[MacArthur (pel·lícula)|MacArthur]]''
* 1979: [[Globus d'Or al millor actor dramàtic]] per ''[[Els nens del Brasil]]''
* 1998: [[Primetime Emmy al millor actor secundari en minisèrie o telefilm]] per ''Moby Dick''

== Enllaços externs ==
{{commonscat|Gregory Peck}}
* {{imdb nom| id=0000060}}
* {{ibdb nom| id=55817}}
* {{tcmdb nom| id=149486}}
* {{Allmovie nom| id=55747}}
* {{findagrave| id=7568029}}
* [http://www.thegoldenyears.org/peck.html Classic Movies] {{en}}
* [http://www.lavanguardia.es/premium/publica/publica?COMPID=51262776534ID_PAGINA=22088ID_FORMATO=9PARTICION=91SUBORDRE=3 Article a ''La Vanguardia''] {{es}}
* [http://www.jefflangonline.com/peck/home/ Gregory Peck Online] {{en}}

{{Autoritat}}

{{ORDENA:Peck, Gregory}}
[[Categoria:Actors de cinema californians]]
[[Categoria:Guanyadors del premi Oscar al millor actor]]
[[Categoria:Guanyadors del premi Humanitari Jean Hersholt]]
[[Categoria:Guanyadors del premi Globus d'Or al millor actor dramàtic]]
[[Categoria:Guanyadors del premi Cecil B. DeMille]]
[[Categoria:Receptors de la Medalla Presidencial de la Llibertat]]</text>
      <sha1>inh077pcbbfu6k0nuq8wt66248qqm0b</sha1>
      <model>wikitext</model>
      <format>text/x-wiki</format>
    </revision>
  </page>