<page>
    <title>Antic Hospital de Vilafranca de Conflent</title>
    <ns>0</ns>
    <id>1209764</id>
    <revision>
      <id>14058778</id>
      <parentid>14055926</parentid>
      <timestamp>2014-09-20T19:05:11Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>{{Infotaula patrimoni cultural
| nom = Antic Hospital
| imatge = Villefranche de Conflent 64.jpg
| imatge_peu= Vista de la façana de la Placeta
| mapa_lloc = Catalunya
| mapa_peu = Localització a Catalunya
| lat_dec = 42.587135
| long_dec = 2.367285
| coord_par = region:FR-66_type:landmark
| lloc = [[Vilafranca de Conflent]]
| construït = segle XIII
| arquitectura =
| designació1 = MH
| designació1_id = [[Monument historique (França)|MH]]: [http://www.culture.gouv.fr/public/mistral/merimee_fr?ACTION=CHERCHERFIELD_1=REFVALUE_1=PA00104150 PA00104150]
}}
[[Fitxer:Antic Hospital (Vilafranca de Conflent) - 1.jpg|thumb|dreta|Detall de la torre]]
[[Fitxer:Vilafranca de Conflent - Antic Hospital Militar.jpg|thumb|dreta|La torre, a començaments del segle XX]]
L{{'}}'''Antic Hospital''' de [[Vilafranca de Conflent]] és un edifici històric protegit, situat al centre de la vila vella, en la confluència del carrer de Sant Joan amb la Placeta. Es tracta de tres construccions unides: una torre romànica del segle XI, dita d'en Solenell, que se suposa ref name=amopa{{ref web|títol=Història de l'edifici, per Guy Durbet, al web de l'Association des Membres de l'Ordre des Palmes Académiques, Section départamentale des Pyrénées Orientales|url=http://amopa66.fr/30.html|idioma=francès|consulta=1 de setembre del 2014}}/ref que es remunta a la fundació de la vila, i dos edificis annexos més baixos, del segle XIII.

== Història ==
Encara que a Vilafranca hi havia hagut un hospital documentat ref{{GEC|0070710|Vilafranca de Conflent}}/ref ja al 1025, possiblement ref name=ligue/ en funcions de parada en el [[camí de Sant Jaume]], no s'hauria tractat ref name=CatRom {{ref-llibre|cognom=Pladevall i Font|nom=Antoni|títol=Catalunya Romànica : La Cerdanya, el Conflent|volum=VII|lloc=Barcelona|editorial=Enciclopèdia Catalana|any=1995|url=http://biblioteca.uoc.edu/llibres/4821_07.htm|isbn=8477399514|enllaçautor=Antoni Pladevall i Font}} Pàgina 534 /ref de l'edifici actual, que tingué molts usos abans de ser hospital al segle XVII.

La torre de l'Antic Hospital és del segle XI, l'edificació més antiga que es conserva a Cornellà, i possiblement havia format part d'una casa fortificada del centre de la població. Inicialment s'entrava a la torre pel primer pis gràcies a una escala de fusta desmuntable en cas d'atac, i la planta baixa acollia únicament una cisterna. Més en el futur, en el segle XVII, la cisterna va ser reconvertida en [[Pou de glaç|nevera]] per a emmagatzemar-hi neu del [[Canigó]].ref name=amopa/

Al 1225, Pons de Sarabeu uní a la torre un edifici de nova construcció ref name=merimee/ i, amb el temps, el conjunt esdevingué residència de la família de Llar. Al 1674 (i després de la participació de membres de la família ref{{ref web|url=http://www.villefranchedeconflent.fr/Popup/DetailImage.aspx?urlImage=/Donnees/Structures/80752/Upload/244432.jpg|títol=Ines de Llar et la conspiration de Villefranche, al web municipal de Vilafranca|idioma=francès|consulta=1 de setembre del 2014}}/ref en la [[Vilafranca de Conflent#Història|conspiració de Vilafranca]], de funestes conseqüències), el comte Francesc de Llar hagué de cedir -o li va ser confiscat- l'edifici. Primer fou residència del governador militar ref name=amopa/ mentre no s'acabava la construcció del [[Fort Libèria]] (1681) i posteriorment ref name=ligue/ fou convent dels Franciscans (traslladats des de l'anterior emplaçament fora muralles on havien estat des del 1279, aterrat per raons militars). Durant la [[Guerra Gran]] (1793), el convent serví d'hospital militar, funció que exercí de manera discontínua fins a la [[Segona Guerra Mundial]] (segle XX).

L'Antic Hospital Militar de Vilafranca de Conflent va ser declarat [[Monument historique (França)|Monument històric de França]] ref name=merimee [http://www.culture.gouv.fr/public/mistral/merimee_fr?ACTION=CHERCHERFIELD_1=REFVALUE_1=PA00104150 Fitxa] a la base de monuments històrics francesos Mérimée [Consulta: 1 de setembre del 2014]/ref el 9 de setembre del 1965.

Des de la restauració del 1970 i en el present (2012), l'ajuntament té cedit el conjunt a l'Associació Cultural de Vilafranca, que a partir del 1979 hi establí el Centre d'Initiation au Patrimoine et à l'Environnement, una entitat que hi ofereix ref name=ligue{{ref web|títol=Informació sobre el Centre d'Initiation, al web de La ligue de l'enseignement: Fédération Pyrénées-Orientales|url=http://laligue66.org/villefranche.du.conflent-356700-2-67.php|idioma=francès|consulta=1 de setembre del 2014}}/ref estades pedagògiques i cursets en els camps del patrimoni, l'artesanat, el medi natural i els esports a la naturalesa, adreçats a estudiants de primària i de secundària.

== Arquitectura ==
Destaca, a la cantonada de l'edifici (Sant Joan amb la Placeta), l'alta torre de planta quadrada, rematada per cinc [[Mènsula|mènsules]] decoratives a cada façana, i una a cadascun dels quatre angles. La cobertura, moderna, tenia [[merlet]]s i actualment és una teulada a un sol vessant. Té tres pisos per sobre del pis inferior, amb sostre de [[volta de canó]] de mig punt, a l'igual que el del darrer pis. Als pisos més elevats s'hi obren [[Espitllera|espitlleres]].
 
El cos principal de l'edifici, al carrer de Sant Joan 38, reposa en quatre arcs de mig punt que obren la planta baixa al carrer: el primer de la dreta conserva encara  ref name=merimee/ l'antiga porta de fusta decorada. La façana del primer pis presenta quatre finestres, centrades sobre els arcs, producte d'una reconstrucció del XVII. El darrer nivell mostra restres dels merlets i de l'antic camí de ronda, posteriorment rearranjats per formar una galeria per a un pis afegit. L'extrem esquerre d'aquesta façana, aixecat en forma de torre (del segle XIII ref name=CatRom/ com la resta de la façana), crea un contrapès visual amb la molt més contundent torre de la cantonada. El pati interior de l'edifici respondria també a les obres del XVII.

La façana secundària a la Placeta (a banda de la torre) mostra una entradeta amb arc de mig punt i dues finestres superposades per sota de la teulada.

== Referències ==
{{referències|2}}

== Enllaços ==
{{Commonscat|Hôpital de Villefranche-de-Conflent}}
* [http://structurae.net/structures/old-hospital Fotografia de la façana del carrer de Sant Joan]
* [http://www.culture.gouv.fr/public/mistral/merimee_fr?ACTION=CHERCHERFIELD_1=REFVALUE_1=PA00104167 Façana del carrer de Sant Joan] ([[Dibuix d'arquitectura#Alçat|alçat]])

{{ORDENA:Antic Hospital Vilafranca Conflent}}

[[Categoria:Edificis del Conflent|Vilafranca Antic Hospital]]
[[Categoria:Monuments històrics del Conflent]]
[[Categoria:Vilafranca de Conflent]]</text>
      <sha1>q76vu6jye140z7ps1o00z4fuhiu46yy</sha1>
      <model>wikitext</model>
      <format>text/x-wiki</format>
    </revision>
  </page>