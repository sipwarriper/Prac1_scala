<page>
    <title>Josep Ester Borràs</title>
    <ns>0</ns>
    <id>156622</id>
    <revision>
      <id>13958657</id>
      <parentid>13562205</parentid>
      <timestamp>2014-08-21T21:22:38Z</timestamp>
      <contributor>
        <username>QuimGil</username>
        <id>132002</id>
      </contributor>
      <comment>/* Enllaços externs */ Plantilla:Anarquisme</comment>
      <text>'''Josep Ester Borràs''' ([[Berga]], [[1913]]-[[Alès]], [[1980]]), àlies ''Minga'', fou un manyà i dirigent [[anarquista]] de la [[CNT]] del [[Berguedà]].

== Biografia==
=== Inicis===
Nascut a [[Berga]] el [[26 d'octubre]] de [[1913]] en una casa benestant, estudià als ''[[Germans de les Escoles Cristianes de La Salle]]'' ([[La Salle Berga]]), d'on fou expulsat ben aviat. Acabada l'escolarització va treballar de manyà a la fàbrica del Canal de Berga, entre el [[1927]] i el [[1928]] on organitzà el [[Sindicat del Metall de Berga]], que es legalitzà el [[1931]] amb Ester Borràs com a primer president. 

=== Guerra Civil===
Oficialment, Borràs no va entrar a la [[CNT]] fins al [[1936]]. El [[18 de juliol]] de 1936, va anar a [[Manresa]] amb dos companys més per rebre informació sobre l'aixecament militar del [[General Franco]], i en tornar a Berga fundà les [[Joventuts Llibertàries]] el 1936, tot i que funcionaven com a grup àcrata des del [[1934]]. El dia [[20 de juliol]], va anar amb tres companys més a [[Barcelona]], on es trobaren amb [[Buenaventura Durruti]] quan aquest sortia de parlar amb en [[Lluís Companys]] i van rebre informació i consignes per afrontar l'agressió feixista.

Fou un dels fundadors de la [[Federació Local de Sindicats]] i quan es va crear el [[Comitè de Milícies Antifeixistes de Berga]] en fou un dels membres més actius i destacats, fins que al novembre del mateix any marxà voluntari al front, a la [[columna Terra i Llibertat]] encarregant-se de la [[intendència]] junt amb [[Josep Viladomiu]]. El març de [[1937]] les columnes es militaritzaren i en no acceptar-ho va tornar a Berga. Al [[22 de març]] de [[1937]], va entrar a l'Ajuntament de Berga en representació la CNT, on fou el president de la Conselleria de Proveïments, tanmateix hi va estar molt poc temps, ja que el [[29 de març]] de 1937, fou cridat a files a Barcelona.

=== II Guerra Mundial===
En acabar la guerra es va exiliar a [[França]], tot i que tornà clandestinament a Berga ajudant a la tasca d'evadir gent perseguida, principalment aviadors de les [[Aliats de la Segona Guerra Mundial|forces aliades]]. El [[1940]] es va trobar a [[Tolosa de Llenguadoc|Tolosa]] fent tasques reorganitzatives dins la CNT, creant-se el Comitè Regional. Sense deixar aquesta tasca reorgantizativa, al gener de [[1941]] es va integrar, junt amb la família de la seva dona, a la [[resistència francesa]] contra l'ocupació [[nazisme|alemanya]] en el grup de l'aragonès [[Francisco Ponzán]], grup que fou després fou batejat com el [[rèseau Pat O'Leary]] que va arribar des de Tolosa a [[Perpinyà]], i des del mar a la [[Cerdanya]]. Borràs, també feu algunes incursions a l'[[Espanya]] franquista, concretament, va entrar i sortir del país evacuant aviadors de les forces aliades, inclòs un general anglès a qui va dur fins a Barcelona, motiu pel qual va rebre una condecoració del [[Regne Unit|govern britànic]]. El [[30 d'abril]] de [[1941]] va ser detingut a Tolosa i internat al camp de càstig de [[Recebedou]], amb l'ordre d'expulsió. Gràcies a la intervenció de Ponzan, va ser alliberat mitjançant documentació falsa elaborada pel tinent Robert Terres, responsable del servei de contraespionatge francès. Aleshores, Ponzan li recomanà que desaparegués per un parell de mesos, concretament l'aconsellà anar a [[Banyuls de la Marenda]] ([[Rosselló]]) on el grup tenia una caseta de suport. Des d'allà va participar en la redacció d'un manifest per a la reorganització confederal, entrant en contacte amb el Comitè Nacional.

Durant els viatges a l'interior d'Espanya va ser detingut tot i que se'n va sortir gràcies a la documentació falsa i la seva personalitat. El [[1943]] va ser membre de la recent reconstituïda CNT a l'exili, ja que fins aleshores s'havia actuat a títol individual o en grups com el d'en Ponzan, alhora que havia dut una important tasca per a dur a terme la reorganització confederal. L'octubre de 1943 la [[Gestapo]] va localitzar a [[Banyuls de la Marenda]] la casa que tenien llogada, i van detenir el seu sogre i el seu cunyat. El [[29 d'octubre]] de 1943 van detenir la seva dona i l'endemà el detingueren a ell a Tolosa. A la filla no la detingueren perquè era a casa d'uns amics. Gràcies a ella, una nena de curta edat, es recuperaran importants papers i documentació compromesa sobre el local. Sembla que el motiu de ser detingut fou arran de la denúncia d'un francès o per la possible confessió d'un membre del grup, però de fet les autoritats el controlaven com a mínim des del 1942. Després de la detenció, fou torturat i dut, alhora que la seva família, a diferents camps de concentració. Borràs anà a la presó de [[Sant Miquel de Tolosa]], després va ser dut a la de [[Fresnes]], a prop de [[París]], des d'on va ser dut a ''la rue des Saussaies'', seu de la Gestapo al barri de Gros París, on va ser torturat també. D'allà el van dur al camp de selecció de [[Compiègne]], on ja es trobaven el seu sogre i el seu cunyat i on seran considerats ''Nacht und Nebel'' (Nit i boira en [[alemany]], consideració que significa que podien ser executats en qualsevol moment). Allà estigueren tres setmanes i després foren duts a [[Bremen]] on hi van estar poc més d'un mes, abans d'anar a [[Mauthausen]].

=== Mauthausen===
Ell i familiars seus entraren a Mauthausen el [[23 d'abril]] de [[1944]], després de tres durs dies de viatge. El [[18 d'agost]] de 1944, el seu sogre fou assassinat. En arribar al camp de seguida va contactar amb companys espanyols i llibertaris. Va ser un dels capdavanters de la resistència dins el camp, la seva arribada va suposar l'organització de la CNT, del Comitè de la qual en fou secretari general, fins que passà a ser el representant d'aquesta organització dins el [[Comitè Nacional dels Republicans Espanyols]] del camp, organització de què en fou cofundador, on va aconseguir que els confederals i els seguidors del [[Partit Obrer d'Unificació Marxista]] (POUM) acceptessin de crear l'esmentat comitè junt amb els [[comunisme|comunistes]], del què en sortí una important solidaritat nacional. A les darreries de l'estada al camp van tenir fins i tot armes, aconseguides per presoners que treballaven a l'armeria, amb la idea d'estar preparats a no deixar-se exterminar, ja que a principis del [[1945]] arribaren les notícies de les primeres derrotes nazis. El [[3 de març]] del 1945 arribaren un grup de dones al camp provinents de [[Ravensbrück]], entre elles la seva dona. Va aconseguir de veure-la gràcies a influències i solidaritat dels companys. Aleshores no sabien res de llur filla.

En entrar les forces aliades, la [[Creu Roja Internacional]] es disposava a evacuar als francesos del camp, tanmateix s'hi afegiren ell i tres presoners més que no eren francesos. Finalment, després de diverses peripècies, van aconseguir arribar a [[Suïssa]] i posteriorment a França.

=== L'època de post-guerra===
Després de l'alliberament de Mauthausen i de la seva recuperació a l'hospital de [[Neuilly]], va ser nomenat delegat dels Refugiats Republicans Espanyols al govern francès, càrrec que va exercir durant alguns anys. Fou també, en sortir de Mauthausen, que va fundar la [[FEDIP]] (Federació Espanyola de Deportats i Internats Polítics), molt activa entre [[1947]] i [[1954]]. Durant durant molt de temps en fou el secretari general. També fou membre de l'[[Agrupació de Berguedans a l'Exili]], i va assistir a diferents aplecs de l'esmentada organització i col·laborá en els seus butlletins. El [[1951]] treballà activament i amb èxit evitant l'extradició de [[Marcel·lí Massana]].

Josep Ester Borràs va seguir, doncs, tenint càrrecs d'importància dins l'organització a l'exili. Per exemple, el [[1948]] va estar a la Secretaria d'Organització de la CNT. També tingué contactes amb elements revolucionaris [[República Federal Socialista de Iugoslàvia|iugoslaus]] per tal de crear un grup d'alliberament que havia d'estar subvencionat pel govern d'aquell país, però que no es va dur a terme. El [[1972]], va rebre un gran homenatge de caràcter internacional a Tolosa, ja que tenia condecoracions dels governs francès, anglès i [[Estats Units|nord americà]], per la seva tasca evadint aviadors i lluitant contra el [[feixisme]] i el nazisme. Al gener de [[1978]] va parlar a un multitudinari míting al teatre Patronat de Berga. Els últims anys de la seva vida els passà al [[Gard]], va morir a [[Alès]] el [[13 d'abril]] del [[1980]] i fou incinerat a [[Marsella]]. 

El [[1987]] a Berga es va crear el [[Centre d'Estudis Josep Ester Borràs]], que després d'un temps d'inactivitat, el [[1998]] va prendre una nova embranzida, i ha esdevingut un centre de recuperació, recerca, difusió i crítica cultural, en especial d'història social i sobretot del Berguedà.ref{{format ref}} http://www.berguedallibertari.org/webcejeb/biografia.html/ref

== Referències==
references group=http://www.cejeb.org/ens-presentem/qui-va-ser-josep-ester-borras/ /

==Enllaços externs==
* [http://recollectionbooks.com/bleed/Encyclopedia/EsterBorras/ester.html Biografia al International Institute of Social History]
* [http://www.cejeb.org/ens-presentem/qui-va-ser-josep-ester-borras/ Biografia al Centre d'Estudis Josep Ester Borràs de Berga]
* [http://www.berguedallibertari.org/webcejeb/ Plana del Centre d'Estudis Josep Ester Borràs]

{{Anarquisme}}
{{ORDENA:Ester Borras, Josep}}
[[Categoria:Militants catalans de la CNT]]
[[Categoria:Berguedans]]
[[Categoria:Exiliats del franquisme catalans]]
[[Categoria:Membres catalans de la Resistència francesa]]</text>
      <sha1>i6nqglhtv9469ogqk8fthtxg3cdea0t</sha1>
      <model>wikitext</model>
      <format>text/x-wiki</format>
    </revision>
  </page>