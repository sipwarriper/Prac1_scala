<page>
    <title>Giuseppe Tomasi di Lampedusa</title>
    <ns>0</ns>
    <id>603040</id>
    <revision>
      <id>13899341</id>
      <parentid>13823187</parentid>
      <timestamp>2014-07-28T20:03:59Z</timestamp>
      <contributor>
        <username>Jove</username>
        <id>3077</id>
      </contributor>
      <comment>/* Bibliografia */</comment>
      <text>{{Infotaula escriptor
| nom        = Giuseppe Tomasi di Lampedusa
| imatge      = Giuseppe Tomasi di Lampedusa.png
| grandària     = 200px
| descripció    = Giuseppe Tomasi di Lampedusa
| pseudònim     = 
| nascut      = {{Data naixement|1896|12|23}} 
| nascuda      = !-- {{Data naixement|YYYY|MM|DD}} o {{Data naixement i edat|YYYY|MM|DD}} --
| lloc_de_naixement = [[Palerm]] ([[Itàlia]])
| mort       = {{Data defunció i edat|1957|7|23|1896|12|23}} 
| morta       = !-- {{Data defunció i edat|YYYY|MM|DD|YYYY|MM|DD}} --
| lloc_de_mort   = [[Roma]] ([[Itàlia]])
| ocupació     = Novel·lista
| país       = 
| període      = 
| gènere      = 
| temàtica     = 
| moviment     = 
| primeres_obres  = 
| obres_magnes   = [[Il Gattopardo]]
| influències    = 
| influenciat    = 
| influenciada   = 
| premis      = 
| lloc web     = 
| signatura     = 
| notes a peu    = 
}}
'''Giuseppe Tomasi, onzè príncep de Lampedusa''' ([[Palerm]], 23 de [[desembre]] [[1896]] - [[Roma]], 23 de [[juliol]] de [[1957]]), fou un escriptor sicilià en llengua italiana.

Autor de complexa personalitat, va ser autor d'una única novel·la, ''[[Il Gattopardo]]'', publicada pòstumament el [[1958]], la qual està ambientada a [[Sicília]] durant el [[Risorgimento]]. De caràcter taciturn i solitari, va passar gran part de la seva vida llegint i meditant, i solia dir de si mateix: Jo era un infant a qui agradava la solitud, a qui agradava més d'estar amb les coses que amb les persones.

==Joventut ==
Don Giuseppe Tomasi, dotzè [[duc]] de [[Palma di Montechiaro]], onzè [[príncep]] de [[Lampedusa]], [[baró de la Torreta]], [[Gran d'Espanya]] de primera classe (títol adquirit el 1934 a la mort del pare), va nàixer a Palerm, fill de [[Giulio Maria Tomasi]] (1868-1934) i de [[Beatrice Mastrogiovanni Tasca di Cutò]] (1870-1946). 

Va quedar com a fill únic després de la mort de la seua germana Stefania a causa d'una [[diftèria]] ([[1897]]). Giuseppe Tomasi va estar molt lligat a la mare, dona de forta personalitat que tingué gran influència sobre l'escriptor. No ocorria el mateix amb el pare, home d'un caràcter fred i distant. 

De petit va estudiar al seu palau de Palerm, sota l'ensenyança d'una mestra, de la mare (que li va transmetre el [[francès]]) i de l'àvia, que li llegia les novel·les d'[[Emilio Salgari]]. Al petit teatre de la casa de [[Santa Margherita di Belice]], on passava les llargues vacances, assistí per primera volta a una representació de ''[[Hamlet]]'' per una companyia de comediants errants.

==Sota les armes a Caporetto ==
A partir de [[1911]], Tomasi va freqüentar el liceu clàssic a [[Roma]] i de seguit a [[Palerm]]. Més tard a Roma va inscriure's a la facultat de dret, on no va acabar els estudis. El mateix any, però, va ser cridat a l'exèrcit i participà en la [[batalla de Caportetto]], on va ser capturat per l'[[exèrcit austrohongarès]].

Reclòs a [[Hongria]], va aconseguir fugir tornant a peu a [[Italia]]. Després de ser llicenciat de l'exèrcit amb grau de [[tinent]], retornà a casa seva, a [[Sicília]], i alternà els viatges amb el repòs, sempre en companyia de sa mare, que no l'abandonava mai. Reprengué també l'estudi de llengües estrangeres. Durant aquesta època va començar a rumiar la idea de la seua futura novel·la, ''Il Gattopardo''. En un principi pensava centrar l'acció en un sol dia, com s'esdevé en l'''[[Ulisses (novel·la)|Ulysses]]'' de [[James Joyce]].

==Una esposa de Letònia ==
A [[Riga]], [[Letònia]], va casar-se amb [[Alexandra Wolf von Stomersee]], anomenada familiarment ''Licy''. Una alemanya bàltica, de família noble, criada a [[Sant Petersburg]] on son pare era un alt funcionari de la cort del tsar [[Nicolau II de Rússia]]. Alexandra era estudiant de [[psicoanàlisi]]. El casament va celebrar-se pel ritus de l'[[Església Ortodoxa]]. Al principi van viure a Palerm, en companyia de la mare de Tomasi, però la relació incompatible entre les dues dones va fer que Licy se'n tornés a Letònia.

El [[1934]], el pare de l'escriptor va morir, i Giuseppe Tomasi di Lampedusa n'heretava el títol principal. 

Durant la [[Segona Guerra Mundial]], l'escriptor es refugià a [[Capo d'Orlando]], on també va fer cap Licy fugint de la guerra. Després de la mort de la mare del novel·lista, el [[1946]] va tornar a viure amb la seua esposa a Palerm. El [[1953]] va començar a freqüentar un grup de joves intel·lectuals, de què formaven part [[Francesco Orlando]] i [[Gioacchino Lanza Tomasi]]. Amb aquest darrer va mantenir una gran relació d'amistat, fins al punt d'adoptar-lo uns anys més tard.

==Elaboració d'''Il Gattopardo'' ==
Tomasi residia amb freqüència a casa del seu cosí, el poeta [[Lucio Piccolo]], amb qui va acudir el [[1954]] a [[San Pellegrino Terme]] per tal d'assistir al lliurament d'un premi literari; hi va conèixer, entre d'altres, [[Eugenio Montale]] i [[Maria Bellonci]]. Es creu que va ser tornant d'aquest viatge que va començar a escriure ''Il Gattopardo'', que finalitzaria dos anys després. D'entrada, el manuscrit de la novel·la va ser rebutjat per les editorials que el van rebre ([[Einaudi]] i [[Mondadori]]); aquestes negatives, que l'autor conegué uns dies abans de morir, li causaren amargor.

El 1957 li va ser diagnosticat un tumor al pulmó i va morir el 23 de juliol d'aquell any. La novel·la va ser publicada pòstumament el 1958, quan [[Elena Croce]] (filla de [[Benedetto Croce]]) va enviar-la a l'escriptor [[Giorgio Bassani]], que la va fer publicar a l'editorial [[Feltrinelli]], de tal manera que es remeiés l'enorme error de judici que l'havia fet descartar a [[Elio Vittorini]]. El [[1959]], ''Il Gattopardo'' va guanyar el [[Premi Strega]], un dels més prestigiosos de les lletres italianes.

Curiosament, també Giuseppe Tomasi di Lampedusa va morir lluny de sa casa, com el protagonista d'''Il Gattopardo'', a [[Roma]]. I també va ser inhumat al mateix cementiri, el dels Caputxins de [[Palerm]].

== Bibliografia ==
{{Commonscat|Giuseppe Tomasi di Lampedusa}}

=== Traduccions catalanes ===
* ''El Guepard''. Traducció de Llorenç Villalonga. Barcelona: [[Club Editor]]], 1962.
* ''El Gattopardo''. Traducció de Pau Vidal. Barcelona: Proa, 2009.
* ''Tots els contes''. Traducció de Rossend Arqués. Pròleg de Narcís Comadira. Barcelona: Empúries, 1988.

=== Sobre l'obra ===
* PAIROLÍ, Miquel. ''El príncep i el felí. Una lectura d'El Guepard''. Lleida: Pagès editors, 1996.
{{Autoritat}}
{{ORDENA:Tomasi Di Lampedusa, Giuseppe}}
[[Categoria:Persones de Palerm]]
[[Categoria:Escriptors italians]]
[[Categoria:Nobles italians]]
[[Categoria:Novel·listes en italià]]
[[Categoria:Contistes italians]]
[[Categoria:Militars italians de la Primera Guerra Mundial]]</text>
      <sha1>azvjh97vt5kyieimfn3mlvzlesdbebk</sha1>
      <model>wikitext</model>
      <format>text/x-wiki</format>
    </revision>
  </page>