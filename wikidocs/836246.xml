<page>
    <title>Equipament militar individual</title>
    <ns>0</ns>
    <id>836246</id>
    <revision>
      <id>12311474</id>
      <parentid>12200651</parentid>
      <timestamp>2013-10-27T17:06:55Z</timestamp>
      <contributor>
        <username>Panotxa</username>
        <id>2730</id>
      </contributor>
      <comment>correcció</comment>
      <text>L''''equipament militar individual''' és el conjunt d'estris o complements que el militar transporta o duu a sobre, exceptuats l'[[Uniforme militar|uniforme]] i les [[Arma de foc|armes]].refEn aquest context, l'estatus del [[casc]] no és clar: segons l'exèrcit o el període, se'l classifica com a peça d'uniforme, com a peça d'equipament o com a arma. /ref Lògicament, té com a concreció principal la versió de campanya, o '''equipament individual de campanya'''. Almenys des del segle XVIII, l'equipament està estandarditzat mitjançant normes tan rigoroses com les aplicades als uniformes, les [[Insígnia|insígines]], l'armament, etc.

Per descomptat, l'equipament militar individual ha variat enormement al llarg de la història. La concepció actual del que constitueix l'equipament militar individual es defineix i estabilitza, en els grans trets, en el segle XVII, en consolidar-se el model d'armament individual (entorn d'[[Arma de foc|armes de foc]] combinades amb [[baioneta]]), així com el [[Vestit (home)|model vestimentari masculí de tres peces]] i [[Lligadura (indumentària)|lligadura]]. De llavors ençà s'hi han produït canvis tècnico-estilístics substancials, però sempre entorn d'uns mateixos elements bàsics.


L'equipament individual de campanya propi de la [[Tropa (exèrcit)|tropa]], en concret, d'ençà del segle XVII es basa en un conjunt de corretges (''[[corretjam]]''), horitzontals, verticals o en diagonal, que sostenen o cenyeixen les altres peces; avui com llavors, consta bàsicament de les peces següents:
* ''[[talabard]]'' entorn de la cintura, o bé ''[[baldric]]'' en bandolera, per a penjar-ne l'[[espasa]] o [[sabre]]; aquestes peces d'equipament foren substituïdes definitivament al segle XIX pel cinturó; 
* ''[[cinturó]]'', dut per a penjar-ne armes de mà (beina de [[sabre]], funda d'[[arma de foc curta]]) i la [[baioneta]], i també per a cenyir peces superiors llargues com el [[capot]] i la [[guerrera]];
* ''[[Cartutxera|cartutxeres]]'' per a dur la munició a l'abast de la mà;
* ''[[cingla]]'' per al transport de cartutxeres; successivament, s'ha dut una cingla en [[bandolera]], dues de creuades i, per fi, dues de verticals, que llavors es connecten al cinturó;
* ''[[Sarró (estri)|sarró]]'', dut a un costat, penjant d'una corretja en bandolera, i contenint usualment racions d'aliment;
* ''[[motxilla]]'', duta penjant a l'esquena, per a transportar recanvi de roba, manta, estris personals i de neteja de l'arma, munició, [[carmanyola]], plat i coberts, més modernament [[tenda de campanya]] i [[sac de dormir]], etc.; 
* algun tipus de ''[[cantimplora]]'' o equivalent, penjant de la motxilla o del cinturó;
* en molts períodes, ''[[Pala (eina)|pala]]'' per a cavar [[Trinxera|trinxeres]], adjunta a la motxilla.

D'ençà inicis del segle XX ha esdevingut hatibual d'afegir-hi [[màscara antigàs]], dins una bossa penjant en bandolera (a manera de sarró) o annexa al cinturó, a les cingles o a la motxilla. A partir de la segona postguerra mundial encara s'hi afegeix una altra bossa de tipus similar: el ''portagranades''.
   
Tradicionalment els [[Oficial (forces armades)|oficials]] s'armaven de [[sabre]] i, més endavant, també d'[[arma de foc curta]], però no de fusell, amb què duien un equipament de campanya més senzill; essencialment, un [[talabard]] o un [[baldric]], després substituïts per un cinturó amb els estoigs (beina, funda) corresponents a llurs armes de mà; s'hi podien afegir complements com [[cartera portadocuments]] (per a mapes, per exemple) i, modernament, [[binocle]]s de campanya. 
 
La tecnificació de l'equipament militar de campanya s'ha accelerat a partir de la dècada de 1980, en generalitzar-se l'ús de peces noves com [[armilla antibales]] (amb funcions d'autèntica [[cuirassa]]), ulleres de visió nocturna, sistema de radiotransmissió, etc. Això, juntament amb la sofisticació de l'armament i, fins i tot, de la roba usada per als uniformes (ara amb qualitats antiesquinç, ignífugues, impermeables, antiinfraroigs, etc.), ha mutiplicat la despesa militar de manera desbocada. Així, i segons un report emès pel Departament de Defensa dels EUA el 2008, equipar completament un soldat d'infanteria dels EUA costava una mitjana de 170 dòlars durant la [[Segona Guerra Mundial]]; de 1.112 dòlars durant la [[Guerra del Vietnam]]; i de 17.472 dòlars entorn del 2008; encara s'hi preveia que en una o dues dècades aquest cost mitjà pot elevar-se a un mínim de 28.000 i un màxim de 66.000 dòlars. 

Pel que fa al material, tradicionalment el corretjam i les cartutxeres eren de cuir o de pell, en color natural o tenyit de negre; la motxilla i el sarró eren de roba. El 1908 l'exèrcit britànic revolucionà el camp de l'equipament individual de campanya en fabricar-lo tot d'un teixit de malla elàstica, l'anomenat ''web'' o ''webbing'',ref L'oficialitat, però, continuà durant molt de temps amb el [[cinturó Sam Browne]] de cuir./ref en el color de l'uniforme, que resultava molt més pràctic i barat, i amb el qual tot l'equipament anava connectat, de manera que podia posar-se i treure's ràpidament, com si fos una sola peça. A partir de la segona postguerra mundial la pràctica totalitat d'exèrcits del món adoptaren equipaments en teixit ''webbing'', el qual forma la base dels usats actualment, en general de teixits sintètics com la [[cordura]].

Per descomptat, l'equipament altre que de campanya era i és molt més senzill, i generalment del mateix tipus per a tots els graus. En l'uniforme de diari pot reduir-se al cinturó, o al cinturó amb cingles. En l'uniforme de passeig o eixida ha estat habitual de dur cinturó de cuir amb la guerrera o el capot; en les darreres dècades el més corrent és dur-hi un cinturó de roba del color de l'uniforme (de què és part integrant), o bé anar sense cinturó. En l'uniforme de gala amb armes pot comparèixer el corretjam de campanya, o una reproducció en cuir tenyit de blanc, usualment sense les peces complementàries.

Entre la tropa, en cas de traslladament, permís, etc. (és a dir, en uniforme d'eixida), els articles personals acostumen de dur-se a coll en un ''[[sac]]'' d'estil mariner.

== Referències ==
{{Referències}}

== Bibliografia ==
* Kannik, Preben. ''Uniformes militares en color de todo el mundo''. Madrid: San Martín, 1969
* Mollo, John. ''Military fashion: a comparative history of the uniforms of the great armies from the 17th century to the First World War''. London: Barrie  Jenkens, 1972. ISBN 0-214-65349-8
* ''The visual dictionary of military uniforms''. London; New York; Stuttgart: Dorling Kindersley, 1992. (Eyewitness visual dictionaries) ISBN 0-86318-836-2

[[Categoria:Equipament militar individual]]
[[Categoria:Uniformes militars| ]]</text>
      <sha1>dj0hwpfn53rdh70dojhp9spxvfdludc</sha1>
      <model>wikitext</model>
      <format>text/x-wiki</format>
    </revision>
  </page>