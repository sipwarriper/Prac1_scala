<page>
    <title>Theater an der Wien</title>
    <ns>0</ns>
    <id>218040</id>
    <revision>
      <id>13827714</id>
      <parentid>12665813</parentid>
      <timestamp>2014-07-15T00:21:45Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Theater_an_der_Wien_Fassade.jpg|thumb|220px|dreta|Theater an der Wien: façana principal avui dia.]]
El '''Theater an der Wien''' és un teatre històric de [[Viena]], en funcionament des de 1801. 

Va ser concebut per l'empresari teatral [[Emanuel Schikaneder]] de Viena, personatge més conegut com a [[llibret]]ista i col·laborador de [[Wolfgang Amadeus Mozart|Mozart]] en l'[[òpera]] ''[[La flauta màgica]]'' ([[1791]]). A Schikaneder se li havia concedit una llicència imperial l'any [[1786]] per a construir un teatre nou, però no va ser fins a l'any 1798 que es va sentir preparat per a aprofitar aquesta autorització. 

L'edifici va ser projectat en [[estil Imperi]] per l'arquitecte [[Franz Jäger]]; la construcció es va concloure l'any [[1801]]. Només es conserva una part de l'edifici original: la porta de Papageno, que és un monument a Schikaneder, qui va representar el paper de Papageno en l'estrena de ''La flauta màgica'', un paper escrit especialment per a ell. Se'l mostra en companyia dels seus tres fills, que van representar els Tres Infants en la mateixa òpera.
[[Fitxer:Wien Theater an der Wien Papagenotor.jpg|thumb|dreta|220px|Theater an der Wien (la porta ''Papageno'' a Millöckergasse)]]

Tot i que Wien és [[Viena]] en [[alemany]], el Wien del nom del teatre és realment el nom del riu de Viena (Wienfluss), que alguna vegada va fluir prop del teatre; an der Wien significa a la vora del Wien. Avui el riu està cobert, i al seu lloc hi és el [[Naschmarkt]], un mercat a l'aire lliure. 

El teatre es va inaugurar el [[13 de juny]] de [[1801]] amb un pròleg escrit per Schikaneder, seguit per l'òpera ''Alexander'' d'[[Alexander Teyber]]. D'acord amb el diccionari [[New Grove]], era el «més pròdigament equipat i un dels més grans teatres del seu temps».

== Estrenes històriques ==
[[Fitxer:Wien Theater an der Wien Vorderhaus.jpg|thumb|220px|dreta|Theater an der Wien (vestíbul d'entrada cap a Naschmarkt)]]

Com a teatre prominent en una ciutat artísticament vital, el Theater an der Wien ha estat seu d'estrenes de nombroses obres de [[teatre]] i [[música]] que es prolonguen fins als nostres dies, entre les quals cal esmentar (en negreta, les obres més importants en cada gènere):

*[[1805]] ([[20 de novembre]]) L'[[òpera]] de [[Ludwig van Beethoven]] '''''[[Fidelio]]'''''. Beethoven va viure en un habitatge al costat del teatre, per invitació de Schikaneder, durant part del temps de la seua composició. 
*Altres estrenes de Beethoven: 
**[[1803]] ([[5 d'abril]]) ''[[Simfonia núm. 2 de Beethoven|Simfonia núm. 2]]''
**[[1805]] ([[7 d'abril]]) '''''[[Simfonia núm. 3 de Beethoven|Simfonia núm. 3]]'''''
**[[1806]] ([[23 de desembre]]) '''''[[Concert per a violí de Beethoven|Concert per a violí]]'''''
**[[1808]] ([[22 de desembre]]) '''''[[Simfonia núm. 5 de Beethoven|Simfonia núm. 5]]''''' i '''''[[Simfonia núm. 6 de Beethoven|Simfonia núm. 6]]''''', la '''''Fantasia coral''''' i el '''''[[Concert per a piano núm. 4 de Beethoven|Concert per a piano núm. 4]]'''''. 
*[[1810]] '''''Des Käthchen von Heilbronn''''', drama de [[Heinrich Von Kleist]] 
*[[1817]] ''Die Ahnfrau'', drama de [[Franz Grillparzer]] 
*[[1823]] '''''Rosamunde, Fürstin von Zypern''''' (Rosamunde, princesa de [[Xipre]]), una obra teatral de [[Wilhelmine Von Chézy]], amb música incidental de [[Franz Schubert]] 
*[[1844]] ''Der Zerrissene'' de [[Johann Nepomuk Nestroy]] 
*[[1860]] ''Des Pensionat'', opereta de [[Franz von Suppé]] 
*[[1871]] ''Indigo und die 40 Räuber'' opereta de [[Johann Strauss]] 
*[[1874]] ([[5 d'abril]]) '''''El ratpenat''''', opereta de Johann Strauss
*[[1881]] ''Der lustige Krieg'' de Johann Strauss 
*[[1882]] '''''Der Bettelstudent''''' de Karl Millöcker 
*[[1885]] '''''Der Zigeunerbaron''''' de Johann Strauss 
*[[1887]] ''Bellmann'' de [[Franz von Suppé]] 
*[[1891]] ''Der Vogelhändler'' de Carl Zeller
*[[1894]] ''Der Obersteiger'' de Carl Zeller 
*[[1898]] ([[5 de gener]]) ''Der Opernball'' de [[Richard Heuberger]] 
*[[1902]] ''Wiener Frauen'' de [[Franz Lehár]] 
*[[1905]] ([[30 de desembre]]) '''''[[La viuda alegre]]''''' de Franz Lehár 
*[[1908]] ([[14 de novembre]]) '''''El soldat de xocolata''''' d'[[Oscar Strauss]] 
*[[1932]] ''Sissy'' de [[Fritz Kreisler]] 
*[[1968]] ''Der Mann von La Mancha'' de Mitch Leigh, estrena en alemany 
*[[1972]] ''Helden, Helden'' d'Udo Jürgens 
*[[1990]] ''Freudiana'' d'Eric Woolfson i Brian Brolly 
 
[[Fitxer:TheateranDerWienJakobAlt.jpg|thumb|esquerra|220px|El ''Theater an der Wien'' a les primeries del [[segle XIX]], gravat de [[Jakob Alt]].]]
La sala va experimentar una edat d'or durant la prosperitat de l'[[opereta]] vienesa, i des de [[1945]] a [[1955]] va ser una de les seus temporals de l'[[Òpera Estatal de Viena]], l'edifici de la qual havia estat destruït pel bombardeig aliat durant la [[Segona Guerra Mundial]].

L'any [[1955]], el Theater an der Wien va ser tancat per raons de seguretat. Va llanguir sense ús per diversos anys, i pels [[anys 1960]], va sorgir l'amenaça que seria convertit en un aparcament (era la mateixa era de la renovació urbana, la que en [[Estats Units]] quasi destrueix el [[Carnegie Hall]]). Afortunadament, l'any [[1962]] el teatre va trobar un nou i encertat paper com a seu per al teatre musical contemporani. S'hi han estrenat molts [[Teatre musical|musicals]] en [[anglès]]. L'any [[1992]] s'hi va estrenar el musical ''Elisabeth'' (sobre l'emperadriu [[Imperi Austrohongarès|austrohongaresa]] [[Sissi]], muller de [[Francesc Josep I d'Àustria]], amb [[llibret]] de Michael Kunze i música de Sylvester Levay.

L'any [[2006]], aniversari de Mozart, el Theater an der Wien, va obrir de nou les seues sales per a l'òpera, especialment per a les obres del període clàssic. El concert inaugural, el [[8 de gener]], va ser dirigit per [[Plácido Domingo]].

== Enllaços externs ==
{{commonscat}}
* [http://www.theater-wien.at/ Pàgina oficial] {{de}} {{en}}
* [http://www.operabase.com/mkhouse.cgi?id=nonelang=eshouse=WAWIT Theater an der Wien a OperaBase]

{{coord|48|11|57|N|16|21|49|E|region:AT-9_type:landmark|display=title}}
{{Autoritat}}
{{ORDENA:Theater An Der Wien}}

[[Categoria:Teatres d'òpera|An der Wien, Theater]]
[[Categoria:Sales de concert|An der Wien, Theater]]
[[Categoria:Entitats de Viena|An der Wien, Theater]]
[[Categoria:Edificis de Viena]]
[[Categoria:Teatres d'Àustria|An der Wien]]</text>
      <sha1>eyzbg3jq23xdfvakhvjkcdcq5t3axor</sha1>
      <model>wikitext</model>
      <format>text/x-wiki</format>
    </revision>
  </page>