<page>
    <title>Lucian Freud</title>
    <ns>0</ns>
    <id>904235</id>
    <revision>
      <id>13678350</id>
      <parentid>12162806</parentid>
      <timestamp>2014-06-24T14:10:20Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[File: LucienFreud.jpg|thumb|Lucian Freud]]
'''Lucian Freud''' [[Orde del Mèrit (Regne Unit)|OM]] [[Orde dels Companys d'Honor|CH]] ([[Berlín]], [[8 de desembre]] de [[1922]] - [[Londres]], [[20 de juliol]] de [[2011]]). Nét de [[Sigmund Freud]], va ser un important [[Pintura|pintor]] i [[Gravat|gravador]] [[Regne Unit|britànic]]. 

Malgrat que en la seva joventut es va iniciar en el [[surrealisme]], després de la [[Segona Guerra Mundial]] es va convertir en un dels principals representants de la [[art figuratiu|pintura figurativa]] anglesa. Especialitzat en [[retrat]]s, aquests acostumen a excloure l'expressió de sentiments i els personatges representats apareixen habitualment nus i sota una forta llum. 

Va rebre l'[[Orde del Mèrit (Regne Unit)|Orde del Mèrit del Regne Unit]].

== Biografia ==
Els seus pares van ser Lucie Brasch i l'arquitecte [[Ernst Ludwig Freud]], i era nét de [[Sigmund Freud]]. Va tenir dos germans, el polític [[Clement Raphael Freud]] i Stephan Gabriel Freud. La seva neboda, Emma Freud, és una important productora de ràdio britànica.

Després de la [[Primera Guerra Mundial]] i amb l'avenç del [[Nazisme]], Lucien i la seva família van emigrar al [[Regne Unit]] l'any [[1933]], i van rebre la nacionalitat britànica l'any [[1939]]. Durant aquest període, va estudiar a la Dartington Hall School a Totnes, Devon, i després a la Bryanston School.

Durant un breu període de temps, va estudiar a la Central School of Art de Londres i després amb molt d'èxit a l'Escola de Pintura i dibuix Cedric Morris's East Anglian, a [[Dedham]]. Es va allistar com a mariner mercant en un comboi de l'Atlàntic Nord el 1941, abans de ser-li invalidat el seu servei el 1942. 

El 1943, l'editor [[Sri Lanka|ceilanès]] Tambimuttu va comissionar el jove artista per il·lustrar un llibre de poemes de [[Nicholas Moore]], titulat ''The Glass Tower''. 

En la seva primera exhibició individual, a la Lefevre Gallery, el [[1944]], va exposar el seu celebrat quadre ''L'habitació del pintor''.

L'estiu de 1946 va viatjar a París, per després continuar a Itàlia durant alguns mesos. Des de llavors va viure i va treballar a Londres.

El 20 de juliol de 2011 va morir en pau al seu domicili de Londres, segons un comunicat de premsa de la seva advocada Diana Rawstron que va recollir France Presse.

== Canvis d'estil ==
Les primeres pintures de Freud sovint estan associades amb el [[surrealisme]] i mostren persones i plantes en [[juxtaposicions]] inusuals, fetes amb pintura molt fina. A partir dels anys 50 va començar a realitzar retrats, molt sovint nus, utilitzant la tècnica de l'[[empast]]. Els colors són sovint neutres.

Els temes de Freud són persones i les seves vides; amistats, família, col·legues, amants i nens. En comptades ocasions accepta retrats per encàrrec. Com ell mateix explica a les seves memòries: El tema és autobiogràfic, tot allò que té relació amb l'esperança i la memòria i la sensualitat i la participació, la veritat..., Pinto gent, no per allò que voldrien ser, sinó per allò que són.

L'ús d'animals en les seves composicions és molt estès i és sovint característic que apareguin les mascotes al costat del seu propietari. Exemples de retrats d'animals i persones a l'obra de Freud inclouen ''Noi i Speck'' (1980-81), ''Eli i David'' (2005-06) i ''Doble Retrat'' (1985-86). 

La seva passió pels cavalls el va portar a pintar els exemplars de l'escola a Darlington, on, a més de muntar-los, fins i tot dormia als estables. Entre aquests, cal destacar els retrats de ''Grey Gelding'' (2003), ''L'euga Skewbald'' (2004), y ''Euga menjant fenc'' (''Mare Eating Hay'') (2006). 

El seu quadre ''A l'estil de Cézanne'' (''After Cézanne'') és notable per la seva forma inusual i l'alt preu que en va pagar la Galeria Nacional d'Austràlia (7,4 milions de dòlars americans). Un retrat de petit format de la reina [[Isabel II]] va causar controvèrsia, en mostrar-la tan envellida (o més) del que és. La premsa britànica en va publicar crítiques contraposades.

Pintor de producció no massa extensa i summament cotitzat ara, compta amb només cinc quadres a l'Estat espanyol: quatre d'ells al [[Museu Thyssen-Bornemisza]] de Madrid, (''Reflex amb dos nens, autoretrat'', ''Gran interior, Paddington'', ''Últim retrat'' i ''Retrat del baró H.H. Thyssen-Bornemisza'').

== Enllaços externs ==
{{Commonscat|Lucian Freud}}

* [http://www.literalmagazine.com/es/archive-L12.php?section=archivelang=es Imatges de l'obra de Lucian Freud]
* [http://www.arteseleccion.com/maestros-es/freud-lucian-185 Lucian Freud. Biografia i anàlisi crítica]
* [http://www.margencero.com/articulos/new03/lucian_freud.html Lucian Freud; rere els plecs de la carn, una aproximació al retrat psicològic]

{{Autoritat}}
[[Categoria:Berlinesos]]
[[Categoria:Dibuixants]]
[[Categoria:Membres de l'Orde del Mèrit]]
[[Categoria:Membres de l'Orde dels Companys d'Honor]] 
[[Categoria:Jueus britànics]]</text>
      <sha1>q3jvjb0e9fnyhrrt4o74nuza6oyot55</sha1>
      <model>wikitext</model>
      <format>text/x-wiki</format>
    </revision>
  </page>