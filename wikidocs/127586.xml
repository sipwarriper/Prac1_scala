<page>
    <title>Vernon Duke</title>
    <ns>0</ns>
    <id>127586</id>
    <revision>
      <id>13850547</id>
      <parentid>13705262</parentid>
      <timestamp>2014-07-16T23:33:36Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Vernon Duke.jpg|thumb|right|Vernon Duke]]
'''Vernon Duke''' ([[Parafianovo]], [[10 d'octubre]] de [[1903]] - [[Santa Monica]], [[16 de gener]] de [[1969]]) va ser un [[compositor]] russoamericà de [[música]] per a [[cinema]] actiu, principalment, en les dècades de 1930 i 1940.

== Biografia ==
El seu verdader nom era Vladimir Dukelsky. Encara que va nàixer a Parafianovo, [[Bielorússia]] (aleshores [[Rússia]]), l'any [[1913]], en morir son pare, la seua família es va mudar a [[Kíev]], on Duke va començar a assistir al conservatori. Ací, a través de [[Reinhold Glière]] va conéixer a [[Serguei Prokófiev]], qui va esdevenir el seu millor amic. La família de Vernon va abandonar [[Rússia]] durant la [[revolució russa|revolució bolxevic]], a través d'[[Odessa]]. Des d'Odessa, es van traslladar a [[Constantinoble]], on romandrien diversos anys. En aquest període, Duke va començar a estudiar la música de [[George Gershwin]]. 

L'any [[1921]] es va traslladar a [[Nova York]] on va conèixer el mateix Gershwin, que el va animar a continuar amb la seua carrera. Duke continuà escrivint música de concert, però també va començar a interessar-se per la música popular, utilitzant el seu verdader nom ''Dukelsky'' per a firmar les obres clàssiques; i el [[pseudònim]] Duke per a les populars. En aquest període va compondre una obertura per a una [[òpera]] i un concert per a piano, treballs que va compaginar amb l'escriptura d'obres burlesques i música per a [[nightclub]]s i [[vodevil]].

Als [[Estats Units d'Amèrica|Estats Units]] no va aconseguir llançar la seua carrera, i per tant va decidir tornar a [[Europa]]. L'any [[1924]] va viatjar a París, on va compondre un [[ballet]] per a [[Serguei Diàguilev]] titulat ''Zepher et Flore'' que va ser estrenat a [[Montecarlo]] el [[1925]]. Per aquesta època, va entaular amistat amb el director d'orquestra [[Serge Kussevitzki]] qui va presentar al gran públic algunes de les obres de Duke: les seues dues primeres simfonies, algun concert i diversos treballs curts. 

El [[1925]], va viatjar a [[Londres]] on havia sigut contractat per a crear la banda sonora d'un [[teatre musical|musical]] i, tot i que aquest mai es va estrenar, sis de les cançons que Duke havia compost per al mateix van ser incloses en l'estrena d'una opereta vienesa titulada ''Yvonne''. També va compondre algunes cançons per al musical ''The Yellow Mask'' que va romandre 17 mesos en cartell. Aquest període de musicals anglesos li va permetre tornar a Nova York.

L'any [[1929]] va tornar als Estats Units i va començar a compondre temes per als musicals de [[Broadway]]. De Broadway al cinema, només hi havia una passa i Duke la va fer.

Va morir durant una operació (se li intentava extirpar un càncer de pulmó) el [[16 de gener]] de [[1969]].

==Filmografia==
*[[1928]] - ''The wedding March'' d¡[[Erich Von Stroheim]]. 
*[[1929]] - ''[[The Dance of Life]]'' de [[John Cromwell]].
*[[1930]] - ''The Sap from Syracuse'' d'[[A. Edward Sutherland]]. 
*1930 - ''[[Laughter]]'' de [[Harry d'Abbadie d'Arrast]].
*1930 - ''Follow Thru'' de [[Lloyd Corrigan]] i [[Laurence Schwab]].
*1930 - ''[[Heads Up]]'' de [[Victor Schertzinger]].
*[[1931]] - ''Honor among lovers'' de [[Dorothy Arzner]].
*1931 - ''Tarnished Lady'' de [[George Cukor]]).
*1931 - ''Night Angel'' d'[[Edmund Goulding]]
*[[1938]] - ''The Goldwyn Follies'' de [[George Marshall (director)|George Marshall]]. 
*[[1943]] - ''Cabin in the Sky'' de [[Vincente Minnelli]].
*1943 - ''I Dood It'' de Vincente Minnelli.
*1943 - ''Crazy House'' d'[[Edward F. Cline]].
*[[1944]] - ''[[Battle Stations]]'' ([[Curtmetratge]] [[documental]] encarregat pel Departament de Guardacostes durant la [[Segona Guerra Mundial]].
*[[1946]] - ''[[Tars and Spars]]'' d'[[Alfred E. Green]].
*[[1951]] - ''[[Scent-imental Romeo]]'' de [[Chuck Jones]] (cançó ''April in Paris''). Curtmetratge d'[[animació]] (6 minuts).
*[[1952]] - ''[[She's Working Her Way Through College]]'' de [[H. Brosse Humberstone]].
*[[1974]] - ''Blazing Saddles'' de [[Mel Brooks]] (cançó ''April in Paris'').
*[[1984]] - ''[[Mistral's Daughter]]'' de [[Douglas Hickox]] ([[minisèrie]] per a [[elevisió]]).
*[[1986]] - ''Round Midnight'' de [[Bertrand Tavernier]]. (Cançó ''Autumn in New York'')
*[[1992]] - ''[[Nightmare Cafe]]''. Minisèrie de televisió. (Cançó ''Taking a Chance on Love'').
*[[1997]] - ''Stephen King'S The Shining'' de [[Mick Garris]] (minisèrie de televisió). (Cançó ''I Can't Get Started'').
{{Commonscat}}
{{Autoritat}}

{{ORDENA:Duke, Vernon}}
{{Enllaç AB|fi}}

[[Categoria:Compositors de cinema estatunidencs]]
[[Categoria:Compositors russos del segle XX]]</text>
      <sha1>98izxfmmzzidsokou7yxzb6mhofeo6w</sha1>
      <model>wikitext</model>
      <format>text/x-wiki</format>
    </revision>
  </page>