<page>
    <title>Tomás García García</title>
    <ns>0</ns>
    <id>1028969</id>
    <revision>
      <id>13165200</id>
      <parentid>13108757</parentid>
      <timestamp>2014-04-03T11:31:15Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: al poc temps fou  al cap de poc fou</comment>
      <text>'''Tomás García García''' ([[Álora]], [[1911]] – [[Alcaucín]], [[província de Màlaga]], [[8 d'agost]] de [[2004]]) fou un [[advocat]] i polític comunista andalús. 
== Biografia ==
Es llicencià en dret per les Universitats de Granada i Madrid i el 1933 va obtenir plaça del Cos Tècnic Administratiu de l'Estat. Alhora militava des de 1931 en la [[Unió de Joventuts Comunistes d'Espanya]], de la que en fou secretari polític dels universitaris madrilenys. El 1936 es va integrar en les [[Joventuts Socialistes Unificades]]. Durant la [[guerra civil espanyola]] es va dedicar a la formació de quadres de les JSU i en la creació de les milícies de la cultura. Cap al final del conflicte es va unir a l'[[Exèrcit Popular de la República]] en la defensa de Catalunya i fou ferit en el bombardeig de [[Figueres]]. 

En acabar la guerra hagué d'exiliar-se a França, on passà pel camp de concentració de [[Sant Cebrià de Rosselló]]. Després es traslladà en vaixell des de [[Bordeus]] a [[Santo Domingo]], on va treballar com a peó agrícola, i després a Mèxic, on va dirigir la revista ''La Lucha de la Juventud'', des de la que va promoure l'antifeixisme entre el jovent d'Amèrica Llatina.ref[http://elpais.com/diario/2004/08/18/agenda/1092780001_850215.html En memoria de Tomás García, 'Juan Gómez', dirigente del PCE] a [[El País]], 18 d'agost de 2004/ref El 1945 participà en la fundació de la [[Federació Mundial de la Joventut Democràtica]] i en la de la [[Unió Internacional d'Estudiants]]. 

En acabar la [[Segona Guerra Mundial]] s'establí a [[París]], on el 1946 organitzà la Comissió d'Estudis Econòmic del Comitè Central del [[PCE]].ref[http://www.editorialtleo.com/descargas/Economistas_republicanos.pdf Economista académicos del exilio republicano español de 1939] per Manuel Martín Rodríguez p. 18-21/ref En el V Congrés del PCE (1952) fou escollit membre del Comitè Central i en el VI Congrés (1956) és escollit membre del Comitè Executiu, en els que fou responsable de la política econòmica. Va fer alguns treballs sobre l'[[Institut Nacional d'Indústria|INI]], la crisi monetària internacional i la [[crisi del petroli]] a les revistes ''Nuestra Bandera'' i ''Realidad''. 

El 1970 tornà clandestinament a Madrid, on es va establir amb el pseudònim ''Juan Gómez'' i treballà amb cercles d'intel·lectuals i economistes. Tanmateix, al cap de poc fou detingut i quan fou alliberat tornà a l'exili.

Al poc temps de morir Franco va tornar a Espanya. Fou escollit diputat del [[PCE]] per la [[província de Màlaga]] a les [[eleccions generals espanyoles de 1977]] i [[eleccions generals espanyoles de 1979|1979]].ref[http://www.congreso.es/portal/page/portal/Congreso/Congreso/Diputados/BusqForm?_piref73_1333155_73_1333154_1333154.next_page=/wc/fichaDiputado?idDiputado=345idLegislatura=1 Fitxa del Congrés dels Diputats]/ref En ambdues legislatures formà part de la Comissió d'Agricultura del [[Congrés dels Diputats]] i participà en la redacció de la llei de finques manifestament millorables. El 1977 fou membre de la Comissió que redactà els [[Pactes de la Moncloa|Acords de la Moncloa]] i fou conseller d'indústria en el govern preautonòmic d'Andalusia sota la presidència de [[Plácido Fernández Viagas]] i de [[Rafael Escuredo]], participant també en la redacció de l'[[Estatut d'Autonomia d'Andalusia]]. 

El 1982 decideix no presentar-se a la reelecció i retirar-se de la política. Aleshores creà la ''Fundación para el Desarrollo Económico, Social y Cultural de Álora'', de la que en fou president.Entre altres reconeixements, ha estat declarat Fill predilecte d'Álora, Fill Adoptiu de Màlaga i Medalla de Plata d'Andalusia.ref[http://www.transicionandaluza.es/semblanzas.php?id=72 Tomás García. De clandestinidad al Parlamento] per Javier García Malo/ref

== Obres ==
* ''La evolución económica de la cuestión agraria bajo el franquismo'' (1957)
* ''Proceso de Formación de la Estructura Económica Contemporánea'' (1977)
* ''Problemas del Desarrollo Económico de España''  (1977)

== Referències ==
{{referències}}

== Enllaços externs ==
* [http://www.diariocordoba.com/noticias/cordobaandalucia/muere-tomas-garcia-garcia-ex-diputado-del-pce_137406.html Muere Tomás García García, ex diputado del PCE] al ''Diario de Córdoba'', 10 d'agost de 2004.

{{ORDENA:Garcia Garcia, Tomas}}
[[Categoria:Diputats andalusos al Congrés dels Diputats]]
[[Categoria:Comunistes espanyols]]
[[Categoria:Exiliats del franquisme andalusos]]
[[Categoria:Economistes espanyols]]</text>
      <sha1>nvqddange8sw23epz58anfoysa8q4y7</sha1>
      <model>wikitext</model>
      <format>text/x-wiki</format>
    </revision>
  </page>