<page>
    <title>Orquestra Estatal de Berlín</title>
    <ns>0</ns>
    <id>135163</id>
    <revision>
      <id>13854074</id>
      <parentid>12717009</parentid>
      <timestamp>2014-07-17T08:29:34Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>L''''Orquestra Estatal de Berlín''' ('''''Staatskapelle Berlin''''') és l'[[orquestra]] de l'[[Òpera Estatal de Berlín]] (''Berliner Staatsoper Unter den Linden''). Des de [[1991]] el seu director titular és [[Daniel Barenboim]].

== Història ==
Els antecedents històrics de la ''Staatskapelle'' vénen de molt lluny. L'any [[1570]] s'esmenta per primera vegada la ''Kurfürstliche Hofkapelle'' (Capella de la cort de l'Electorat), i seria la primera pedra de l'orquestra actual. Amb el nomenament de l'Elector de [[Brandenburg]] com el rei de [[Prússia]] l'orquestra era rebatejava el [[1701]] com a ''Königliche Kapelle'' (Capella Real) i estava formada per uns 30 músics. 
 
Sota el regnat de [[Frederic Guillem I]] (1713-1740), interessat només en els militars i la caça, l'orquestra quedà reduïda als membres del [[vent metall]]. Però amb l'arribada al tron del seu fill, [[Frederic el Gran]], amant de la música i músic, va fer de la seva cort a Berlín un gran centre musical, i la ''Kapelle'' es convertí en una part important de vida de la cort; les seves funcions eren complaure al rei i proporcionar música en determinades cerimònies. Però l'[[11 de març]] del [[1783]], sota la direcció de Johann Friedrich Reichardt, oferí el seu primer Concert espiritual públic, i així s'inicià la transició cap a una orquestra simfònica moderna.

Després de la [[Primera Guerra Mundial]], amb l'enderrocament de la monarquia, la ''Königliche Kapelle'' es rebatejava com la ''Kapelle der Staatsoper'' (Capella de l'Òpera Estatal). Durant els anys 20 la tasca [[òpera|operística]] de l'orquestra s'incrementà amb la fundació l'Òpera Estatal, ubicada en un modern teatre d'òpera conegut popularment com la ''Kroll Opera''. En l'època de [[Adolf Hitler|Hitler]] l'orquestra s'anomenava simplement ''Die Staatskapelle'' ([[1934]]); posteriorment canvià a ''Staatskapelle Prussian'' ([[1944]]) i finalment a ''Staatskapelle Berlin'' ([[1945]]). 

Un cop acabada la [[Segona Guerra Mundial|guerra]], sota el control de les potències occidentals es convertí en la ''Radio Orchestra''. Un poc més tard, el [[1949]], a partir de la creació de la [[República Democràtica d'Alemanya]], es convertiria en la ''Berlin Symphony Orchestra''.

== Directors ==
En el [[segle XIX]] va ser dirigida per músics de la talla de [[Felix Mendelssohn]] o [[Giacomo Meyerbeer]]. Les obres de [[Richard Wagner]], que dirigí les estrenes a Berlín de ''[[L'holandès errant (òpera)|L'holandès errant]]'', el [[1844]], i ''[[Tristany i Isolda]]'', el [[1876]], constitueixen fins avui un dels pilars del repertori de la ''Staatsoper'' i de la ''Staatskapelle Berlin''.

La sèrie de directors titulars s'inicia amb [[Joseph Weingartner]] que la dirigiria entre [[1892]] i [[1907]]. El succeí [[Richard Strauss]] que la dirigí des de [[1908]] fins al [[1920]]. [[Wilhelm Furtwängler]], [[Erich Kleiber]], i [[Bruno Walter]] en van ser els directors fins a l'arribada d'[[Herbert von Karajan]] que la conduí entre [[1940]] i [[1944]].

Entre [[1948]] i [[1952]], Joseph Keilberth assumí la direcció. Franz Konwitschny el succeí fins a l'arribada d'[[Otmar Suitner]] que la dirigí entre [[1964]] i [[1990]]. El [[1991]] passaria a ser-ne director l'actual titular, [[Daniel Barenboim]].

== Directors titulars ==

{|
|valign=top|
* 1759-1775 [[Johann Friedrich Agricola]]
* 1775-1794 [[Johann Friedrich Reichardt]] (''Hofkapellmeister'')
* 1816-1820 Bernhard Anselm Weber
* 1820-1841 [[Gaspare Spontini]]
* 1842-1846 [[Giacomo Meyerbeer]]
* 1848-1849 [[Otto Nicolai]]
* 1871-1887 [[Robert Radecke]] (''Hofkapellmeister'')
* 1888-1899 [[Joseph Sucher]]
* 1899-1913 [[Richard Strauss]]
|valign=top|
* 1913-1920 [[Leo Blech]] (''Hofkapellmeister'')
* 1923-1934 [[Erich Kleiber]]
* 1935-1936 [[Clemens Krauss]]
* 1941-1945 [[Herbert von Karajan]]
* 1948-1951 [[Joseph Keilberth]]
* 1954-1955 [[Erich Kleiber]]
* 1955-1962 [[Franz Konwitschny]]
* 1964-1990 [[Otmar Suitner]]
* 1992-''present'' [[Daniel Barenboim]]
|}

== Enregistraments i premis ==
El [[2000]], va ser elegida com l'Orquestra de l'Any i, el [[2003]] va rebre el premi Furtwängler. El 2004 i el 2005, va ser novament escollida com l'Orquestra de l'Any.

La seva producció discogràfica, àmplia i en continu creixement, documenta la feina de l'Orquestra. El seu enregistrament de les simfonies de Beethoven, el [[2002]], va obtenir el ''[[Grand Prix du Disque]]'', i la de ''[[Tannhäuser (òpera)|Tannhäuser]]'', el [[2003]], un premi [[Grammy]].

== Enllaços externs ==
{{Commonscat|Staatskapelle Berlin}}

*[http://www.staatskapelle-berlin.de/ Pàgina oficial de la Staatskapelle Berlin]
*[http://www.allmusic.com/artist/q54354 Informació a ''allmusic'' (en anglès)]
{{Autoritat}}

{{ORDENA:Orquestra Estatal De Berlin}}	!--ORDENA generat per bot--
[[Categoria:Orquestres d'Alemanya|Berlin, Estatal de]]
[[Categoria:Entitats de Berlín]]</text>
      <sha1>gqtoydxbr0svrcfif7plrycsqtl26ht</sha1>
      <model>wikitext</model>
      <format>text/x-wiki</format>
    </revision>
  </page>