<page>
    <title>Karl Renner</title>
    <ns>0</ns>
    <id>522906</id>
    <revision>
      <id>13809369</id>
      <parentid>13067325</parentid>
      <timestamp>2014-07-13T08:42:04Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula President|nom=Karl Renner
|nationality= Austríaca
|image=Karl Renner 1905.jpg
|order= [[Fitxer:Flag of the President of Austria.svg|25px|Bandera del president d'Àustria]] 4t [[President d'Àustria]] br / {{mida|1= 1r de la Segona República (des de [[1945]])}} 
|term_start= [[20 de desembre]] de [[1945]]
|term_end= [[31 de desembre]] de [[1950]]
|predecessor= [[Wilhelm Miklas]] br / {{mida|1= Vacant entre [[1938]] i [[1945]]}} 
|successor= [[Theodor Körner]] br / {{mida|1= Interinament [[Leopold Figl]]}}
|order2= 1r i 17è [[Canceller d'Àustria]] br / {{mida|1= 1r de la Primera República ([[1918]]-[[1938]]) br / 1r de la Segona República (des de [[1945]])}} 
|term_start2= [[30 d'octubre]] de [[1918]]
|term_end2= [[7 de juliol]] de [[1920]]
|predecessor2= ''Càrrec nou''
|successor2= [[Michael Mayr]]
|term_start3= [[27 d'abril]] de [[1945]]
|term_end3= [[20 de desembre]] de [[1945]]
|predecessor3= [[Arthur Seyß-Inquart]] br / {{mida|1= Vacant entre [[1938]] i [[1945]]}}
|successor3= [[Leopold Figl]]
|order4= [[Ministeri d'Afers Exteriors (Àustria)|Ministre d'Afers Exteriors]] 
|term_start4= [[26 de juliol]] de [[1919]]
|term_end4= [[22 d'octubre]] de [[1920]]
|predecessor4= [[Otto Bauer]]
|successor4= [[Michael Mayr]]
|order5= 8è [[Consell Nacional (Àustria)|President del Consell Nacional (Nationalrat)]] br / {{mida|1= 8è de la Primera República ([[1918]]-[[1938]]) }}
|term_start5= [[29 d'abril]] de [[1931]]
|term_end5= [[4 de març]] de [[1933]]
|predecessor5= [[Matthias Eldersch]] br / {{mida|1= Vacant entre el [[20 d'abril|20.04.]][[1931|31]] i el [[29 d'abril|29.04.]][[1931|31]]}}
|successor5= [[Leopold Kunschak]] br / {{mida|1= Vacant entre el [[4 de març|04.03.]][[1933|33]] i el [[19 de desembre|19.12.]][[1945|45]]}} 
|birth_date= [[14 de desembre]] de [[1870]]
|birth_place= {{bandera|Austria-Hungary 1869-1918}} [[Dolní Dunajovice|Untertannowitz]] ([[Moràvia]], [[Àustria-Hongria]])
|dead= 
|death_date= {{Data defuncio i edat|1950|12|31|1870|12|14}}
|death_place= {{bandera|Austria}} [[Viena]] ( [[Àustria]])
|spouse= Luise Renner
|party= [[Partit Socialdemòcrata d'Àustria|SDAPÖ/SPÖ]]
|president2= 
|profession= Polític i Advocat
|religion= 
|signature=
}}

'''Karl Renner''' ([[Dolní Dunajovice|Untertannowitz]], [[Moràvia]], [[Àustria-Hongria]], [[14 de desembre]] de [[1870]] - [[Viena]], [[Àustria]], [[31 de desembre]] de [[1950]]) va ser un polític austríac socialdemòcrata que fou nomenat El pare de la república perquè fou el primer [[Canceller d'Àustria|Canceller]] ([[1918]]-[[1920]]), Ministre d'Afers Exteriors ([[1919]]-[[1920]]), President del Consell Nacional (cambra baixa del parlament) ([[1931]]-[[1933]]). Tornà a ésser Canceller ([[1945]]) i finalment fou [[President]] de la [[República d'Àustria]] entre [[1945]] i [[1950]].

== Biografia ==
Karl Renner va néixer a [[Dolní Dunajovice|Untertannowitz]], [[Moràvia]], [[Àustria-Hongria]] (actualment [[Dolní Dunajovice]], [[República Txeca]]) el [[14 de desembre]] de [[1870]]. Fou el divuitè fill d'una pobre família, com que els seus pares treballaven en una fàbrica ell va criar-se amb la família veïna. Renner fou una persona molt intel·ligent, ja ho demostrà quan anava a l'escola primària, i gràcies a això va poder estudiar en un ''gymnasium''. 

El [[1891]] es matriculà amb distinció i estudià [[dret]] a la [[Universitat de Viena]], fins al [[1896]]. El [[1895]] fou un dels fundadors de l'[[Associació Internacional d'Amics de la Natura]] (avui en dia compta amb 500.000 membres a tot el món). Després d'acabar la carrera treballà a la biblioteca del ''Reichsrat'' de [[Viena]]. 

El [[1896]] ingressà al [[Partit Socialdemòcrata d'Àustria|Partit Socialdemòcrata dels Treballadors d'Àustria]], SDAPÖ (actual Partit Socialdemòcrata), i sempre fou un defensor del [[nacionalisme]] [[Àustria|austríac]] i de la [[socialdemocràcia]].

El [[1907]] fou elegit diputat als ''Reichsrat'' (parlament austríac dins d'[[Àustria-Hongria]]), aquest càrrec el va mantenir fins a la dissolució d'aquest, el [[novembre]] de [[1918]]. Com a diputat fou un gran defensor de les [[Cooperativa|cooperatives]], ja que ell deia que juntament amb l'educació i els sindicats eren els pilars del [[socialisme]]. Per això, el [[1911]] fou elegit president de la ''Zentralverband österreichischer Konsumvereine'' (Associociació d'Entitats Cooperatives d'Àustria), però les cooperatives toparen amb la crisi financera, i Renner creà el [[1912]] el ''Kreditverband der österreichischen Arbeitervereinigungen'' (Associació de Crèdit als Treballadors d'Àustria), que el [[1947]] es convertí en l'actual [[BAWAG P.S.K.]].

Tot i la seva militància socialdemòcrata, Renner fou dels primers a renunciar a una estratègia política revolucionària, i acusà [[Friedrich Adler]] (també membre del SDAPÖ) de [[comunisme|comunista]] revolucionari.

Durant la [[Primera Guerra Mundial]] Renner donà suport a [[Àustria-Hongria]] tot i que rebutjà el suport d'[[Alemanya]].

== Canceller d'Àustria, primer mandat (1918-1920) ==
Després de la dissolució d'[[Àustria-Hongria]] per la derrota a la [[Primera Guerra Mundial]], Renner i [[Karl Seitz]], entre d'altres, foren encarregats de formar un govern provisional, Seitz fou el President de la República i ell fou nomenat el primer [[Canceller d'Àustria]] ([[cap de govern]]) el [[30 d'octubre]] de [[1918]]. Renner constituí un govern de gran coalició amb el [[Partit Socialcristià (Àustria)|Partit Socialcristià]]. Ell va proposar el nom de la nou estat com a ''República Nòrica'' (''Norische Republik'') en referència a l'antic regne [[celtes|celta]] regnum [[Nòrica|noricum]], però finalment proposà el nom d'[[Àustria alemanya]]. Es van celebrar [[Eleccions a l'assemblea nacional constituent d'Àustria de 1919|eleccions constituents]] el [[16 de febrer]] de [[1919]] que donaren la majoria simple al seu partit (72 diputats d'un total de 171). El [[26 de juliol]] de [[1919]] fou nomenat també Ministre d'Afers Exteriors, càrrec que va mantenir fins al [[22 d'octubre]] de [[1920]].

A partir d'aquí van venir les bofetades polítiques cap a Renner i cap al Partit Socialdemòcrata, el [[Tractat de Saint-Germain-en-Laye]] (tractat que establí les condicions de pau de la [[Primera Guerra Mundial]], i que fou signat el [[10 de setembre]] de [[1919]], establí la impossiblitat de crear un estat amb el nom d'[[Àustria alemanya]] (ja que deien que deixava la porta oberta a una futura reunificació), la pèrdua del [[Tirol del Sud]] i dels [[Sudets]]. Així doncs el [[21 d'octubre]] de [[1919]], després de la ratificació del ''Reichsrat'' es canvià el nom de l'estat a [[Primera República d'Àustria|Àustria]].

Les dificultats no s'acabaren, ja que les tensions amb els socis conservadors del govern (Partit Socialcristià) augmentaren, i també hi va haver una discrepància interna al Partit Socialdemòcrata, ja que el partit es fraccionà en dos sectors (el [[socialdemòcrata]] moderat de Renner i el [[marxisme|marxista]] revolucionari liderat per [[Otto Bauer]]), això provocà la seva dimissió com a Canceller el [[7 de juliol]] de [[1920]], deixà el càrrec al conservador [[Michael Mayr]].

A les [[Eleccions legislatives austríaques de 1920|eleccions legislatives del 17 d'octubre de 1920]] guanyà el Partit Socialcristià (41.79% i 85 diputats d'un total de 183), mentre que el Partit Socialdemòcrata obtingué el 35.99% dels sufragis i 69 escons. El Partit Socialcristià formà un govern de coalició amb [[Partit Popular de la Gran Alemanya]], cosa que desbancà els socialdemòcrates del govern, Renner deixà el càrrec de Ministre d'Afers Exteriors el [[22 d'octubre]] de [[1920]], també a Mayr. 

== Tornada a l'oposició i presidència del ''Reichsrat'' ==
Després de la tornada a l'oposició continuaren les disputes amb [[Otto Bauer]] i el seu sector. Tot i això Bauer fou elegit president del partit, i duent a terme la seva ideologia, el maig de [[1924]] fundà les ''Republikanischer Schutzbund'', una organització paramilitar del partit (com la [[Heimwehr]] del Partit Socialcristià).
 
Renner conservà el seu escó al ''Reichsrat'' tant en les eleccions de [[Eleccions legislatives austríaques de 1923|1923]] com en les de [[Eleccions legislatives austríaques de 1927|1927]], tot i que la victòria fou per al Partit Socialcristià.

Tot i la victòria del Partit Socialdemòcrata a les [[Eleccions legislatives austríaques de 1930|eleccions anticipades de 1930]] (72 de 165 escons i el 41.69% dels sufragis) i que Renner també fou reelegit, el [[Partit Socialcristià (Àustria)|Partit Socialcristià (CS)]] formà una coalició amb el [[Partit Popular de la Gran Alemanya]], el [[Landbund]] i el [[Heimatblok]] que sumaren 93 diputats suficients per formar govern, i el [[Canceller d'Àustria|Canceller]] conservador [[Otto Ender]] prengué possessió del càrrec al [[desembre]] de [[1930]]. Tot i això la coalició no es va posar d'acord per elegir el [[Consell Nacional (Àustria)|President del Cansell Nacional]] (cambra baixa del parlament), el socialdemòcrata [[Matthias Eldersch]] fou en fou elegit. 

En una difícil legislatura, en que les disputes, la tensió i les acusacions foren constants, a més a més Eldersch, el president del Consell Nacional morí el [[20 d'abril]] de [[1931]], i durant nou dies el càrrec estigué vacant. 

El Partit Socialdemòcrata presentà com a candidat a substituir a Eldersch a Renner, mentre que els partits del govern de dretes no es posaren d'acord i finalment Renner fou elegit com a tal el [[29 d'abril]] de [[1931]]. 

La situació no cessà, i portà cap a una disputa parlamentària, que portà a un [[cop d'estat]] del [[Canceller d'Àustria|Canceller]] [[Engelbert Dollfuß]] que convertí la República en l'austrofeixisme. El paper de Renner com a president del Consell Nacional fou controvertit, tot i això el [[4 de març]] de [[1933]] fou destituït i el [[7 de març]] el parlament fou clausurat.

== Austrofeixisme i nazisme, inactivitat política ==
Tot i que de bon començament tot i la clausura del parlament, el Partit Socialdemòcrata i Renner continuaren exercint activament, el règim s'anà endurint fins que la [[censura]], i la pressió el règim va explotar i es van produir uns fets coneguts com a la [[Guerra Civil Austríaca]], tot i que es considerà que durà tan sols del 12 al 16 de [[febrer]] de [[1934]]. Després d'això la socialdemocràcia quedà inactiva.

Renner donà un cert suport a la unió amb [[Alemanya]], però després se'n desvinculà pel [[nazisme]]. Durant l'[[Anschluss]] i el [[nazisme]] va estar completament desvinculat de la política. Tot i això es considera que les autoritats [[nazis]] van ser permissius amb ell, ja que tan sols va estar sota [[arrest domiciliari]] a casa seva a [[Gloggnitz]] ([[Baixa Àustria]]).

== Canceller d'Àustria, segon mandat (1945) ==
Després de la derrota de l'[[Alemanya Nazi]] a la [[Segona Guerra Mundial]], Renner fou alliberat i juntament amb els polítics tornats de l'exili, el [[27 d'abril]] de [[1945]] va formar un govern provisional amb el seu partit (socialdemòcrata), el [[Partit Popular d'Àustria|Partit Popular]] (conservador, antics membres del Partit Socialcristià) i el [[Partit Comunista d'Àustria|Partit Comunista]]. Renner abandonà definitivament la teoria de la unió amb [[Alemanya]] i apostà fortament per la independència d'[[Àustria]]. El seu govern fou marcat per les negociaicions amb la [[Unió Soviètica]] tant amb els [[Estats Units]] com el [[Regne Unit]]. Renner va satisfer les expectatives inicials dels dos bàndols de la [[Guerra Freda]]. 

El seu govern elaborà una nova constitució i convocà [[Eleccions legislatives austríaques de 1945|noves eleccions]] per al [[25 de novembre]] de [[1945]], aquestes eleccions, però foren guanyades per [[majoria absoluta]] pel Partit Popular (85 diputats de 165 i el 49.8% dels sufragis) mentre que el Partit Socialdemòcrata de Renner va obtenir 76 diputats i el 44.6% dels sufragis, els comunistes obtingueren 4 escons. Tot i la majoria absoluta conservadora, les pressions de la [[Unió Soviètica]] van fer que continuessin els tres partits al govern, però aquest cop Renner es va veure obligat a deixar la cancelleria a [[Leopold Figl]], del Partit Popular.

== President d'Àustria (1945-1950) ==
[[Fitxer:Karl Renner-Büste von Alfred Hrdlicka Wien2008.jpg|thumb|right|Monument a Karl Renner, situat al costat del Parlament Austríac, a Ringstraße, [[Viena]]]]
Després de deixar la cancelleria, el [[20 de desembre]] de [[1945]] fou elegit al [[Consell Nacional d'Àustria|''Nationalrat'']] com a [[President d'Àustria|President de la República]] amb els vots dels tres partits del govern. La seva presidència no té fets importants, ja que la cara visible al país l'ostentava el canceller [[Leopold Figl]]. 

== Mort ==
Renner morí el [[31 de desembre]] de [[1950]] a [[Viena]] als 80 anys, a la seva residència presidencial, ja que quan morí ocupava encara el càrrec de president, que havia de deixar el [[1951]], el substituí provisionalment el canceller Figl. 

{{Inicia taula}}
{{Filera de successions|títol=[[President d'Àustria]]br /[[Fitxer:Austria Bundesadler.svg|40px|Estendard de la República d'Àustria]]|abans=[[Wilhelm Miklas]] br / {{mida|1= Vacant entre [[1938]] i [[1945]]}} |després=[[Theodor Körner]] br / {{mida|1= Interinament [[Leopold Figl]]}}|anys=[[1945]]-[[1950]]}}
{{Filera de successions|títol=[[Canceller d'Àustria]]|abans=''Càrrec nou'' |després=[[Michael Mayr]]|anys=[[1918]]-[[1920]]}}
{{Filera de successions|títol=[[Canceller d'Àustria]]|abans=[[Arthur Seyß-Inquart]] br / {{mida|1= Vacant entre [[1938]] i [[1945]]}} |després=[[Leopold Figl]]|anys=[[1945]]}}
{{Filera de successions|títol=[[Ministeri d'Afers Exteriors d'Àustria|Ministre d'Afers Exteriors]]|abans=[[Otto Bauer]]|després=[[Michael Mayr]]|anys=[[1919]]–[[1920]]
}}
{{Filera de successions|títol=[[Consell Nacional (Àustria)|President del Consell Nacional (Nationalrat)]]|abans=[[Matthias Eldersch]] br / {{mida|1= Vacant entre el [[20 d'abril|20.04.]][[1931|31]] i el [[29 d'abril|29.04.]][[1931|31]]}}|després=[[Leopold Kunschak]] br / {{mida|1= Vacant entre el [[4 de març|04.03.]][[1933|33]] i el [[19 de desembre|19.12.]][[1945|45]]}}|anys=[[1931]]–[[1933]]
}}
{{Finalitza taula}}

{{Canceller d'Àustria}}
{{PresidentAustria}}

{{Commonscat|Karl Renner}}
{{Autoritat}}
[[Categoria:Polítics austríacs|Renner, Karl]]
[[Categoria:Cooperativistes|Renner, Karl]]</text>
      <sha1>qjnmzgamzto9wy6au9d2nmiipsd30de</sha1>
      <model>wikitext</model>
      <format>text/x-wiki</format>
    </revision>
  </page>