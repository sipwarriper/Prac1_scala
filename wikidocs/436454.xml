<page>
    <title>Mercè Capsir i Vidal</title>
    <ns>0</ns>
    <id>436454</id>
    <revision>
      <id>13855133</id>
      <parentid>13662207</parentid>
      <timestamp>2014-07-17T10:48:49Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Mercè Capsir i Vidal''' ([[Barcelona]], 1895ref group=notaLa data de naixement resulta ambigua ja que d'altres fonts indiquen el 1897 i el 1899. Tant la ''Gran Enciclopèdia de la Música'', com el'' New Grove Dictionary of Opera'', el ''Diccionario de la Música Española e Hispanoamerican''a i el ''Diccionario de intérpretes y de la interpretación musical en el siglo XX'' indiquen el 1895 com a data de naixement.  /ref- [[Suzzara]], [[Llombardia]], 1969) fou una [[soprano]] [[catalana]]. Filla de Josep Capsir, baríton, i Mercè Vidal, soprano. Va realitzar els estudis de cant, piano i composició al [[Conservatori Superior de Música del Liceu|Conservatori del Liceu]], de [[Barcelona]], i va ésser orientada artísticament pel professor de cant [[Joaquim Vidal Nunell]].

Amb el paper de Gilda a ''[[Rigoletto]]'' debutà el 1913 a [[Girona]] i el 1914 al [[Gran Teatre del Liceu]] amb el paper de Micaela a ''[[Carmen]]''. Orientada cap al repertori lleuger de [[coloratura]], va destacar amb els papers de Violetta i Gilda al [[Teatro Real (Madrid)|Teatro Real de Madrid]], al [[Gran Teatre del Liceu|Liceu de Barcelona]], al [[Teatro Nacional de São Carlos|São Carlos]] de [[Lisboa]] i al [[Teatro Colón (Buenos Aires)|Colón]] de [[Buenos Aires]] l’any 1916. L’any següent fou Gilda en una reposició de ''[[Rigoletto]] ''a l’[[Ópera de París|Òpera]] de [[París]]. Després de l’èxit que estava assolint [[Itàlia]] s’interessà  per la [[soprano]], la qual debutà amb ''[[El barber de Sevilla|Il barbiere di Siviglia]] ''l’any 1918 a l’Apolo de [[Bolonya]]. A [[Venècia]] cantà ''[[I puritani|I Puritani]] ''juntament amb l’aleshores semiprincipant [[Giacomo Lauri-Volpi|Lauri-Volpi]] l’any 1919.ref{{smallcaps|Pâris}}, Alain (1989). ''Diccionario de intérpretes y de la interpretación musical en el siglo XX. ''Madrid: Turner Música/ref Després de la temporada del seu debut definitiu, 1919-20 (durant la qual també cantà ''Balada de Carnaval, ''d’[[Amadeu Vives i Roig|Amadeu Vives]]), la soprano va emprendre una brillant carrera internacional que la va portar el 1924 a debutar a la [[La Scala|Scala de Milà]] cantant ''[[Rigoletto]]'', juntament amb el baríton [[Carlo Galeffi]] i el tenor [[Miguel Fleta]] i sota la direcció de [[Arturo Toscanini|Toscanini]]. A [[la Scala]] hi tornà de manera regular per cantar Gilda, però també l’any 1929 per una reposició d’''Il Re, ''de [[Umberto Giordano|Giordano]]. Durant aquells anys actuà amb freqüència a [[Itàlia]], on es va casar, i ja no tornà al [[Gran Teatre del Liceu|Liceu]] fins al 1930, any en el qual cantà ''[[Rigoletto]], [[Hamlet (Thomas)|Hamlet]] ''i ''[[La traviata|La Traviata]]. ''En la temporada 1934-35 del [[Gran Teatre del Liceu|Liceu]] Mercè Capsir encapçalà ''[[I puritani|I Puritani]] ''i la versió en català de ''[[Der Rosenkavalier]]'', sota el paper de Sophie Faninal i amb Vincenzo Bettoni com a baró Ochs. En aquesta mateixa temporada cantà també ''[[El barber de Sevilla|Il barbiere di Siviglia]] ''i ''[[I puritani|I Puritani]]'', en aquesta darrera acompanyada pel tenor [[Hipòlit Lázaro i Higueras|Hipòlit Lázaro]] en dues úniques funcions commemorant el centenari de la mort de [[Vincenzo Bellini]]. En la temporada següent cantà ''[[Rigoletto]], [[La traviata|La Traviata]] ''i ''[[La Bohème]]''.refspan style= font-variant:small-capsAlier/span, Roger (1983). ''Historia del Gran Teatro del Liceo''. Barcelona: Biblioteca de la Vanguardia./ref

Mercè Capsir va fer un gran carrera per tot [[Europa]] amb un repertori limitat, però que s’adaptava a la perfecció a les seves qualitats de [[soprano lleugera]]: ''[[La traviata|La Traviata]], [[El barber de Sevilla|Il barbiere di Siviglia]], [[Rigoletto]], [[La sonnambula|Sonnanbula]], [[I puritani|I Puritani]], [[La Bohème]], [[Don Pasquale]], [[Madama Butterfly]], [[Lucia di Lammermoor]] ''i ''[[Martha (Flotow)|Martha]]'', entre d’altres.refspan style= font-variant:small-capsCasares/span, Emilio (2002). ''Diccionario de la música española e hispanoamericana''. Vol. 3. span class=stMadrid: Sociedad General de Autores y Editores–Ministerio de Educación y Cultura/span/ref La seva veu estava de moda, en la línia de cantants com [[Maria Barrientos]] i [[Josefina Huguet i Salat|Josefina Huguet]], destacant per la [[coloratura]], la seva veu cristal·lina, l’agut i unes notables qualitats interpretatives. La [[Guerra Civil Espanyola|guerra civil espanyola]] l’agafà a [[Itàlia]] i en aquells anys va poder actuar en aquest país gràcies al seu matrimoni italià. 

L’any 1939 va cantar al [[Gran Teatre del Liceu|Liceu]] la primera [[òpera]] que es va fer després de la guerra: ''[[La Bohème]],'' organitzada el 29 d’abril en homenatge a l’Exèrcit i en benefici d’[[Auxilio Social]] i de l’[[Hospital Clínic de Barcelona]], pel que va venir expressament d’[[Itàlia]]. Per aquest motiu el 5 de gener de 1940 va rebre la Medalla d’Or de la ciutat de [[Barcelona]], entregada per les autoritats «pels seus mèrits artístics, i per les seves reiterades proves de pur espanyolisme».refspan style= font-variant:small-capsAlier/span, 1983, p. 164/ref

Capsir fou un dels puntals sobre els quals es va sostenir el [[Gran Teatre del Liceu|Liceu]] durant la [[Segona Guerra Mundial]] i les seves seqüeles. Durant els primers anys quaranta la seva presència fou garantia de la qualitat que el públic podia esperar del [[Gran Teatre del Liceu|Liceu]] per l’òpera italiana, en aquell moment en el qual l’òpera alemanya es veia tan afavorida. Amb un repertori més verista va cantar ''[[La Bohème]], [[Madama Butterfly]], [[Adriana Lecouvreur]], [[L'amico Fritz|L’amico Fritz]], [[Manon Lescaut]], ''etc.refspan style= font-variant:small-capsAlier/span, 1983, p. 239/ref 

El 22 de maig del 1948 es produí una de les infreqüents visites de [[Francisco Franco Bahamonde|Franco]] al [[Gran Teatre del Liceu|Liceu]]. En el seu honor es preparà un programa lleuger basat en música espanyola: ''[[La vida breve]]'', cantada per Mercè Capsir i el nou valor líric [[Joan Oncina]], a més d’Ángeles Rossini i Àngel Anglada. ''[[El amor brujo]], ''amb [[Joan Magriñà i Sanromà|Joan Magriñà]] i [[Maria de Ávila]], i un recital a càrrec de [[Victòria dels Àngels]].refspan style= font-variant:small-capsAlier/span, 1983, p. 181/ref 

Després de trenta-quatre anys de carrera artística, Mercè Capsir va sentir la necessitat de retirar-se i ho va fer el 26 de gener de 1940 cantant per última vegada al [[Gran Teatre del Liceu|Liceu]] amb una [[òpera]] que estava plena de significat per ella i que tant havia cantat per [[Europa]]: ''[[Il matrimonio segreto]]'' de [[Domenico Cimarosa|Cimarosa]], fent el paper de Carolina. Va ser una òpera que va comptar amb un repartiment local però de gran qualitat lírica: [[Joan Oncina]], en el paper de Paolino, [[Manuel Ausensi i Albalat|Manuel Ausensi]] el de comte Robinson, Lluís Corbella el del baix ''buffo ''Don Geronimo, Pura Gómez va cantar el paper d’Elisetta i Anita Reüll va fer divertit el seu rol de Fidalma.refspan style= font-variant:small-capsAlier/span, Roger (1999). ''El gran llibre del Liceu. ''Barcelona: Carrogio, S.A. de Ediciones/ref

Va caure el teló sobre la carrera de Mercè Capsir i, amb ella, es tancava un gloriós capítol de la història de la lírica catalana com a última representant de l’escola de
sopranos lleugeres que havia iniciat [[Josefina Huguet i Salat|Josefina Huguet]], a finals dels anys 1880,
i que havien continuat [[Maria Barrientos]], [[Elvira de Hidalgo]], Graziela Pareto i
la mateixa Mercè Capsir; un autèntic conjunt de figures internacionals que
havien donat vida a tantes nits glorioses del primer terç del segle.refspan style= font-variant:small-capsAlier/span, Roger i Mata, Francesc Xavier (1991). ''El Gran Teatro del Liceo (Historia Artística).'' Barcelona: Edicions Francesc Xavier Mata/ref

La soprano també va tenir les
seves vel·leïtats de compositora; va escriure una peça que s’ha gravant en
alguns discs: unes variacions sobre un tema de [[Wolfgang Amadeus Mozart|Mozart]] que són, més que res, un
seguit de frases decoratives per al lluïment d’una [[soprano lleugera]]. Després de
retirar-se es dedicà a l’ensenyança del cant al Conservatori Superior Municipal
de Música de Barcelona. El 28 de gener de 1968 se li tributà un homenatge al
[[Gran Teatre del Liceu|Liceu]] juntament amb [[Hipòlit Lázaro i Higueras|Hipòlit Lázaro]] i [[Marcos Redondo Valencia|Marcos Redondo]], intèrprets de la cèlebre
gravació de ''[[Marina (Arrieta)|Marina]]'' realitzada en els
primers anys 1930 i que ha quedat com a referència.refspan style= font-variant:small-capsAlier/span, 1991, p.317/ref Aquell mateix any es
traslladà a [[Itàlia]] definitivament, on va morir el març de l’any següent. 

==Referències==
references /

=== Notes ===
references group=nota /
==Bibliografia==
* span style= font-variant:small-capsAlier/span, Roger (1983). ''Historia del Gran Teatro del Liceo''. Barcelona: Biblioteca de la Vanguardia.

* span style= font-variant:small-capsAlier/span, Roger (1999). ''El gran llibre del Liceu. ''Barcelona: Carrogio, S.A. de Ediciones

* span style= font-variant:small-capsAlier/span, Roger i Mata, Francesc Xavier (1991). ''El Gran Teatro del Liceo (Historia Artística).'' Barcelona: Edicions Francesc Xavier Mata

* span style= font-variant:small-capsCasares/span, Emilio (2002). ''Diccionario de la música española e hispanoamericana''. Vol. 3. span class=stMadrid: Sociedad General de Autores y Editores–Ministerio de Educación y Cultura/span

* span style= font-variant:small-capsPâris/span, Alain (1989). ''Diccionario de intérpretes y de la interpretación musical en el siglo XX. ''Madrid: Turner Música
{{Autoritat}}

{{ORDENA:Capsir Vidal, Merce}}
[[Categoria:Sopranos barcelonines]]
[[Categoria:Alumnes del Conservatori del Liceu]]</text>
      <sha1>7v3cqb2pwrl0mwrsonacfdpdynw87eb</sha1>
      <model>wikitext</model>
      <format>text/x-wiki</format>
    </revision>
  </page>