<page>
    <title>Richard Brooks</title>
    <ns>0</ns>
    <id>415350</id>
    <revision>
      <id>13919846</id>
      <parentid>13917691</parentid>
      <timestamp>2014-08-06T13:43:55Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot catalanitza noms i paràmetres de plantilles</comment>
      <text>{{director de cinema
| nom = Richard Brooks
| imatge = RichardBrooks45.JPG
| nom imatge = Richard Brooks a [[Deauville]] (1986)
| nom de naixença = Ruben Sax
| data de naixença = {{Data naixement|1912|05|18}}
| indret de naixença = [[Filadèlfia]], [[Pennsilvània]] ([[EUA]])
| data de defunció = {{Data defunció i edat|1992|03|11|1912|05|18}}
| lloc de defunció = [[Los Angeles]], [[Califòrnia]] ([[EUA]])
| nacionalitat = {{USA}}
| cònjuge = Jean Brooks (1941-1944)br /[[Jean Simmons]] (1960-1977)
| millors pel·lícules =1969 ''[[Amb els ulls tancats]]''br /1967 ''[[A sang freda (pel·lícula)|A sang freda]]''br /1966 ''[[Els professionals]]''br /1962 ''[[Dolç ocell de joventut]]''br /1960 ''[[Elmer Gantry]]''br /1958 ''[[La gata sobre la teulada de zinc]]''br /1955 ''[[La jungla de les pissarres]]''br /1952 ''[[Deadline USA]]''
centerspan style=font-size:80%(Puntuació mínima de 7 a Filmaffinity)/span/center
| pàgina web =
| premis oscar = '''[[Oscar al millor guió adaptat|Millor guió adaptat]]'''br /1960 - ''[[Elmer Gantry]]''
| premis golden globe =
| premis emmy =
| premis tony =
| premis bafta =
| premis goya =
| premis cesar =
| premis grammy =
| Mostra de Venècia =
| Festival de Berlin =
| Festival de Canes =
| filmfare awards =
| national film awards =
| imdb = 0112218
}}
'''Richard Brooks''' ([[Filadèlfia]], [[18 de maig]] de [[1912]] - [[Los Angeles]], [[Califòrnia]], [[11 de març]] de [[1992]]) fou un [[guionista]] i [[director de cinema]] [[nord-americà]].

Firmà el primer guió el [[1943]] i es destacà amb ''[[Cayo Largo]]'', de [[John Huston]]. El [[1950]] i gràcies a l'impuls donat per l'actor [[Cary Grant]], disposat malgrat el seu prestigi a col·laborar amb un director novell, Richard Brooks va debutar en la direcció amb la pel·lícula ''[[Crisis]]'', drama produït per Arthur Freed que Grant va protagonitzar al costat de [[José Ferrer]]. En aquest film Brooks també va col·laborar amb Cedric Gibbons, director de renom artístic amb qui coincidiria en diverses ocasions durant els següents anys.

Al llarg d'aquella dècada Brooks, que en la [[Segona Guerra Mundial]] havia combatut en els marinis, va anar assentant la seva categoria com a director d'actors, especialment gràcies a l'èxit de ''[[La jungla de les pissarres]]'' (1955), un tens drama protagonitzat per [[Glenn Ford]] i [[Sidney Poitier]], intèrpret que assoliria la fama gràcies a aquesta pel·lícula. Anteriorment Richard Brooks, candidat a l'[[Oscar]] al millor guió per aquesta pel·lícula, havia dirigit títols com ''[[The Light Touch]]'' (1952), amb [[Stewart Granger]], ''[[Deadline - U.S.A.]]'' (1952), pel·lícula amb ambient periodístic amb el protagonisme de [[Humphrey Bogart]], o ''[[L'última vegada que vaig veure París]]'' (1954), melodrama basat en una història de [[Francis Scott Fitzgerald]], que va ser protagonitzat per [[Elizabeth Taylor]] i [[Van Johnson]].

Altres pel·lícules destacables d'aquella època són el [[western]] ''[[The Last Hunt]]'' (1956), amb [[Robert Taylor]], [[Stewart Granger]] i [[Debra Paget]]; el drama ''[[The Catered Affair]]'' (1956), amb [[Bette Davis]] i [[Ernest Borgnine]]; o ''[[Something of Value]]'' (1957), pel·lícula protagonitzada per [[Rock Hudson]] i [[Dana Wynter]].

Brooks sempre va tendir a rodar adaptacions de gran pes literari, generalment realitzant versions cinematogràfiques satisfactòries. Així, el [[1958]] va portar a la pantalla ''[[Els germans Karamazov (pel·lícula de 1958)|Els germans Karamazov]]'' de [[Fiódor Dostoievski]], amb [[Yul Brynner]] com a principal protagonista; el [[1960]] va adaptar la novel·la ''[[Elmer Gantry]]'' de [[Sinclair Lewis]], interpretada per [[Burt Lancaster]], [[Shirley Jones]] i [[Jean Simmons]]; va dirigir ''[[Lord Jim]]'' (1965) de [[Joseph Conrad]], amb [[Peter O'Toole]]; i va posar en imatges ''[[A sang freda (novel·la)|A sang freda]]'' (1967), excel·lent docu-drama basat en la novel·la de [[Truman Capote]].

Un dels seus autors favorits va ser el dramaturg [[Tennessee Williams]], de qui va adaptar ''[[La gata sobre la teulada de zinc]]'' (1958), amb [[Elizabeth Taylor]], [[Paul Newman]] i [[Burl Ives]], i ''[[Dolç ocell de joventut]]'' (1962), film en el qual va tornar a col·laborar amb Newman.

Brooks també va portar a la pantalla novel·les d'autors menys coneguts per al gran públic, com [[Frank O'Rourke]], en el western ''[[Els professionals]]'' (1966), un dels millors títols del gènere rodats en els [[anys 60]]. La seva última pel·lícula en aquesta dècada va ser ''[[Amb els ulls tancats]]'' (1969), un drama escrit pel propi director que estava protagonitzat per [[Jean Simmons]], exesposa de Stewart Granger i que s'havia convertit en dona de Richard Brooks l'any 1960. El [[1977]] la parella acabaria divorciant-se.

A partir de [[1970]] la seva producció va minvar en quantitat, rodant l'interessant western ''[[Mossega la bala]]'' (1975), pel·lícula protagonitzada per [[Gene Hackman]], [[Candice Bergen]] i [[James Coburn]]. Altres títols de la seva última etapa van ser ''[[Dòlars, dòlars, dòlars]]'' (1971), comèdia amb [[Warren Beatty]] i [[Goldie Hawn]]; ''[[Buscant el Sr. Goodbar]]'' (1977), drama amb el protagonisme de [[Diane Keaton]]; ''[[Objectiu mortal]]'' (1981), sàtira protagonitzada per [[Sean Connery]], i la seva última pel·lícula, ''[[Fever Pitch]]'' (1989), fluix melodrama amb [[Ryan O'Neal]] com a principal estrella.

L'11 de març de 1992, Richard Brooks va morir per problemes de cor a Beverly Hills, Califòrnia.

== Enllaços externs ==
{{Commonscat}}
* {{imdb nom|id=0112218}}
* {{tcmdb nom|id=23128}}
* {{Allmovie nom|id=83159}}
* {{findagrave|id=6509}}

{{Autoritat}}
{{ORDENA:Brooks, Richard}}

[[Categoria:Directors de cinema de Filadèlfia]]
[[Categoria:Guionistes estatunidencs]]
[[Categoria:Artistes de Filadèlfia]]</text>
      <sha1>plkrtgjwr84nkazvbfz8zexydxawifm</sha1>
      <model>wikitext</model>
      <format>text/x-wiki</format>
    </revision>
  </page>