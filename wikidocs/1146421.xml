<page>
    <title>Enosi</title>
    <ns>0</ns>
    <id>1146421</id>
    <revision>
      <id>13592601</id>
      <parentid>13091319</parentid>
      <timestamp>2014-06-14T09:37:01Z</timestamp>
      <contributor>
        <username>EmausBot</username>
        <id>54036</id>
      </contributor>
      <minor></minor>
      <comment>Bot: Traient 1 enllaços interwiki, ara proporcionats per [[d:|Wikidata]] a [[d:Q369063]]</comment>
      <text>[[Fitxer:Flag of Greece.svg|thumb|Bandera de Grècia, adoptada pel panhel·lenisme a [[Xipre]]]]
[[Fitxer:Cyprus lrg.jpg|thumb|L'[[illa de Xipre]] vista des de l'espai.]]
L{{'}}'''enosi''' (del grec '''Ένωσις''', que significa unió) és el moviment grecoxipriota (emmarcat amb el [[panhel·lenisme]]) que busca la unió de [[Xipre]] amb [[Grècia]]. 

Durant els últims anys del segle XVIII i els primers del segle XIX, davant de la difusió de les idees de l'[[Il·lustració|il·luminisme]] i de la [[literatura grega]], els pobles grecs de l'[[imperi Otomà]] prenen consciència històrica i hi augmenta l'orgull pel seu passat. Les lluites contra [[Napoleó]] difonen les idees nacionalistes a [[Europa]] i [[Grècia]] també participa en aquest fervor. Neixen així les idees independentistes del domini turc. 

La [[Grècia]] independent, mentre els turc es trobaven en la [[Guerra de Tripolitània]] contra els [[Regne d'Itàlia (1861-1946)|italians]], s'alià el 1912 amb [[Sèrbia]], [[Montenegro]] i [[Bulgària]] contra [[Turquia]]. Això li permeté annexionar-se diversos territoris reclamats, entre ells, [[Creta]]. Aquests fets són reconeguts com l'inici de l'enosi i perquè feren famós [[Elefthèrios Venizelos]].

Durant aquell període d'expansió, [[Xipre]] també passa a estar dins del somni panhel·lenista, però després de la cessió de l'illa al [[Regne Unit]] el 1878 i davant de l'evidència que no passaria a mans gregues, neix la campanya per l'enosi. Els principals instruments que promogueren aquesta política abans de la [[Primera Guerra Mundial]] foren:

*Diplomàtics grecs en [[Xipre]] que s'esforçaven per exacerbar els ànims nacionalistes a través de propaganda, esdeveniments esportius i el reclutament de grecoxipriotes en la guerra contra [[Turquia]].

*Mestres grecs que durant la seva presència a escoles secundàries adoctrinaven el jovent. 

*Organitzacions nacionalistes gregues.

*La majoria de la premsa d'[[Atenes]].

*Suport del clergat ortodox grecoxipriota.

La lluita dels partidaris de l'enosi no només es concentrà contra els britànics sinó també contra la comunitat turca que residia a [[Xipre]]. [[Turquia]], que fins al 1914 mantingué la titularitat de la sobirania, rebia part dels impostos presos als xipriotes que tantes penúries els causaven. Al maig del 1912 hi hagué avalots intercomunals a [[Limassol]], que acabaren amb cinc morts i aproximadament una centena de ferits.

La fi de la guerra incrementa els desitjos d'unió davant d'una [[Grècia]] victoriosa i una [[Turquia]] derrotada i parcialment ocupada. La retirada grega davant de les forces del nacionalista turc [[Atatürk]] i el posterior [[Tractat de Lausana]] crearen un ''statu quo'' al [[mar Mediterrani|Mediterrani]] oriental i el reconeixement de la sobirania del Regne Unit sobre [[Xipre]] (que l'havia annexat el 1914).

Malgrat això, el fervor unionista i els provocadors continuaren, encoratjats per la premsa i la incapacitat dels britànics d'augmentar el baix nivell de vida dels xipriotes. 

La restauració de les eleccions municipals a Xipre el 1943, el fet que molts dels seus habitants haguessin lluitat al costat aliat durant la guerra, el triomf [[Partit Laborista (Regne Unit)|laborista]] al Regne Unit i l'entrega de diverses illes italianes a [[Grècia]] reavivaren, poc després de la [[Segona Guerra Mundial]], el moviment a favor de l'enosi. Per això, el 1948 els britànics proposaren reformes constitucionals per concedir l'autogovern a Xipre.

Mentrestant, el Partit Progressista del Poble Treballador ([[AKEL]]), d'ideals comunistes, proclamà el seu complet suport al moviment per l'enosi, atraient molts partidaris de la idea.

En 1948, el que després seria [[Makàrios III]], començà a organitzar el suport per la unió a través de l'[[Església Ortodoxa Xipriota]]. Al gener del 1950, els britànics rebutjaren la seva petició per celebrar un plebiscit sobre l'enosi. Amb l'elecció de Makàrios a la màxima jerarquia de l'Església, aviat es convertiria en el màxim exponent del moviment. 

El 1954 s'inicià una [[guerra de guerrilles]], promoguda per un moviment clandestí grecoxipriota denominat Organització Nacional de Lluita Xipriota ([[EOKA]]). Aquests fets conduirien a la independència de l'illa el 1960.

Amb el fracàs de la Constitució del 1960, que creava un estat bicomunal pels grecs i turcs, Makàrios intentà assolir l'enosi a través de normes legals. Per fer-ho, encarregà a [[Políkarpos Georkatzis]], [[Tassos Papadópulos]] i [[Glafcos Kliridis]] allò que s'anomenà [[pla Akritas]], que preveia una reforma constitucional unilateral per part dels grecs. 

Els nous incidents intercomunals del 1967 i la reacció turca mostraren a Makàrios que l'enosi era un objectiu llunyà. Tanmateix, la idea no morí. 

Fou amb aquesta idea que, el 1974, oficials grecs i grecoxipriotes lideraren un cop d'estat contra el Govern de Makàrios, que conduí a una intervenció militar turca a l'illa. La junta militar que governava [[Grècia]] veia l'adquisició de Xipre com un coronament de la seva acció, que legitimaria el seu poder i li donaria continuïtat, però finalment fracassà.

== Vegeu també ==
* [[Taksim]]

[[Categoria:Història de Xipre]]
[[Categoria:Història de Grècia]]
[[Categoria:Irredemptisme]]
[[Categoria:Nacionalisme]]</text>
      <sha1>euzrn6e6o9rs33nlandrla90d1moyrz</sha1>
      <model>wikitext</model>
      <format>text/x-wiki</format>
    </revision>
  </page>