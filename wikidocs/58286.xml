<page>
    <title>Maria Josep de Bèlgica</title>
    <ns>0</ns>
    <id>58286</id>
    <revision>
      <id>13818137</id>
      <parentid>13136370</parentid>
      <timestamp>2014-07-14T03:52:08Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Marie-José of Belgium]]</comment>
      <text>
'''Maria Josep de Bèlgica''', anomenada ''la Reina de Maig'', ( [[Ostende]], [[Bèlgica]] [[1906]] - [[Ginebra]], [[Suïssa]] [[2001]] ) fou una princesa de Bèlgica i reina consort d'Itàlia durant 33 dies. 

== Orígens familiars ==
Va néixer el [[4 d'agost]] de [[1906]] a la ciutat d'[[Ostende]] sent filla del [[Reis dels belgues|rei]] [[Albert I de Bèlgica]] i de la princesa [[Elisabet de Baviera (reina de Bèlgica)|Elisabet de Baviera]] i portà des del seu naixement el títol de princesa de Bèlgica amb el grau d'altesa reial i els títols de princesa de [[Saxònia-Coburg Gotha]] i de duquessa de [[Saxònia]], títol inherent al dels prínceps de [[Bèlgica]] com a conseqüència del seu origen saxó. Era néta per via paterna del príncep [[Felip de Bèlgica (comte de Flandes)|Felip de Bèlgica]] i de la princesa [[Maria de Hohenzollern-Sigmaringen]] i per via materna del duc [[Carles Teodor de Baviera]] i de la princesa [[Maria Josepa de Portugal]].

== Núpcies i descendents ==
Es casà el [[8 de gener]] de [[1930]], en un casament d'estat, amb el príncep, i després efímer [[rei d'Itàlia|rei]] '''[[Humbert II d'Itàlia]]''', fill del rei [[Víctor Manuel III d'Itàlia]] i de la princesa [[Helena de Montenegro, reina d'Itàlia|Helena de Montenegro]]. La parella fou infeliç i una vegada a l'exili visqueren de forma separada. Malgrat tot, tingueren quatre fills:
* SAR la princesa [[Maria Pia d'Itàlia (princesa de Iugoslàvia)|Maria Pia d'Itàlia]] nascuda a [[Roma]] el [[1934]]. Es casà en primeres núpcies amb el príncep [[Alexandre de Iugoslàvia (príncep de Iugoslàvia)|Alexandre de Iugoslàvia]]. Després de divorciar-se es casà amb el príncep [[Miquel de Borbó-Parma]].
* SAR el príncep [[Víctor Manuel d'Itàlia]] nat a [[Roma]] el [[1937]]. Es casà amb la italiana [[Marina Doria]] el [[1970]] a [[Teheran]].
* SAR la princesa [[Maria Gabriela d'Itàlia]] nascuda el [[1940]] a [[Roma]], casada amb l'aristòcrata hongarès Robert Zellinger de Balkany.
* SAR la princesa [[Maria Beatriu d'Itàlia]] nascuda el [[1943]] a [[Roma]], casada amb el mexicà Luis Rafael Reyna-Corvalán y Dillon.

== Activitat política i social ==
[[Fitxer:Maria José scende dall'Alfa.JPG|right|thumb|Maria Josep de Bèlgica baixant d'un [[cotxe]] [[Alfa Romeo]] a [[Monza]] l'any [[1930]].]]
Al llarg de la [[Segona Guerra Mundial]] la llavors Princesa del [[Piemont]] era un magnífic canal diplomàtic entre els països aliats i el bloc italianoalemany. Al fet de ser germana del rei del belgues [[Leopold III de Bèlgica]] que era mantingut com a hostatge de les tropes alemanyes s'hi sumava la seva magnífica relació amb la majoria de ministres del govern de [[Benito Mussolini]].

La desfeta de Mussolini l'any [[1943]] davant de les tropes americanes va fer que el desacreditat monarca [[Víctor Manuel III d'Itàlia]] cedís al seu fill Humbert el càrrec de Lloctinent General del Regne, però no renuncià a la corona fins al maig de [[1946]]. Molt s'ha especulat sobre la decisió del rei Víctor Manuel, ja que es creu que si hagués abdicat durant l'any [[1943]], el posterior referèndum hagués estat guanyat pels monàrquics. 

El [[referèndum]] sobre la continuïtat de la [[monarquia]] [[Regne d'Itàlia (1861-1946)|italiana]] se celebrà el [[6 de juny]] de [[1946]]. Les semanes anteriors havien estat marcades per un seguit de condicions poc democràtiques per la celebració del referèndum. Primer, s'havia permès fer campanya als líders republicans però no a la família reial. Segons, el referèndum se celebrà en un moment en què un resultat positiu per la monarquia hagués pogut significar un aixecament dels partisans comunistes de gran força el país. El referèndum expulsà els [[Dinastia Savoia|Savoia]] del país. El resultat, malgrat que ajustat i més que discutible (república: 12.717.923, monarquia: 10.719.284, nuls: 1.498.136) permeté el derrocament de la monarquia. El resultat havia estat possible gràcies als més cinc milions de vots dels [[comunisme|comunistes]] italians i mentre el nord havia votat a favor de la república, el centre i el sud es mostraven més pròxims a la monarquia. El mateix juny de [[1946]], la família reial emprengué l'exili, traslladant-se primer al [[Regne d'Egipte]], sota l'auspici del rei [[Faruq I d'Egipte|Faruq I]], i deprés a [[Estoril]] ([[Estado Novo (Portugal)|Portugal]]). Humbert i Maria Josep optaren per la separació efectiva i ell s'instal·là a Portugal i ella a [[Suïssa]].

Maria Josep es dedicà a l'estudi del [[piano]] del qual era una gran aficionada i a l'estudi de la història de la qual arribà a ser una gran coneixedora i estudiosa de la Casa dels Savoia. Al llarg dels últims anys de vida la seva magnífica relació amb el [[President d'Itàlia|president de la República italiana]] li permeteren fer esforços per tal que el seu fill i el seu nét poguessin visitar [[Itàlia]] la qualcosa aconseguiren l'any [[2003]]. Maria Josep morí a la ciutat de [[Ginebra]] el [[27 de gener]] de [[2001]] a l'edat de 94 anys a conseqüència d'un [[càncer de pulmó]], i fou enterrada a l'Abadia d'Hautecombe al costat del seu espòs.
{{Projectes germans|commonscat=Marie-José of Belgium}}
{{Autoritat}}
{{ORDENA:Maria Josep De Belgica}}	!--ORDENA generat per bot--
[[Categoria:Prínceps de Bèlgica]]
[[Categoria:Casa de Saxònia-Coburg-Gotha]]
[[Categoria:Reis d'Itàlia]]</text>
      <sha1>soolu8zmrkiy4ozla1gyp2hi5fw4aay</sha1>
      <model>wikitext</model>
      <format>text/x-wiki</format>
    </revision>
  </page>