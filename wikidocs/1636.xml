<page>
    <title>Liechtenstein</title>
    <ns>0</ns>
    <id>1636</id>
    <revision>
      <id>13811128</id>
      <parentid>13258733</parentid>
      <timestamp>2014-07-13T12:01:11Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>!--COMENÇA TAULA PAIS--
{{Taula d'estat
 | preposicio_pais = de 
 | gentilici = Liechtensteinès, liechtensteinesa 
 | nom_comu = Liechtenstein 
 | nom_original = Fürstentum Liechtenstein br /{{pronunciació|alemany|Nl-Liechtenstein.ogg}} {{IPA|[ˈlɪçtn̩ʃtaɪn]}}, 
 | imatge_bandera = Flag of Liechtenstein.svg 
 | imatge_escut = Staatswappen-Liechtensteins.svg
 | lema_nacional = 
 | imatge_mapa = LocationLiechtenstein.png 
 | idiomes_oficials = [[alemany]] 
 | himne_nacional = [[Oben am jungen Rhein]] 
 | capital = [[Vaduz]] 
 | coordenades_capital = {{coord|47|08|N|09|30|E|type:country(160)|display=inline,title}}
 | tipus_govern = [[Monarquia constitucional]] 
 | titols_liders = [[Príncep de Liechtenstein|Príncep]]br /[[Regent]]br /[[Primer Ministre de Liechtenstein|Primer ministre]]
 | noms_liders = [[Hans Adam II de Liechtenstein|Hans-Adam II]]br /[[Alois de Liechtenstein]]br /[[Adrian Hasler]] 
 | major_ciutat = [[Schaan]] 
 | area = 160 
 | posicio_llista_area = 189è 
 | magnitud_area = 1 E8 
 | percentatge_aigua = negligible 
 | codi_FIPS = LS
 | poblacio_censada = 
 | any_cens_poblacio = 
 | densitat_poblacio = 210 
 | posicio_llista_densitat = 37è 
 | tipus_sobirania = Independència 
 | events_establir_sobirania = 
 | dates_establiment_sobirania = 1806
 | moneda = franc suís 
 | codi_moneda = CHF 
 | zona_horaria = 
 | variacio_utc = +1
 | zona_horaria_DST = CEST 
 | variacio_utc_DST = +2 
 | domini_TLD = li
 | codi_trucada = 423
 | notes_al_peu = references group=nb/
}}
'''Liechtenstein''' o més formalment el '''Principat de Liechtenstein''' (en alemany '''Fürstentum Liechtenstein'''), és un petit estat de l'[[Europa]] [[Estats alpins|alpina]] que limita amb [[Suïssa]] a l'oest i [[Àustria]] a l'est. Constitueix un enclavament que, juntament amb Suïssa, no forma part de la [[Unió Europea]]. És un país [[estat sense litoral|sense sortida al mar]] i és conegut per ser un [[paradís fiscal]] i el país de parla alemanya més petit del món.

== Història ==
{{AP|Història de Liechtenstein}}
El territori actual que comprèn Liechtenstein va ser part de la província de [[Rètia]] de l'antic [[imperi Romà]]. Durant segles, aquest territori, geogràficament allunyat dels interessos estratègics europeus, va contribuir poc a la història europea. Abans del govern de la [[dinastia]] actual, la regió era un recinte feudal d'una de les primeres línies de la [[dinastia dels Habsburg]]. La [[Príncep de Liechtenstein|dinastia de Liechtenstein]], que governa actualment té l'origen a la llunyana [[Silèsia]].

La dinastia de Liechtenstein, que dóna nom al Principat, era de les famílies nobles més poderoses d'[[Alemanya]] al final de l'[[Edat Mitjana]]. Malgrat això, i encara que posseïssin grans terrenys a Alemanya, aquests costosos territoris estaven donats en un règim [[Feudalisme|feudal]] sota el domini de senyors feudals, principalment de la dinastia dels Habsburg. Per tant, sense tenir cap territori directament sota el mandat Imperial, la dinastia Liechtenstein no complia el requisit imprescindible per poder formar part del [[Reichstag (parlament alemany)|Reichstag]].

El [[1699]] el príncep [[Johann Adam de Liechtenstein]] va comprar el domini de [[Schellenberg]] i el [[1712]] el comtat de [[Vaduz]]. En adquirir aquests dos comtats pretenia, d'aquesta manera, un lloc al govern del [[Sacre Imperi Romà]]. El [[23 de gener]] de [[1719]] l'emperador [[Carles VI d'Alemanya|Carles VI]] va decretar que els comtats de Vaduz i Schellenberg s'unissin per formar un principat amb el nom de Liechtenstein en honor al seu servent [[Anton Florian de Liechtenstein]]. És en aquest moment quan Liechtenstein es converteix en un estat sobirà del [[Sacre Imperi Romanogermànic]]. Irònicament, encara que, com a prova de la importància política que tenien aquestes compres de territoris, els Prínceps de Liechtenstein no van trepitjar els seus dominis del Principat fins diverses dècades més tard.

El [[1806]], el Sacre Imperi Romà va ser envaït per [[França]]. Aquest fet va portar grans conseqüències per a Liechtenstein. Les maquinàries legals i polítiques de l'Imperi es van ensorrar quan l'emperador va abdicar. El mateix Imperi es va dissoldre. El resultat de la dissolució va ser que Liechtenstein ja no tenia obligacions per a cap senyor feudal més enllà de les seves fronteres. Algunes publicacions modernes atribueixen, incorrectament, la sobirania de Liechtenstein a aquests successos. En realitat, el seu príncep es va convertir en l'únic senyor sobirà del Principat.

Fins al final de la [[Primera Guerra Mundial]] Liechtenstein estava fortament lligat amb [[Àustria]], però la devastació econòmica causada per aquest conflicte va forçar el país a concloure una unió monetària i duanera amb [[Suïssa]]. Quan el [[1936]] l'[[Alemanya Nazi]] es va annexionar [[Àustria]], el principat es va veure envoltat de territoris alemanys. No obstant això, es va recolzar en Suïssa per mantenir la seva neutralitat, encara que, durant el desenvolupament de la [[Segona Guerra Mundial]], quan [[Hitler]] assolava Europa amb les seves conquestes va témer per la seva pròpia estabilitat. Per evitar una invasió va col·laborar amb l'Eix, sobretot a l'hora d'ingressar capital de dubtosa procedència als seus bancs.

El [[1993]] va arribar al poder el primer ministre més jove de la història de Liechtenstein, [[Mario Frick]] (28 anys), i el [[2000]] el país es va unir a l'[[Espai Econòmic Europeu]] (EEE), la qual cosa va obligar a redefinir certs punts de la unió duanera amb Suïssa, que no pertany a aquesta associació.

== Govern i política ==
Liechtenstein és una [[monarquia constitucional]], encapçalada pel príncep o ''[[Fürst]]'', actualment [[Hans Adam II de Liechtenstein]], que va succeir al seu pare després de la mort d'aquest el [[1989]]. La sobirania de l'Estat és compartida entre el príncep i els ciutadans, els quals escullen la formació del parlament. El parlament de Liechtenstein, el ''Landtag'', està compost de 25 representants escollits pel poble. Una [[Cambra de Representants]] de cinc integrants és la responsable dels assumptes polítics diaris.

En un referèndum portat a terme l'[[1 de juliol]] de [[1984]], els homes votants van permetre a les dones el dret de votar a les eleccions nacionals (encara que no a les locals), donant suport el príncep Hans Adam, a favor d'aquest canvi de la legislació. Contràriament a altres [[monarquia constitucional|monarquies constitucionals]], la constitució de Liechtenstein assigna importants poders al príncep, el que ha produït que algun d'aquests poders causi certa controvèrsia en els últims anys. Entre aquests poders, el príncep pot vetar les lleis aprovades per la dieta.

No obstant això, en un [[referèndum]] popular dut a terme el març de [[2003]] va reforçar la posició constitucional de la dinastia regnant de Liechtenstein. Abans d'aquest referèndum, el príncep Hans Adam havia anunciat que ell i la seva família abandonarien Liechtenstein per anar a viure a [[Viena]], a [[Àustria]], deixant la possibilitat que Liechtenstein es convertís en una república si els poders de la seva dinastia no eren ratificats. El referèndum confirmaria la popularitat amb la qual comptaria la dinastia de Liechtenstein i la confiança que la majoria del poble de Liechtenstein diposita en el príncep Hans Adam com a líder.

== Geografia ==
[[Fitxer:Ls-map-CA.png|dreta|Mapa del Principat de Liechtenstein]]
Liechtenstein és a l'[[Europa Central]], a la vall del [[Rin]] als [[Alps]]. La frontera del país té 76 km, 35 km d'ells a la part oest i sud de Liechtenstein que limita amb [[Suïssa]], divisió natural formada pel riu Rin. A l'est limita amb [[Àustria]] amb una frontera de 41 km; La part oriental del país es troba a una major altitud, i el seu punt més alt és el [[Drei Schwestern|Grauspitz]], a 2.599 m.

Liechtenstein no té costa i, juntament amb l'[[Uzbekistan]], és un dels dos únics països del món que no només no tenen sortida al [[mar]], sinó que tampoc en té cap dels països amb els quals té [[frontera]].

El terreny és muntanyós en gairebé tota la seva extensió a causa dels [[Alps]], amb la vall del [[Rin]] al seu terç oest. El punt més baix es troba a [[Ruggell Riet]], amb una cota de 430 m. D'altra banda, la cota més alta és el [[Drei Schwestern|Grauspitz]], amb 2.599 m.

Com a recursos naturals, disposa d'una terra arable i per la seva forma muntanyosa i quantitat fluvial té potencial [[central hidroelèctrica|hidroelèctric]].

A causa de les seves condicions geogràfiques, a l'[[hivern]] s'hi poden practicar [[esports d'hivern]].

;Climatologia
Tot i la seva localització alpina, els vents predominants del [[sud]] suavitzen el [[clima]] de Liechtenstein. El seu clima és [[clima continental|continental]], amb [[hivern]]s ennuvolats i freds, amb [[Pluja|pluges]] i [[Neu|nevades]] freqüents. Els estius són freds tendint lleugerament a càlids, ennuvolats i humits.

== Subdivisió administrativa ==
{{AP|Organització territorial de Liechtenstein}}
Liechtenstein, s'organitza administrativament en 11 [[comú|comunes]]. Aquestes són:
* [[Balzers]]
* [[Eschen]]
* [[Gamprin]]
* [[Mauren]]
* [[Planken]]
* [[Ruggell]]
* [[Schaan]]
* [[Schellenberg]]
* [[Triesen]]
* [[Triesenberg]]
* [[Vaduz]] (Capital i municipi)

[[Fitxer:Schlossvaduz.jpg|thumb|222px|Castell de Vaduz]]

== Economia ==
{{principal|Economia de Liechtenstein}}
Malgrat la seva petita extensió i els seus recursos naturals limitats, Liechtenstein ha desenvolupat una economia pròspera, altament industrialitzada de lliure mercat amb un sector de serveis financers importantíssim i una forma de vida al mateix temps de les àrees urbanes dels seus veïns europeus més grans. Els baixos impostos dels negocis, amb un màxim d'un 18% i unes lleis d'incorporació al comerç molt permissives han portat a aproximadament 73.700 companyies a establir oficines nominals a Liechtenstein, el que suposa el 30% dels ingressos estatals.

Amb motiu d'un escàndol fiscal (2007) per l'[[evasió de capitals]] de ciutadans alemanys cap a Liechtenstein, s'ha posat de manifest que el sistema financer del país actua com un [[paradís fiscal]]. La Unió Europea es planteja exigir un major control sobre el seu sistema bancari, fins ara molt opac per permetre el funcionament de 75.000 fundacions els membres poden ocultar la seva veritable identitat (en un país de 35.000 habitants, un terç d'ells són estrangers). S'estima que de no comptar amb aquest recurs, es posaria en perill la seva pròpia supervivència econòmica, ja que els dipòsits bancaris a Liechtenstein pugen a 100.000 milions d'euros, la base d'un sector financer que arriba a la tercera part del PIB.ref[http://www.elpais.com/articulo/economia/DVD/acorralo/mil/millonarios/elpepueco/20080224elpepieco_1/Tes ''El DVD que va acorralar a mil milionaris. El robatori d'un disc destapa el major escàndol fiscal de la història d'Alemanya''] El País, 24/02/2008 /ref

D'altra banda, hi ha facilitats per ocultar informació, ja que es permet guardar al màxim el secret bancari, per la qual cosa moltes nacions han pressionat el principat perquè faci reformes en el sistema financer per detectar i evitar l'evasió fiscal.

El país té una unió econòmica amb [[Suïssa]], i empra el [[franc suís]] com a moneda nacional. Importa aproximadament el 90% de l'energia que consumeix. Liechtenstein és membre de l'[[Espai Econòmic Europeu]] (una organització que serveix de vincle entre l'[[Associació Europea de Lliure Comerç]] i la [[Unió Europea]]) des de maig de [[1995]]. El govern està treballant per aconseguir ajustar la seva política econòmica a les directrius ja integrades a Europa.

== Demografia ==
[[Fitxer:Vaduz centre.jpg|thumb|Vaduz, capital del país]]
Liechtenstein és el quart país més petit d'[[Europa]], després de la [[Ciutat del Vaticà]], [[Mònaco]] i [[San Marino]]. La seva població resident està composta per al voltant d'un terç d'[[estranger]]s, sobretot [[Alemanya|alemanys]], [[Àustria|austríacs]] i [[Suïssa|suïssos]].

L'[[idioma oficial]] és l'[[alemany]], encara que la majoria parla un [[dialecte]] [[alamànic]].

En assumptes de [[religió]], hi ha aproximadament un 76% [[catolicisme romà|catòlics romans]], i un 7% de [[protestant]]s.

A part del príncep, la persona més famosa de Liechtenstein és [[Hanni Wenzel]], d'origen alemany, que va guanyar dos títols [[Jocs Olímpics d'Hivern|olímpics]] el 1980 en [[esquí alpí]].

== Transport ==
Hi ha aproximadament 250 quilòmetres de calçada pavimentada a Liechtenstein, i 9,5 quilòmetres de ferrocarrils. Els ferrocarrils del país són administrats per l'empresa Ferrocarrils Federals Austríacs, com a part de la ruta entre [[Feldkirch (Vorarlberg)|Feldkirch]] ([[Àustria]]), i [[Buchs (Sankt Gallen)|Buchs SG]] ([[Suïssa]]). Hi ha quatre estacions de tren a Liechtenstein, és a dir Schaan-Vaduz, Forst Hilti, Nendeln, i Schaanwald, les quals són servides per un servei de tren irregular, entre Feldkirch i Buchs. La ruta que passa per Liechtenstein és una línia de gran importància per al trànsit de trens, trens [[Eurocity]] travessen el territori sense parar a les petites estacions de Liechtenstein.

A Liechtenstein el [[autobús|bus]] és un subsidiari del sistema suís Postautobús, però controlat separadament, i s'uneix a la xarxa [[suïssa]] d'autobús a Buchs SG i a [[Sargans]] així com la ciutat austríaca de Feldkirch.

Hi ha 90 quilòmetres de camins de [[bicicleta]] marcats al país. El principat no té aeroport i el més proper és el de [[Zuric]]. A prop de [[Balzers]] hi ha un petit heliport, apte per a petits helicòpters.

== Art i cultura ==
[[Fitxer:Kunstmuseum Liechtenstein (Walti).jpg|thumb|350px|right|El [[Kunstmuseum Liechtenstein]] és un museu d'art modern i contemporani situat a Vaduz]]

L'estreta convivència de les tradicions rurals i l'intens intercanvi internacional que caracteritzen Liechtenstein posen les bases de la gran versatilitat de la seva vida cultural. Els concerts, el teatre, la dansa i el cabaret, els museus, les galeries i els tallers d'art atrauen als amants de la cultura i als aficionats a l'art de tota la regió.

D'altra banda, el país pateix influències culturals històriques de les àrees meridionals de [[Alemany|parla alemanya]], especialment [[Àustria]], [[Suïssa]] i [[Baviera]], la qual cosa fa que la seva tradició sigui alpina. La ''Societat Històrica del Principat'' compleix el rol de conservar la memòria històrica i preservar la cultura i les tradicions del país.

El museu més important és el ''Museu Nacional de Liechtenstein'' (Liechtensteinische Landesmuseum) mostrant la història natural i cultural de l'Estat, amb algunes exhibicions noves presentades temporalment.

La [[col·lecció privada]] dels prínceps es troba al ''[[Museu Liechtenstein]]'' de [[Viena]].

El [[Kunstmuseum Liechtenstein]] és una fita arquitectònica dels arquitectes suïssos Morgen, Degel i Kerez, que va ser inaugurat l'any 2000. La façana, construïda sense juntures amb formigó pigmentat, basalt, sobretot negre, i còdols de colors, ha estat tractada de tal manera que en la seva superfície es produeix un vivaç joc de reflexos. És un museu orientat a l'art modern i contemporani, que acull la col·lecció pública d'art de Liechtenstein i organitza exposicions temporals de fama internacional.

== Afers militars ==
Liechtenstein segueix una política de neutralitat i és un dels pocs [[països del món sense exèrcit]], que va abolir el [[1868]], a causa del seu alt cost. D'acord amb la [[CIA World Factbook]] s'assenyala que la defensa de Liechtenstein és responsabilitat de [[Suïssa]]. No hi ha tractat de defensa descrit en les relacions bilaterals entre ambdós països, d'acord amb la pàgina web oficial de Liechtenstein.ref[http://www.liechtenstein.li/en/eliechtenstein_main_sites/portal_fuerstentum_liechtenstein/fl-staat-staat/fl-staat-aussenpolitik/fl-staat-aussenpolitik-bilateral/fl-staat-aussenpolitik-bilateral-schweiz.htm Official website of the Principality of Liechtenstein]/ref

== Articles relacionats==
* [[1FLTV]], televisió de Liechtenstein. 
* [[Llista de peixos de Liechtenstein]]

== Referències ==
{{referències|2}}

== Enllaços externs ==
{{wikimedia|commonscat=Liechtenstein|wikt=Liechtenstein}}
* [http://www.liechtenstein.li Lloc oficial del Principat]
* [http://web.archive.org/20100512234403/fmanega.blogspot.com/2008/12/un-pais-sacado-de-un-cuento-de-hadas.html Un país sacado de un cuento de hadas]

{{Europa}}
{{Estats de la Confederació del Rin}}
{{Autoritat}}
{{Enllaç AB|zh}}

[[Categoria:Liechtenstein| ]]</text>
      <sha1>fvphibzk3rt4dxm0rmjkx0n2id4xfp5</sha1>
      <model>wikitext</model>
      <format>text/x-wiki</format>
    </revision>
  </page>