<page>
    <title>Brian Horrocks</title>
    <ns>0</ns>
    <id>384441</id>
    <revision>
      <id>13828695</id>
      <parentid>13686791</parentid>
      <timestamp>2014-07-15T02:52:33Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name= Sir Brian Horrocks
|lived= ([[7 de setembre]] de [[1895]] – [[4 de gener]] de [[1985]]) (89 anys)
|placeofbirth= [[Fitxer:British Raj Red Ensign.svg|25px|Bandera del Raj Britànic]] [[Ranikhet]], [[Raj Britànic|Índia]]
|placeofdeath=[[Fitxer:Flag of England.svg|20px|Anglaterra]] [[Chichester (West Sussex)|Chichester]], [[West Sussex]]
|image= [[Fitxer:Horrocks portrait.jpg|200px|El Tinent General Horrocks, març de 1945]]
|caption= El Tinent General Horrocks, març de 1945
|nickname= ''Jorrocks''
|allegiance= [[Fitxer:Flag of the United Kingdom.svg|20px|Regne Unit]] [[Regne Unit]] 
|branch= [[Fitxer:Flag of the British Army.svg|20px|Exèrcit britànic]] [[Exèrcit britànic]]
|serviceyears=[[1913]] – [[1949]]
|rank= [[Fitxer:UK Army OF8.png|35px|Tinent General]] [[Tinent General (Regne Unit)|Tinent General]]
|commands= [[11a Brigada d'Infanteria (Regne Unit)|11a Brigada d'Infanteria]] br / [[9a Divisió Blindada (Regne Unit)|9a Divisió Blindada]] br / [[13è Cos (Regne Unit)|XIII Cos]] br / [[10è Cos (Regne Unit)|X Cos]] br / [[9è Cos (Regne Unit)|IX Cos]] br / [[30è Cos (Regne Unit)|XXX Cos]] br / [[Exèrcit Britànic del Rin]]
|battles= [[Primera Guerra Mundial|I Guerra Mundial]]br /[[Guerra Civil Russa]]br /[[II Guerra Mundial]]:
* [[Batalla de França]]
* [[Batalla d'Alam el Halfa]]
* [[Segona Batalla d'El Alamein]]
* [[Línia de Mareth]]
* [[Bossa de Falaise]]
* [[Operació Horta]]
* [[Operació Veritable]]
|awards= [[Orde del Bany|Comandant del Bany]]br /[[Orde de l'Imperi Britànic|Comandant de l'Imperi Britànic]]br / [[Orde del Servei Distingit]] br / [[Creu Militar]]
|laterwork= [[Bastó Negre]], presentador de televisió, autor
|portrayedby=
}}
El [[Tinent General (Regne Unit)|tinent general]] '''Sir Brian Gwynne Horrocks''' [[Orde del Bany|KCB]], [[Orde de l'Imperi Britànic|KBE]], [[Orde del Servei Distingit|DSO]], [[Creu Militar|MC]] va ser un oficial de l'[[Exèrcit britànic|exèrcit]] [[Regne Unit|britànic]]. És principalment recordat com a comandant del [[30è Cos (Regne Unit)|XXX Cos Britànic]] durant l'[[Operació Horta]], a més d'altres participacions durant la [[Segona Guerra Mundial]]. També va servir a la [[I Guerra Mundial]] i a la [[Guerra Civil Russa]], i fou [[presoner de guerra]] en dues ocasions. Va participar en els [[Jocs Olímpics d'estiu de 1924|Jocs Olímpics de París 1924]]. Posteriorment va exercir de presentador de televisió, va escriure diversos llibres d'història militar i va ser ''[[Bastó Negre]]'' a la [[Cambra dels Lords]] durant 14 anys.

El 1940, Horrocks comandava un [[batalló]] durant la [[Batalla de França]], sent allà la primera vegada que serviria sota [[Bernard Montgomery]], el comandant britànic més famós de la guerra. Montgomery posteriorment assenyalaria a Horrocks com un dels seus oficials més capaços, nomenant-lo per comandant [[cos d'exèrcit|cossos]] tant a les campanyes del [[Campanya del nord d'Àfrica|nord d'Àfrica]] com a [[Front Occidental de la Segona Guerra Mundial|Europa]]. El 1943, Horrocks va resultar greument ferit, i li va costar un any recuperar-se abans de tornar a comandar un cos a Europa; aquest període d'inactivitat li va fer patir un retard en la promoció, car mentretant els seus companys comandants de cossos al nord d'Àfrica passarien a comandar [[exèrcit]]s. Les ferides de Horrocks li causaren posteriors problemes de salut, obligant-lo a retirar-se de l'exèrcit un cop havia acabat la guerra.

Ja des de 1945 hom l'ha considerat com a un dels comandants britànics de més èxit de la guerra, així com el ''beau ideal'' d'un comandant de cos. [[Dwight D. Eisenhower]] l'anomenà ''el general britànic més destacat sota Montgomery''.

== Biografia ==
Horrocks va ser l'únic fill del [[Coronel]] [[William Horrocks|Sir William Horrocks]], metge del [[Reial Cos Mèdic de l'Exèrcit]]. Educat a la [[Uppingham School]], una escola pública anglesa, ingressà a la [[Reial Acadèmia Militar de Sandhurst]] el 1913. El seu resultat va ser el 6è més baix dels 167 alumnes que van ser acceptats per a cadets (i això que tenia un bonus de 200 punts d'un certificat del [[Cos d'Entrenament d'Oficials]]. Un alumne gens brillant, no va poder rebre el despatx d'oficial fins a l'esclat de la [[I Guerra Mundial]].

El [[8 d'agost]] de [[1914]] va ser destinat al 1r [[Batalló]] del [[Regiment Middlesex]], i el [[Tinent de 2a]] Horrocks s'uní al [[Cos Expedicionari Britànic]] mentre que es retiraven després del seu baptisme de foc a la [[Batalla de Mons]]. El [[21 d'octubre]], a la [[Cursa cap al mar|Batalla d'Armentières]], la seva secció va quedar envoltada, i Horrocks va resultar ferit i va ser capturat. Empresonat a un hospital militar, va ser repetidament interrogat pels seus captors alemanys, que creien que els britànics estaven fent servir bales explosives, contravenint la [[Conferències de la Haia de 1899 y 1907|Convenció de la Haia de 1899]]. Els guardians de Horrocks van rebutjar canviar-li la roba o els llençols, negant-li les comoditats bàsiques ofertes a un oficial. A més va perdre temporalment l'ús de les cames, veient-se obligat a arrossegar-se fins al lavabo, la qual cosa li ocasionà diverses ferides que se li van infectar. No obstant això, les condicions van millorar després que li fossin retirats els càrrecs, sent enviat a un camp de presoners de guerra. De camí cap al camp, Horrocks va fer-se amic amb el seu escorta alemany (ell ho atribuí al respecte mutu que es tenien les tropes del front). Va ser promogut a [[tinent]] el 18 de desembre de 1914, tot i estar en mans enemigues, i intentà evadir-se en diverses ocasions, arribant en una ocasió a només 500 metres de la frontera [[Països Baixos|neerlandesa]] abans de ser capturat de nou. Va ser enviat a un camp per oficials russos, amb l'esperança de què allà la barrera del llenguatge li privaria d'intentar escapar de nou. Allà, Horrocks aprofità el temps per aprendre l'[[rus|idioma rus]] (anys després, mentre treballava a la [[Cambra dels Comuns del Regne Unit|Cambra dels Comuns]], va sorprendre a [[Nikita Khrusxov]] i a [[Nikolai Bulganin]] saludant-los en la seva pròpia llengua). La seva resistència en captivitat li atorgaria una [[Creu Militar]], concedida el 1920 amb data [[5 de maig]] de [[1919]].

Repatriat al final de la guerra, Horrocks va tenir dificultats en adaptar-se a la rutina del temps de pau (en sis setmanes es gastà el sou acumulat de 4 anys). Però tornà al servei actiu el [[1919]], quan l'[[Oficina de Guerra]] demanà voluntaris que sabessin parlar rus.

=== Període d'entreguerres ===
==== Rússia ====
El 1919, Horrocks va ser destinat a Rússia formant part de la [[Intervenció aliada a la Guerra Civil Russa]]. Després de desembarcar a [[Vladivostok]] el 19 d'abril, va ser enviat al quarter general britànic. L'[[Exèrcit Blanc]], comandat per l'Almirall [[Aleksandr Kolchak|Kolchak]], amb l'ajut de presoners alliberats de la [[Legió Txeca]], havia fet fora de [[Sibèria]] l'[[Exèrcit Roig]]. Però les tropes txeques tornaven cap a casa, i el contingent militar britànic estava intentant urgentment substituir-los amb russos. Per aconseguir-ho, els britànics només tenien dos batallons d'infanteria i dos petites missions administratives, una encarregada de l'entrenament i d'armar als russos amb excedents d'equipament britànics, i l'altra encarregada de la millora de les comunicacions de l'Exèrcit Blanc.

[[Fitxer:Bolshveki_killed_at_Vladivostok.jpg|thumb|dreta|Russos blancs posen juntament amb cadàvers de soldats de l'Exèrcit Roig morts prop de Vladivostok]]
La primera missió de Horrocks, juntament amb un grup de 13 oficials britànics i 30 homes més d'altres rangs, va ser protegir un tren amb 27 vagons de munició per a l'Exèrcit Blanc a Omsk, a través de gairebé 5.000 km del [[Transsiberià]]. El viatge durà més d'un mes, i com que Horrocks era l'únic que parlava un rus fluid, va haver de fer front a totes les dificultats que van trobar durant el viatge. A totes les estacions va haver de discutir amb els caps d'estació que intentaven adquirir els cotxer. Mentre que es trobaven aturats a [[Manchuli]], els oficials britànics van veure com la seva presència provocava un duel entre dos oficials cossacs. Horrocks acceptà la invitació per actuar com a segon d'un d'ells, i aquest va ser arrestat abans que el duel tingués lloc. No obstant això, aconseguí arreglar la situació abans del judici, afirmant que els seus errors en el rus havien estat la causa d'un malentès. El tren finalment arribà a Omsk el 20 de maig, amb la càrrega sencera.

El seu següent destí va ser a [[Iekaterinburg]], als [[Urals]], on va ser nomenat segon al comandament d'una escola de sots-oficials adjunta a la Brigada Anglo-Russa. Va trobar aquest càrrec frustrant, arribant a l'extrem de pidolar els subministraments i el suport a les autoritats de l'Exèrcit Blanc. Malgrat això, adquirí una gran admiració cap al soldat rus.

Car les forces britàniques es retirarien poc després, Horrocks i un altre oficial, George Hayes, van romandre a Rússia com a consellers del 1r Exèrcit Siberià. L'Exèrcit Blanc es trobava en plena retirada, i Horrocks se'ls uní mentre que es retiraven cap a Vladivostok, a 5.000 kilòmetres. Va ser capturat per l'[[Exèrcit Roig]] el [[7 de gener]] de [[1919]] a [[Krasnoiarsk]], passant 10 mesos com a presoner de guerra, patint el [[tifus]]. El govern britànic negocià un alliberament de presoners, i Horrocks abandonà Rússia el [[29 d'octubre]], tornant a Anglaterra a bord del creuer de la [[Royal Navy]] [[HMS Delhi (D47)|HMS ''Delhi'']].

==== De tornada a Anglaterra ====
Horrocks tornà al seu regiment, en aquells moments destinat a Alemanya amb l'[[Exèrcit Britànic del Rin]], per anar després cap a [[Irlanda]], participant en la [[Guerra Angloirlandesa]]. Entre els seus deures s'incloïen la recerca d'armes i els combats en emboscades, la qual cosa originà que ho anomenés ''la forma més incòmoda de fer la guerra''. Prosseguí una breu estança a [[Silèsia]], per arbitrar en les disputes entre les poblacions alemanyes i poloneses.

Quan retornà a Gran Bretanya, Horrocks començà a practicar el [[pentatló modern]]. Va participar amb èxit en diverses competicions militars, sent seleccionat per formar part de l'equip olímpic britànic pels [[Jocs Olímpics d'estiu de 1924|Jocs Olímpics de París 1924]], on finalitzà el 20è de 38 participants. Horrocks passà la resta del temps dels anys d'entreguerres en diversos destins, sent adjunt del 9è Batalló del Regiment Middlesex de l'[[Exèrcit Territorial]] (1926-1930); estudiant a l'[[Acadèmia d'Estat Major de Camberley]] (1931-32); a l'Estat Major de l'[[Oficina de Guerra]] (1934-36), [[Major de Brigada]] de la [[5a Brigada d'Infanteria (Regne Unit)|5a Brigada d'Infanteria]] (1936-38) i instructor a l'Acadèmia d'Estat Major. El període a l'Exèrcit Territorial, que Horrocks considerà com un dels seus períodes més feliços, li proveí d'experiència per tractar amb soldats civils, que li seria de gran profit durant la Segona Guerra Mundial. Va rebre una [[Rang honorífic|llicència]] el 1935, sent promogut a [[Major (Regne Unit)|major]] el 1936 i amb [[Rang honorífic|llicència]] de [[tinent coronel]] el 1937.

El 1928, Horrocks es casà amb Nancy Kitchin, filla d'un arquitecte del [[Gabinet del Govern Local]]. Van tenir una filla, Gillian, que es va ofegar el 1979 mentre nedava al riu [[Tàmesi]]

=== La Segona Guerra Mundial ===
En el moment de l'esclat de la II Guerra Mundial, Horrocks estava exercint d'instructor a l'Acadèmia d'Estat Major, on portava des de 1938. Després d'organitzar un nou curs abreujat d'oficial al desembre de 1939, va ser promogut definitivament a [[tinent coronel]]. Al maig de 1940, va ser destinat a França per comandar el 2n Batalló del Regiment de Middlesex, un batalló de metralladores directament subordinat al quarter general de la [[3a Divisió d'Infanteria (Regne Unit)|3a Divisió d'Infanteria]] del Major General [[Bernard Montgomery]]. La doctrina britànica d'aquells moments feia que les metralladores pesades quedessin sota el comandament directe del cos o de la divisió, més que no pas com una part orgànica de formacions subordinades. S'uní al batalló durant la seva retirada fins a [[Dunkerque]], i després de només 17 dies d'estança ja havia impressionat suficientment als seus superiors com perquè li atorguessin el rang temporal de [[brigadier]] i el comandament de la [[11a Brigada d'Infanteria (Regne Unit)|11a Brigada d'Infanteria]]. L'anterior comandant de la brigada, [[Kenneth Anderson]], va ser promogut a Major General durant l'[[Operació Dínamo|evacuació]], quan el general [[Alan Brooke|Brooke]], comandant del [[II Cos (Regne Unit)|II Cos]] va haver de tornar al [[Regne Unit]] i Montgomery prengué el comandament del cos. Quan Horrocks retornà a Gran Bretanya, se li atorgà el comandament de la [[9a Brigada d'Infanteria (Regne Unit)|9a Brigada d'Infanteria]], sent destinat a la defensa contra una possible invasió alemanya. Va seguir una breu estança com a Brigadier a l'Estat Major General del Comandament Occidental, abans de la promoció a [[Major General (Regne Unit)|Major General]] provisional i el comandament de la [[44a Divisió d'Infanteria (Home Counties)|44a Divisió d'Infanteria ''Home Counties'']] el [[25 de juny]] de [[1941]]. A més, va ser promogut de manera definitiva a [[Coronel (Regne Unit)|Coronel]] el [[28 de maig]] de [[1941]] (amb antiguitat de l'[[1 de juliol]] de [[1940]]).

El 1942, Horrocks va rebre el comandament de la recentment formada [[9a Divisió Blindada (Regne Unit)|9a Divisió Blindada britànica]], ascendint de manera interina al rang de major general el [[27 de juny]]. Horrocks, un soldat d'infanteria sense cap mena d'experiència en cavalleria, va ser una tria gens usual per a comandar una divisió blindada. Entrenà durament a la divisió, organitzant diversos exercicis per millorar l'efectivitat de les seves tropes, així com per familiaritzar-se ell mateix amb la [[Guerra mecanitzada]]. Tot i no haver comandat mai tota una divisió en batallà, va ser promogut a [[tinent general]] interí i enviat a [[Egipte]] per comandar el [[13è Cos (Regne Unit)|XIII Cos Britànic]], pertanyent al [[8è Exèrcit (Regne Unit)|8è Exèrcit]] del tinent general [[Bernard Montgomery|Montgomery]]. El General [[Harold Alexander]] i el tinent general Montgomery havien decidit fer ''neteja'' quan van substituir al General [[Claude Auchinleck]] com a [[Comandància de l'Orient Mitjà|Comandant de l'Orient Mitjà]] i Comandant del 8è Exèrcit respectivament. Els oficials dels quals es percebia que havien fracassat durant l'anterior mandat van ser rellevats, i Montgomery es portà als comandants que coneixia i en els que hi confiava. Entre aquests es trobava Horrocks, un oficials el qual Montgomery creia que era ''exactament el que es necessita per la tasca que se'n presenta''

==== El nord d'Àfrica ====
En arribar al nord d'Àfrica, el cos de Horrocs va rebre l'ordre de defensar el pas d'[[Batalla d'Alam el Halfa|Alam el Halfa]] de l'esperat atac de l'[[Afrika Korps]]. Preocupat per les moltes baixes que podria ocasionar l'[[Segona Batalla d'El Alamein|ofensiva d'El Alamein]], Montgomery ordenà a Horrocks perquè repel·lís l'atac de les forces de [[Erwin Rommel|Rommel]] ''sense tenir unes baixes injustificades en el procés''. Horrocks preparà una batalla defensiva, amb els seus blindats enfonsats pel pas. Quan els alemanys van atacar el 30 d'agost no van tenir èxit en portar els tancs britànics cap als seus [[Canó de 88 mm|canons de 88 mm]], una tàctica que anteriorment havien practicat amb gran èxit; i en canvi es van veure batuts tant per l'artilleria com per la [[Força Aèria del Desert]]. La batalla finalitzà amb els alemanys controlant el turó d'Himeihat, però amb un gran cost, i amb les forces aliades incapaces d'intentar reconquerir-lo després d'un atac fracassat de la [[2a Divisió (Nova Zelanda)|2a Divisió neozelandesa]]. L'èxit defensiu de l'exèrcit aixecà la moral, i Horrocks va rebre l'elogi del seu subordinat, Brigadier [[George Philip Bradley Roberts|Roberts]], per la seva ''confiança inspiradora i pel seu entusiasme allà on va''. Montgomery també es mostrà satisfet, afirmant que '' (Horrocks) es mereix un gran crèdit per les seves accions aquell dia''.

Es va oferir a Horrocks el comandament del [[10è Cos (Regne Unit)|X Cos]], un cos blindat, pels plans de la batalla de l'Alamein, però va refusar-ho, creient que el Major General [[Herbert Lumsden]], un oficial de cavalleria, seria una tria més apropiada per a la tasca. En canvi, continuà amb el comandament del XIII Cos, encarregant-se-li que fes una finta al sud per despistar les forces de l'Eix, mentre que l'amenaça principal provenia dels Cossos [[30è Cos (Regne Unit)|XXX]] i [[10è Cos (Regne Unit)|X]] al nord. Montgomery digué a Horrocks que no perdés tancs, i per tant les operacions ofensives del XIII Cos van quedar limitades a atacs a petita escala. Després de la victòria a El Alamein, el Cos de Horrocks va ser destinat a la reserva, sent reduït de mida mentre que la resta del 8è Exèrcit es llançava a la persecució de les tropes de l'Eix retirant-se. En aquells moments, l'única formació sota el seu comandament va ser una unitat que netejava el camp de batalla. Però al desembre finalment va ser nomenat comandant del X Cos, el principal cos a l'avanç del 8è Exèrcit, després de la dimissió de Lumsden per la seva pobre actuació en la persecució. El [[31 de desembre]] de [[1942]], Horrocks va ser nomenat Company de l'[[Orde del Servei Distingit]].

Després de la caiguda de [[Trípoli (Líbia)|Trípoli]] al gener de 1943, les restes de les forces de l'Eix es van retirar fins a defenses preparades al sud de Tunísia, davant de la [[Línia Mareth]], construïda per França abans de la guerra. Allà, al març, Horrocks portà a terme una de les seves accions amb més èxit: [[10è Cos (Regne Unit)|el seu Cos]], compost per la [[1a Divisió Blindada (Regne Unit)|1a Divisió Blindada]], una brigada de la França Lliure i el Cos neozelandès (que incloïa la [[2a Divisió neozelandesa]] i la [[8a Brigada Blindada (Regne Unit)|8a Brigada Blindada britànica]]) va prendre part a l'[[Operació Pugilista#Supercharge II|Operació Supercharge]], després que el [[30è Cos (Regne Unit)|XXX Cos]] fracassà en l'intent de trencar les línies alemanyes. Horrocks portà a terme una maniobra de flanqueig a través d'un pas que els alemanys jutjaven com a impenetrable, convertint la posició de Mareth en insostenible i forçant les tropes de l'Eix a una nova retirada. 3 divisions italianes van ser destruïdes, i la [[15a Divisió Panzer|15a Panzer]], [[21a Divisió Panzer|21a Panzer]] i la [[164a Divisió d'Infanteria (Alemanya)|164a Divisió d'Infanteria]] alemanyes van quedar molt danyades. Horrocks va ser transferit al [[1r Exèrcit (Regne Unit)|1r Exèrcit]] per fer-se càrrec del [[9è Cos (Regne Unit)|IX Cos]], després que el seu anterior comandant, [[John Crocker]], fos ferit en un accident en un entrenament. Abandonà el seu cos en l'ofensiva final aliada a Tunísia durant abril i maig de 1943, capturant [[Tunis]] i acceptant la rendició de les restes del [[Grup d'Exèrcits Àfrica]] de Rommel. El [[24 de juny]] va ser [[Menció als Despatxos|mencionat als Despatxos]] per primera vegada i, pel seu servei a [[Campanya de Tunísia|Tunísia]] va ser nomenat [[Orde del Bany|Company de l'Orde del Bany]] el [[5 d'agost]]. A més se li atorgà el rang temporal de tinent general.

Al juny de 1943, Horrocks va patir greus ferides durant un atac aeri a [[Bizerte]], mentre observava un assaig pels [[Invasió aliada d'Itàlia#Desembarcaments de Salerno|desembarcaments de Salerno]]. Els projectils d'un caça alemany van perforar-li l'[[estómac]], els [[pulmons]] i els [[intestí|intestins]]. Va haver de sotmetre's a 5 operacions i passar 14 mesos de recuperació. Aquestes ferides li causarien dolors tota la resta de la seva vida, i els continuats problemes de salut farien que es retirés prematurament del servei actiu.

==== Europa ====
Va haver de passar tot un any sencer abans que Horrocks estigués suficientment recuperat per dir-li al General [[Alan Brooke]], [[Cap de l'Estat Major Imperial General]] que estava ''molt ansiós per tornar a comandar un altre cos''. Retornat al seu rang de Tinent General a l'agost de 1944, va ser enviat a França per assumir el comandament del [[30è Cos (Regne Unit)|XXX Cos]] per acabar de destruir el [[17è Exèrcit (Alemanya)|XVII Exèrcit]] i el [[5è Exèrcit Panzer]] alemanys a la [[Bossa de Falaise]]. Montgomery havia quedat molt decebut amb l'actuació del cos i del seu comandant, [[Gerard Bucknall]], des del [[Invasió de Normandia|desembarcament de Normandia]]. Horrocks mantingué el control del XXX Cos durant l'avanç a través de [[Bèlgica]], va lliberar [[Brussel·les]] i va continuar la seva bretxa fins a 400nbsp;km més enllà en només sis dies. 

L'arribada de subministrament, això no obstant, era una preocupació constant, car la majoria dels ports marítims francesos encara estaven en mans alemanyes. Les línies de subministrament aliades cada vegada es trobaven més lluny de les platges de Normandia. El [[21è Grup d'Exèrcits]] de Montgomery es trobava a gairebé 500nbsp;km dels ports (el doble del previst pels planificadors de la logística), i el XXX Cos va ser dirigit cap a [[Anvers]] per assegurar el seu port. La ciutat i el port van caure en mans de la [[11a Divisió Blindada (Regne Unit)|11a Divisió Blindada]] a inicis de setembre, però Montgomery aturà el cos al nord de la ciutat perquè no es quedés sense subministrament, i la part nord del [[canal Albert]] quedà en mans enemigues. Horrocks lamentà aquesta decisió després de la guerra, car creia que el seu cos encara hagués pogut avançar 150nbsp;km més amb el combustible disponible. De més, els Aliats desconeixien en aquells moments que només hi havia una sola divisió alemanya davant del XXX Cos. La pausa va permetre reagrupar-se als alemanys al voltant del riu [[Escalda (riu)|Escalda]], i quan els Aliats reprengueren l'avanç, el [[1r Exèrcit Paracaigudista (Alemanya)|1r Exèrcit Paracaigudista]] del [[Kurt Student|General Student]] havia arribat a la zona i havia establert unes poderoses posicions defensives al costat oposat del canal. La tasca de trencar aquella poderosa línia alemanya, que s'estenia entre Anvers i el Mar del Nord a través del riu Escalda, cauria sobre el [[1r Exèrcit (Canadà)|1r Exèrcit Canadenc]] en la llarga i costosa [[Batalla de l'Escalda]], que s'estendria durant tot un mes. A mitjans de setembre, el XXX Cos tornà a modificar la seva orientació, i va dirigir-se aquest cop cap a l'est.

El [[Mariscal de Camp (Regne Unit)|Mariscal]] Montgomery va preparar el seu ambiciós pla per travessar el [[Rin]] i endinsar-se al cor industrial alemany, amb nom clau ''[[Operació Horta]]'', durant el mes de setembre, el que era una prioritat per al 21è Grup d'Exèrcits. El XXX Cos de Horrocks havia d'encapçalar l'assalt terrestre i llançar-se per un corredor format per les tropes aerotransportades fins a enllaçar amb la [[1a Divisió Aerotransportada (Regne Unit)|1a Divisió Aerotransportada britànica]] a la ciutat neerlandessa d'[[Arnhem]] en només 4 dies. El XXX Cos mai no va arribar, i el 21 de setembre, després de sostenir durant cinc dies la seva posició, gairebé tres quarts de la divisió havien estat capturades o destruïdes. Les anàlisis de postguerra estan dividides. Algunes van senyalar una manca d'urgència per part dels homes de Horrocks, mentre que d'altres adverteixen que les defenses alemanyes a la zona van ser totalment subestimades per la intel·ligència del [[Primer Exèrcit Aerotransportat Aliat]]: va ser pràcticament important l'error d'identificar les restes de dues divisions Panzer SS, que després de Normandia havien estat enviades a la zona d'Arnhem per a descansar, com ''unes unitats d'infanteria i entre 50 i 100 tancs''. Diversos contraatacs del Grup d'Exèrcits B, a les ordres de [[Walter Model|Mariscal Model]] van mantenir diverses unitats de Horrocks a la defensiva, en retardar el seu avanç i en forçar els britànics a aturar-se i a assegurar els seus flancs. El terreny sobre el qual els homes de Horrocks havien d'avançar era difícil, el que restringia la punta de llança (la [[Divisió Blindada de Guàrdies]]) a una carretera estreta amb un terreny tou o inundat. A més, el pont de [[Nimega]], a només 13nbsp;km d'Arnhem, no havia estat capturat pel [[508è Regiment d'Infanteria (Estats Units)|508è Regiment d'Infanteria Paracaigudista]] el primer dia com estava planejat. El XXX Cos va haver d'ajudar-los en la seva captura a la seva arribada a Nimega dos dies després. Amb tot, Horrocks no va ser culpat pel fracàs de l'operació; de fet, durant tot aquell període, la [[82a Divisió Aerotransportada]] del General [[James Gavin]] va estar sota el comandament de Horrocks, i posteriorment, Gavin escriuria:

{{cita|''Realment era un general únic i les seves qualitats de lideratge eren majors del que jo havia vist. En lectures a l'Acadèmia de Servei em vaig adonar que el General Horrocks era el millor general que em vaig trobar durant la guerra, i el millor comandant de cos''}}

A inicis de 1945, el XXX Cos participà en l'[[Operació Veritable]], durant la qual la [[Wehrmacht]] va haver de recular darrere del Rin. El cos emprà foc artiller de manera massiva (en aquells moments, el XXX Cos tenia 1.050 peces artilleres, 114 [[Canó Bofors de 40mm|canons antiaeris Bofors]], 80 [[Morter (arma)|morters]], 60 [[M4 Sherman|tancs Sherman]], 24 [[Canó QF de 17 lliures|canons de 17 liures]] i unes 188 metralladores), i durant un breu període de temps estava format per 9 divisions. Abans de l'operació, Horrocks acceptà un oferiment per fer servir el [[Comandament de Bombarders de la RAF]] per a atacar la ciutat de [[Kleve]] i recolzar l'avanç de la [[15a Divisió Escocesa]]. Els bombarders van deixar caure 1.406 tones de bombes d'alt explosiu que van devastar la ciutat. Horrocks posteriorment va dir que havia estat ''la decisió més terrible que he pres en tota la meva vida'' i que se sentia ''físicament malalt'' quan veia els bombarders. L'Operació Veritable va ser un èxit; el XXX Cos s'introduí a [[Alemanya]] i conquerí la ciutat de [[Bremen]] el [[26 d'abril]], descobrí el el [[Stalag X-B]], un camp de concentració al municipi de [[Sandbostel]]. El cos havia arribat fins a [[Cuxhaven]] al final de les hostilitats.

Horrocks rebé dues mencions als despatxos pel seu servei al nord oest d'Europa (el [[22 de març]] i el [[9 d'agost]]), va ser nomenat [[Orde de l'Imperi Britànic|Comandant de l'Orde de l'Imperi Britànic]] el [[5 de juliol]]. A més dels honors del seu país, va ser honrat pels governs de Bèlgica ([[Orde de la Corona (Bèlgica)|Gran Oficial de l'Orde de la Corona]] i [[Creu de Guerra (Bèlgica)|Creu de Guerra 1940 amb Palma]]), França ([[Legió d'Honor|Comandant de la Legió d'Honor]] i [[Creu de Guerra 1939-1945|Creu de Guerra]]), els Països Baixos ([[Orde d'Orange-Nassau|Gran Oficial de l'Orde d'Orange-Nassau]]), Grècia ([[Orde de Jordi I|Comandant de l'Orde de Jordi I]] i els Estats Units ([[Legió del Mèrit|Legionari de la Legió del Mèrit]])

=== Després de la guerra ===
Horrocks continuà servint a les [[Forces Armades del Regne Unit|forces armades]] i va ser promocionat [[Tinent Genera]] el 1946, amb antiguitat de [[29 de desembre]] de [[1944]]. Durant un breu temps comandà l'[[Exèrcit Britànic del Rin]], fins que se'l declarà invàlid pel servei actiu pels dolors causats per les ferides rebudes al Nord d'Àfrica. Promocionat Cavaller Comandant de l'Orde del Bany pels [[Honors de l'Aniversari del Rei]] d'aquell any, serví com a Coronel Honorífic d'una unitat de l'[[Artilleria Reial]] de l'[[Exèrcit Territorial]]. El 1949 va ser nomenat [[Bastó Negre|Senyor Uixer del Bastó Negre]], un càrrec tradicionalment ocupat per oficials retirats; sent confirmat al càrrec després de la pujada al tron de [[Elisabet II del Regne Unit|Elisabet II]] el 1952. 

Horrocks es mostrà interessat a escriure i va redactar diversos articles sobre assumptes militars en diaris i revistes, inclos el [[Picture Post]] i el [[The Sunday Times]]. També tingué una curta carrera com presentador de diversos programes de televisió, als quals tingué un èxit considerable, com ''Men in Battle'' o ''Epic Battle'', produïts per [[Huw Wheldon]]. En aquests programes, Horrocks parlava sobre grans batalles històriques, ''amb gran excitació i interès'' per fer que interessessin a la major audiència possible. Va ser entrevistat per la sèrie ''[[The World at War]]'' de [[Thames Television]], i aparegué (tot i la vergonya que li provocà) a la portada de la revista de la [[BBC]] ''[[Radio Times]]''. Un cop finalitzada la seva carrera a la televisió, passà a l'empresa privada i continuà escrivint. Contribuí amb una columna al The Sunday Times i edità una sèrie històrica sobre regiments de l'Exèrcit Britànic. El 1960 publicà la seva autobiografia, ''A Full Life'', i el 1977 col·laborà en la redacció de ''Corps Commander'', un llibre sobre les seves batalles al nord-oest d'Europa.

Horrocks treballà com a consultor militar a la pel·lícula ''[[Un pont massa llunyà (pel·lícula)|Un pont massa llunyà]]'', basada en l'Operació Horta. L'actor [[Edward Fox (actor)|Edward Fox]] va fer de Horrocks a la pel·lícula, i posteriorment comentaria:
{{cita|''He gaudit de totes es meves pel·lícules, però n'he gaudit més encara d'Un pont massa llunyà, pel personatge que havia de fer, el Tinent General Brian Horrocks. Brian llavors encara estava viu i el vaig conèixer, van fer-nos amics fins que va morir. Era una mena de general molt particular, i era important que l'interpretés correctament''}}

Horrocks va morir el [[4 de gener]] de [[1985]], a l'edat de 89 anys. El servei en memòria seva, celebrat a l'[[Abadia de Westminster]] el [[26 de febrer]], va ser presidit per Major General [[Peter Gillet]] i pel [[Secretari d'Estat de la Defensa]] [[Michael Heseltine]], en representació de [[Elisabet II del Regne Unit|la Reina]] i de [[Margaret Thatcher|la Primera Ministre]] respectivament. Fins a trenta regiments i diverses formacions i associacions van enviar representants al servei.

== Historial Militar i Condecoracionsref http://www.unithistories.com/officers/Army_officers_H02.html /ref ==
=== Dates de Promoció ===
* [[Fitxer:UK Army OF1a.png|50px|Tinent de 2ª]] Tinent de 2ª - 08/08/1914 [5821]
* [[Fitxer:UK Army OF1b.png|50px|Tinent]] [[Tinent]] - 18/12/1914
* [[Fitxer:UK Army OF2.png|50px|Capità]] [[Capità]] - 01/01/1917
* [[Fitxer:UK Army OF3.png|50px|Major]] [[Major (Regne Unit)|Major]] - 25/11/1936 ([[Rang honorífic|llicència]]: 01/01/1935)
* [[Fitxer:UK Army OF4.png|50px|Tinent Coronel]] [[Tinent Coronel]] - 07/12/1939 ([[Rang honorífic|llicència]]: 01/07/1937 - 05/10/1939-06/12/1939)
* [[Fitxer:UK Army OF5.png|50px|Tinent Coronel]] [[Coronel]] - 28/05/1941 (antiguitat 01/07/1940)
* [[Fitxer:UK Army OF6.png|50px|Tinent Coronel]] [[Brigadier]] - 17/06/1940-16/12/1940
* [[Fitxer:UK Army OF7.png|50px|Tinent Coronel]] [[Major General]] - 27/06/1941-26/06/1942 (nomenament definitiu 27/08/1944, antiguitat 01/03/1944)
* [[Fitxer:UK Army OF8.png|50px|Tinent Coronel]] Tinent General - 12/02/1946 (en funcions - 13/08/1942-12/08/1943; antiguitat 29/12/1944)

=== Condecoracions ===
* [[Fitxer:Order of the Bath (ribbon).svg|50px|Orde del Bany]] [[Orde del Bany|Comandant de l'Orde del Bany]] – [[9 de juny|09/06]]/[[1949]]
:: [[Orde del Bany|Company de l'Orde del Bany]] – [[5 d'agost|09/08]]/[[1943]]
* [[Fitxer:Order BritEmp rib.png|50px|Orde de l'Imperi Britànic]] [[Orde de l'Imperi Britànic|Comandant de l'Orde de l'Imperi Britànic]] – [[5 de juliol|05/07]]/[[1945]]
* [[Fitxer:Dso-ribbon.png|50px|Orde del Servei Distingit]] [[Orde del Servei Distingit]] – [[31 de desembre|31/12]]/[[1942]]
* [[Fitxer:Military Cross ribbon.png|vora|50px|Creu Militar]] [[Creu Militar]] – [[30 de gener|30/01]]/[[1920]] (per escapar o intentar escapar del captiveri)
* [[Fitxer:UK MID 1920-94.svg|50px|Menció als Despatxos]] [[Menció als Despatxos|3 Mencions als Despatxos]] – [[24 de juny|24/06]]/[[1943]], [[22 de març|22/03]]/[[1945]], [[9 d'agost|09/08]]/[[1945]]
* [[Fitxer:1914 Star BAR.svg|50px|Estrella de 1914-15]] [[Estrella de 1914]]
* [[Fitxer:British War Medal BAR.svg|50px|Medalla Britànica de la Guerra]] [[Medalla Britànica de la Guerra 1914-20]]
* [[Fitxer:Allied Victory Medal BAR.svg|50px|Medalla de la Victòria]] [[Medalla de la Victòria 1914-1918 (Regne Unit)|Medalla de la Victòria 1914-1918]]
* [[Fitxer:39-45 Star BAR.svg|50px|Estrella de 1939-45]] [[Estrella de 1939-45]] 
* [[Fitxer:Africa Star 8th ARMY BAR.svg|50px|Estrella d'Àfrica]] [[Estrella d'Àfrica]] 
* [[Fitxer:France and Germany Star BAR.svg|50px|Estrella de França i Alemanya]] [[Estrella de França i Alemanya]]
* [[Fitxer:War Medal 39-45 w MID BAR.svg|50px|Medalla de la Guerra 1939-1945]] [[Medalla de la Guerra 1939-1945]]
* [[Fitxer:NLD Order of Orange-Nassau - Grand Officer BAR.png|50px|Gran Oficial de l'orde d'Orange-Nassau]] [[Orde d'Orange-Nassau|Gran Oficial de l'Orde d'Orange-Nassau]] ([[Països Baixos]]) – [[17 d'octubre|17/10]]/[[1946]]
* [[Fitxer:BEL Kroonorde Grootofficier BAR.svg|50px|Gran Oficial de l'Orde de la Corona]] [[Orde de la Corona (Bèlgica)|Gran Oficial de l'Orde de la Corona]] ([[Bèlgica]]) – [[16 de gener|16/01]]/[[1947]]
* [[Fitxer:BEL Croix de Guerre 1944 ribbon.svg|50px|Creu de Guerra (Bèlgica)]] [[Creu de Guerra (Bèlgica)|Creu de Guerra 1940 amb Palma]] ([[Bèlgica]]) – [[16 de gener|16/01]]/[[1947]]
* [[Fitxer:Legion Honneur Commandeur ribbon.svg|50px|Comandant de la Legió d'Honor]] [[Legió d'Honor|Comandant de la Legió d'Honor]] ([[França]])
* [[Fitxer:Croix de guerre 1939–1945 stripe bronsepalme.svg|50px|Creu de Guerra 1939-1945]] [[Creu de Guerra 1939-1945]] ([[França]])
* [[Fitxer:Legion of Merit ribbon.svg|50px|Legió del Mèrit]] [[Legió del Mèrit|Legionari de la Legió del Mèrit]] ([[Estats Units]])
* [[Fitxer:GRE Order of George I - Commander BAR.png|50px|Comandant de l'Orde de Jordi I]] [[Orde de Jordi I|Comandant de l'Orde de Jordi I]] ([[Regne de Grècia|Grècia]])

{{Inicia taula}}
{{Filera de successions|títol= Comandant del [[13è Cos (Regne Unit)|XIII Cos]] 
|abans= [[Bernard Freyberg]] 
|després= [[Miles Dempsey]] 
|anys= agost de 1942 – desembre de 1942}}
{{Filera de successions|títol= Comandant del [[10è Cos (Regne Unit)|X Cos]] 
|abans= [[Herbert Lumsden]] 
|després= [[Bernard Freyberg]] 
|anys= desembre de 1942– abril de 1943}}
{{Filera de successions|títol= Comandant del [[9è Cos (Regne Unit)|IX Cos]] 
|abans= [[John Crocker]] 
|després= Cos desmantellat
|anys= abril de 1943– juny de 1943}}
{{Filera de successions|títol= Comandant del [[30è Cos (Regne Unit)|XXX Cos]] 
|abans= [[Gerard Bucknall]] 
|després= [[Alexander Galloway]]
|anys= agost de 1944– febrer de 1946}}
{{Filera de successions|títol= Comandant en Cap de la Comandància Occidental
|abans= Sir [[Daril Watson]] 
|després= Sir [[Frank Simpson]]
|anys= febrer de 1946– març de 1948}}
{{Filera de successions|títol= Comandant en Cap de l'[[Exèrcit Britànic del Rin]]
|abans= Sir [[Brian Robertson]] 
|després= Sir [[Charles Keightley]]
|anys= abril de 1948}}
{{Filera de successions|títol= [[Bastó Negre|Senyor Uixer del Bastó Negre]]
|abans= [[Geoffrey Blake (almirall)|Sir Geoffrey Blake]] 
|després=[[George Mills (Oficial de la RAF)|Sir George Mills]]
|anys= 1949– 1963}}
{{Finalitza taula}}

== Referències ==
{{Commonscat|Brian Horrocks}}

{{Referències}}
{{Autoritat}}
{{ORDENA:Horrocks, Brian}}
{{Enllaç AD|en}}
{{Enllaç AD|sl}}

[[Categoria:Militars britànics de la Primera Guerra Mundial]]
[[Categoria:Militars britànics de la Segona Guerra Mundial]]
[[Categoria:Generals britànics]]
[[Categoria:Participants a l'Operació Overlord]]
[[Categoria:Comandants de l'Orde del Bany]]
[[Categoria:Cavallers Comandants de l'Imperi Britànic]]
[[Categoria:Gran oficial de l'orde de la Corona (Bèlgica)]]
[[Categoria:Comandants de la Legió d'Honor]]
[[Categoria:Receptors de la Legió del Mèrit]]
[[Categoria:Companys de l'Orde del Servei Distingit]]
[[Categoria:Receptors de l'orde d'Orange-Nassau]]
[[Categoria:Receptors de la Creu de Guerra (França)]]
[[Categoria:Persones de West Sussex]]
[[Categoria:Esportistes anglesos]]
[[Categoria:Pentatló modern]]
[[Categoria:Historiadors anglesos]]</text>
      <sha1>4q1asow339alqmsduw98rxhaove390g</sha1>
      <model>wikitext</model>
      <format>text/x-wiki</format>
    </revision>
  </page>