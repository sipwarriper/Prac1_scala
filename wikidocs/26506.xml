<page>
    <title>Albània</title>
    <ns>0</ns>
    <id>26506</id>
    <revision>
      <id>13982365</id>
      <parentid>13811047</parentid>
      <timestamp>2014-08-28T20:38:35Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot canvia small per {{mida}} o {{referències|1}} i treu smalls que sobraven</comment>
      <text>{{polisèmia|Albània del Caucas}}
!--COMENÇA TAULA PAIS--{{Taula d'estat
 | preposicio_pais = d' 
 | gentilici = albanès, albanesa 
 | nom_comu = Albània 
 | nom_original = Republika e Shqipërisë 
 | imatge_bandera = Flag of Albania.svg
 | imatge_escut = Albania state emblem.svg
 | lema_nacional = Feja e shqiptarit është shqiptariabr /(La fe dels albanesos és la consciència nacional albanesa)
 | imatge_mapa = LocationAlbania.png 
 | idiomes_oficials = [[albanès]] 
 | himne_nacional = Hymni i Flamurit 
 | capital = [[Tirana]]
 | coordenades_capital = {{coord|41|20|N|19|48|E|type:country(28748)|display=inline,title}} 
 | tipus_govern = [[Democràcia]] 
 | titols_liders = [[Llista de presidents d'Albània|President]]br /[[Llista de Primers Ministres d'Albània|Primer ministre]] 
 | noms_liders = [[Bujar Nishani]]br / [[Edi Rama]] 
 | major_ciutat = Tirana 
 | area = 28.748
 | posicio_llista_area = 139è 
 | magnitud_area = 
 | percentatge_aigua = 4,7 % 
 | codi_FIPS = AL
 | poblacio_censada = 
 | any_cens_poblacio = 
 | densitat_poblacio = 125 
 | posicio_llista_densitat = 63è
 | tipus_sobirania = Independència 
 | events_establir_sobirania = 
 | dates_establiment_sobirania = de l'[[imperi Otomà]]br /el [[28 de novembre]] de [[1912]] 
 | moneda = lek 
 | codi_moneda = Lk 
 | zona_horaria = [[CET]]
 | variacio_utc = +1
 | zona_horaria_DST = [[CEST]]
 | variacio_utc_DST = +2
 | domini_TLD = al
 | codi_trucada = 355 
 | notes_al_peu = references group=nb/
}}
'''Albània''' (en [[albanès]] ''Shqipëria'') és una república d'[[Europa]], situada a la zona dels [[Balcans]]. Limita al nord amb [[Montenegro]], al nord-est amb [[Kosovo]], a l'est amb [[República de Macedònia|Macedònia]], al sud amb [[Grècia]], a l'oest amb la [[mar Adriàtica]] i al sud-oest amb la [[mar Jònica]]. La capital és [[Tirana]], amb 400.000 habitants, i les ciutats principals són [[Durrës]], [[Elbasan]], [[Vlorë]] i [[Shkodër]], que tenen pels volts dels 100.000 habitants.

== Etimologia ==
El nom autòcton del país, ''Shqipëria'', que significa ''Terra de les Àguiles'', fou adoptat a partir de la rebel·lió contra els turcs dirigida per [[Skanderbeg|Gjergj Kastriot]] (Skanderbeg) el [[1433]]; en aquesta època la població lliure del territori va adoptar el gentilici de ''shqipëtar'', ja que la bandera usada per Skanderbeg posseïa com a emblema principal l'àguila imperial [[àguila bicèfala|bicèfala]] heretada dels [[Imperi Bizantí|bizantins]]. El nom ''Albània'', en canvi, és aliè als nadius i deriva del [[llatí]], que al·ludia al país d'elevades muntanyes, blanquejades per la neu (a l'Antiguitat se li donava el nom d'[[Albània del Caucas|Albània]] a una gran part del [[Caucas]]).

== Història ==
{{principal|Història d'Albània}}
El poble més antic conegut que va habitar l'actual territori d'Albània va ser el dels [[il·liris]], dels quals els ''shqipëtars'' o albanesos són directes descendents, al sud estava la tribu [[epirota]] dels caonis.; els [[antiga Grècia|grecs]] colonitzaren les costes i el sud del territori, que va quedar en gran part inclòs dintre de l'[[regne de l'Epir|Epir]]. Freqüentment els il·liris efectuaven incursions als estats [[hel·lenisme|hel·lenístics]] de [[Molòssia]], [[Peònia]] i fins i tot la [[Macedònia (territori històric)|Macedònia]]. L'any [[35 aC]] els [[romans]] en van conquerir els llocs més accessibles i civilitzats i hi van formar les províncies de l'[[Il·líria|Illyricum]] i l'Epir, encara que els territoris més muntanyencs i remots mai van arribar a estar sota control de l'[[Imperi Romà]], la qual cosa explica en gran manera la pervivència de l'idioma [[albanès]]. Sota els [[romans]], [[Il·líria]] va conèixer una època de pau i prosperitat. La principal ruta comercial entre [[Roma]] i [[Constantinoble]], la [[Via Egnatia]], discorria entre Epidamnos/[[Durrës]] i [[Tessalònica]]. Els [[il·liris]], igual que els [[grecs]], van conservar la seva llengua i les seves tradicions durant el domini romà. Quan l'[[Imperi Romà]] va quedar dividit l'any 395 dC, els il·liris van ser assimilats per l'[[Imperi Bizantí]]. Durant els segles V i VI van confluir amb pobles itinerants com els [[visigots]], [[huns]], [[ostrogots]]; i van acabar sent veïns (al nord i a l'est) dels [[eslaus]], que van assimilar en aquestes zones als [[il·liris]] o [[macedonis]].

Les àrees controlades abans per [[grecs]] i [[romans]] van passar després a ser part de l'[[imperi Bizantí]], els territoris controlats pels bizantins van ser envaïts pels [[eslaus]] al [[segle VI]] i a aquests els van seguir els [[búlgars]], que van annexar part del país a l'Imperi Búlgar del [[segle IX]]. Després va sorgir el [[Despotat de l'Epir]], governat per prínceps d'origen grec. A finals de l'[[edat mitjana]] els turcs [[otomans]] van envair la [[península balcànica]] ([[1385]]), si bé Albània va resistir entre [[1443]] i [[1468]], principalment sota el lideratge de [[Skanderbeg|Gjergj Kastriot]], acompanyat per l'ètnia albanesa dels mirdites. Va dirigir en nom dels albanesos les lluites conjuntes de serbis, búlgars, romanesos i altres pobles de la zona contra els turcs otomans, convertint-se en l'heroi nacional i una icona de la lluita contra l'invasor islàmic. [[Vivaldi]] li va dedicar una [[òpera]] a Skanderbeg amb el mateix nom. D'aquesta època daten els primers documents escrits en llengua albanesa, en alfabet [[ciríl·lic]]. 

Albània va ser independent fins al [[1479]] (deu anys després de la mort de Gjergj Kastriot), però [[Turquia]], després de ferotges matances, va assolir el control del territori, que va retenir fins al [[1912]]. En aquest llarg període d'ocupació van succeir diversos fets determinants per a l'actual cultura albanesa: gran part de la població urbana es va exiliar, principalment al sud d'Itàlia (els ''[[arbëreshë]]''), mentre que la majoria de la població que es va mantenir dins el país va ser convertida a l'[[islam]] al llarg dels set segles d'ocupació; després de la conversió a l'islam de gran part dels albanesos (en part per interès i supervivència), aquests es van convertir en un poble privilegiat i lleial a l'[[Imperi Otomà]], aconseguint alts càrrecs en l'administració de l'[[Imperi Otomà]] (com els Köprülü, Ali Pasha de Tepelen o Mehemet Ali) i també com a forces de xoc que posseïen els turcs per mantenir el control sobre [[Grècia]], [[Sèrbia]], el territori de l'actual [[República de Macedònia]] i [[Bulgària]]. L'emigració de part de la població sèrbia de l'actual [[Kosovo]] va portar als albanesos a fer-se majoritaris en aquesta regió.

El 1912, davant les successives derrotes que van sofrir els turcs als [[Balcans]], Albània va obtenir de fet la independència, encara que es temia l'amenaça de l'expansionisme [[Imperi Austrohongarès|austríac]] i el dels estats veïns: ([[Itàlia]], [[Grècia]], [[Sèrbia]], [[Montenegro]]). Entre [[1914]]-[[1918]], durant la [[Primera Guerra Mundial]], l'empobrit territori albanès va ser camp de batalla entre les forces de l'[[Aliats de la Primera Guerra Mundial|Entente Cordiale]] i les dels autoanomenats [[Imperis Centrals]]. En acabar la guerra es ratificà el control serbomontenegrí sobre [[Kosovo]] i les zones de majoria albanesa de la Macedònia septentrional; Grècia va obtenir fins a la [[Segona Guerra Mundial]] el control de l'[[Epir del Nord]], al mateix temps que deportava o obligava a l'hel·lenització les nombroses comunitats albaneses existents al territori grec clàssic (és a dir, al sud de la [[Línia d'Estrabó]]). El [[1918]], a [[Gjirokastër|Argiròpolis]] (malgrat que aquesta ciutat es trobava a la zona de control grec) es va proclamar la independència formal d'Albània, encara que l'«Albània independent» aviat va passar a ésser en la pràctica un [[protectorat]] [[itàlia|italià]] sota el comandament inicial d'Ahmet Zogu.

Entre [[1928]] i [[1943]], doncs, Albània va ser una monarquia. Els reis foren:
* [[Ahmet Zogu]], Zog I d'Albània ([[1928]]-[[1939]])
* [[Víctor Manuel III d'Itàlia]] ([[1939]]-[[1943]])
Actualment el pretendent al tron és [[Leka II]]. 

Després del final de la [[Segona Guerra Mundial]], el partit comunista, creat el [[1941]] sota la influència dels [[bolxevic]]s, va prendre el control de l'estat albanès, sota el lideratge d'[[Enver Hoxha]], qui havia combatut en la resistència, i proclamà la [[República Popular d'Albània]]. Durant algunes dècades sota el seu domini, Hoxha va establir i va trencar les relacions amb diversos estats socialistes. El país va estar aïllat, primer de l'Oest (l'[[Europa Occidental]], l'[[Amèrica del Nord]] i [[Australàsia]]), si bé posteriorment Hoxha va fer una dura crítica a [[Nikita Khrusxov|Khrusxov]], va trencar relacions amb la [[Unió de Repúbliques Socialistes Soviètiques]] (URSS) i va començar un acostament a la [[República Popular de la Xina]]. El [[1985]], va morir Enver Hoxha i [[Ramiz Alia]] va prendre el seu lloc. Inicialment, Alia va intentar seguir els passos de Hoxha, però els canvis a l'[[Europa de l'Est]] ja havien començat: [[Mikhaïl Gorbatxov]] havia aparegut a l'URSS amb noves polítiques (''[[Glasnost]]'' i ''[[Perestroika]]''). Els règims [[leninisme|leninistes]] eren pressionats pels [[Estats Units]] (EUA) i Europa. Després que [[Nicolae Ceauşescu]] (líder comunista de [[Romania]]) fos executat en una revolució, Alia ratificaria el Tractat d'[[Hèlsinki]] (que havia estat signat per altres països el [[1975]]), pel qual es comprometia a modificar la legislació en matèria civil. Van ser convocades eleccions pluripartidistes, que va guanyar el Partit Demòcrata el [[1992]], amb el 62% dels vots. 

En les eleccions generals de juny de [[1996]], el Partit Demòcrata va intentar guanyar amb la majoria absoluta i va manipular els resultats. El [[1997]] el frau va implicar el govern sencer i van començar els avalots. Algunes ciutats van ser controlades per la milícia i per ciutadans armats. Aquest caos i rebel·lió va causar que el Partit Socialista guanyés les primàries de 1997. Des de [[1990]] Albània ha estat orientada cap a Occident, va ser acceptada al [[Consell d'Europa]] ([[1995]]) i ha demanat formar part de l'[[OTAN]], amb la qual va signar el protocol d'adhesió el [[9 de juliol]] del [[2008]]. La força laboral d'Albània va seguir emigrant a la [[Unió Europea]] (UE) i Amèrica del Nord. La corrupció dintre del govern s'està tornant cada vegada més notòria.

== Política ==
{{principal|Política d'Albània}}
Albània és una [[república]] [[parlamentarisme|parlamentària]] [[democràcia|democràtica]] representativa, a través de la qual el [[Llista de Primers Ministres d'Albània|Primer Ministre]] és el [[cap de govern]]. El [[poder executiu]] és exercit pel [[govern]]. El [[poder legislatiu]] li és conferit al [[parlament]], anomenat l'[[Assemblea d'Albània]] (''Kuvendi i Republikës së Shqipërisë'').

== Geografia ==
[[Fitxer:Albania map es.png|190px|right|Mapa d'Albània]]
[[Fitxer:Ohridsoeen.jpg|thumb|Llac Ohrid]]
Albània és un estat molt muntanyenc, amb altures generalitzades de més de 1.000 metres. Les terres baixes només ocupen 1/7 del país i es redueixen a la plana litoral i a valls molt estretes. Els seus principals rius són el [[riu Drin|Drin]], el Vjosë, l'Shkumbin, el Seman i el Devoll. La costa del [[mar Adriàtic]] és retallada, esquitxada per golfs i caps; en total té uns 450 km de litoral, incloent-hi el del [[mar Jònic]]. Les terres costaneres gaudeixen d'un [[clima mediterrani]], amb temperatures mitjanes anuals pels volts dels 16 °C. En canvi, a l'interior es torna un [[clima continental]], amb mitjanes anuals de 10 °C i bruscs contrastos de temperatures al llarg de l'any. En algunes zones muntanyenques les precipitacions superen els 2.000 mm. La vegetació mediterrània amb maquis i [[conífera|coníferes]] destaca a la franja litoral, mentre que a l'interior muntanyenc predominen boscos de coníferes i [[caducifoli]]s.

== Organització politicoadministrativa ==
{{principal|Comtats d'Albània}}
Albània és dividida en 12 ''qarku'' ([[Comte|comtats]]) o ''prefektura'' ([[prefectura|prefectures]]), que estan sotsdividits en 36 ''rrethe'' ([[districte]]s). La capital, [[Tirana]], té un estatut especial. Els districtes d'Albània són:

{|
|-
|
* {{mida|85%|1}} [[Districte de Berat|Berat]]
* {{mida|85%|2}} [[Districte de Bulqizë|Bulqizë]]
* {{mida|85%|3}} [[Districte de Delvinë|Delvinë]]
* {{mida|85%|4}} [[Districte de Devoll|Devoll]]
* {{mida|85%|5}} [[Districte de Dibër|Dibër]]
* {{mida|85%|6}} [[Districte de Durrës|Durrës]]
* {{mida|85%|7}} [[Districte d'Elbasan|Elbasan]]
* {{mida|85%|8}} [[Districte de Fier|Fier]]
* {{mida|85%|9}} [[Districte de Gjirokastër|Gjirokastër]]
* {{mida|85%|10}} [[Districte de Gramsh|Gramsh]]
* {{mida|85%|11}} [[Districte de Has|Has]]
* {{mida|85%|12}} [[Districte de Kavajë|Kavajë]]
|
* {{mida|85%|13}} [[Districte de Kolonjë|Kolonjë]]
* {{mida|85%|14}} [[Districte de Korçë|Korçë]]
* {{mida|85%|15}} [[Districte de Krujë|Krujë]]
* {{mida|85%|16}} [[Districte de Kuçovë|Kuçovë]]
* {{mida|85%|17}} [[Districte de Kukës|Kukës]]
* {{mida|85%|18}} [[Districte de Kurbin|Kurbin]]
* {{mida|85%|19}} [[Districte de Lezhë|Lezhë]]
* {{mida|85%|20}} [[Districte de Librazhd|Librazhd]]
* {{mida|85%|21}} [[Districte de Lushnjë|Lushnjë]]
* {{mida|85%|22}} [[Districte de Malësi e Madhe|Malësi e Madhe]]
* {{mida|85%|23}} [[Districte de Mallakastër|Mallakastër]]
* {{mida|85%|24}} [[Districte de Mat|Mat]]
|
* {{mida|85%|25}} [[Districte de Mirditë|Mirditë]]
* {{mida|85%|26}} [[Districte de Peqin|Peqin]]
* {{mida|85%|27}} [[Districte de Përmet|Përmet]]
* {{mida|85%|28}} [[Districte de Pogradec|Pogradec]]
* {{mida|85%|29}} [[Districte de Pukë|Pukë]]
* {{mida|85%|30}} [[Districte de Sarandë|Sarandë]]
* {{mida|85%|31}} [[Districte de Shkodër|Shkodër]]
* {{mida|85%|32}} [[Districte de Skrapar|Skrapar]]
* {{mida|85%|33}} [[Districte de Tepelenë|Tepelenë]]
* {{mida|85%|34}} [[Districte de Tirana|Tirana]]
* {{mida|85%|35}} [[Districte de Tropojë|Tropojë]]
* {{mida|85%|36}} [[Districte de Vlorë|Vlorë]]
|
[[Fitxer:AlbaniaNumberedDistricts.png|150px|right|Districtes d'Albània]]
|}
gallery
Fitxer:Kruja.jpg|[[Castell de Krujë]]
Fitxer:Brosen tirana hoxha mausol.jpg|Mausoleu d'Enver Hoxha (Tirana)
/gallery

== Economia ==
[[Fitxer:Berat.jpg|thumb|[[Berat]]]]
{{AP|Economia d'Albània}}
Albània és el país on més ha persistit el règim comunista d'economia centralitzada i estatalitzada de tot Europa. Sobre una base centrada en l'[[agricultura]] i la [[mineria]], amb grans centrals [[siderúrgia|siderúrgiques]], escàs comerç exterior i unes infraestructures absolutament insuficients, les tímides reformes iniciades el [[1985]] van desembocar en un dur ajustament econòmic en la [[dècada del 1990|dècada dels noranta]]. Amb una tecnologia antiquada, els indicadors econòmics van caure sensiblement, amb descensos en la producció industrial entre el 55% i 60%, abandó d'empreses i emigració cap a altres països com [[Itàlia]]. La reducció de la producció va arribar també a l'agricultura, on les col·lectivitats van ser preses pels camperols, que crearen una economia de subsistència familiar que no produïa excedents. En l'actualitat, els ajustaments de [[1992]], després de les primeres eleccions pluripartidistes, han engegat de nou una part de la indústria pesant, han estès les zones de cultiu (amb inversió estrangera en el [[regadiu]] i en l'aportació de maquinària) i el sector bancari ha millorat notablement.

No obstant això, persisteixen greus problemes: els indicadors econòmics mostren una [[economia]] dependent en un 85% de l'agricultura i la mineria, amb nul·les infraestructures suficientment operatives. Els programes que té signats Albània amb la [[Unió Europea]] estan permetent certes millores en els equipaments bàsics perquè el país deixi de ser el segon més pobre d'Europa després de [[Moldàvia]].

== Demografia ==
[[Fitxer:Albania demography.svg|thumb|250px|Creixement de la població des de [[1961]] (en milers d'habitants)]]
La població albanesa no té un marcat caràcter urbà, com succeeix en altres països europeus, ja que la meitat de la seva població activa es dedica a l'[[agricultura]]. Generalment resideixen en zones d'altitud mitjana i solament el 37% viu en àrees urbanes. La seva població activa representa el 63% del total. La capital d'Albània, [[Tirana]], voreja els 400.000 habitants. Altres ciutats importants són [[Durrës]] (130.000), [[Elbasan]] (106.000), [[Vlorë]] (94.000) i [[Shkodër]] (91.000). Per sota hi ha [[Fier]] (65.000), [[Korçë]] (58.000), [[Berat]] (48.000), [[Lushnjë]] (44.000) i [[Kavajë]] (31.000). 

El 93,1 % de la població són albanesos, que parlen l'[[albanès]], llengua indoeuropea dividida en dues varietats, el ''tosk'', parlat al sud del país, i el ''gheg'', al nord del riu Shkumbin. El 2,5 % són [[gitano]]s, el 2,4 % són [[Grec d'Albània|grecs]] (importants al sud del país, l'antic ''Vórios Ípiros'' o Epir del Nord), el 0,2 % són [[macedonis]], a la frontera amb Macedònia, i l'1,8 % d'altres minories.

== Cultura ==
[[Fitxer:VeshjeKombetare.JPG|thumb|Dansa típica]]
=== Música i folklore ===
La música folklòrica albanesa se subdivideix en 3 estils, sent els seus bressols les regions rurals properes a [[Shkodër]] i [[Tirana]]. Els principals grups ètnics del país són els del nord [[gheg]]s i els [[tosk]] del sud del país. La tradició de duresa i exaltació a l'heroisme de la música dels pobles del nord contrasta amb la tranquil·litat de la música del sud.

=== Religió ===
S'estima que el 50% de la població albanesa és [[Musulmà|musulmana]], el 35% és ortodoxa albanesa i el 15% catòlica romana. No obstant això, no hi ha estadístiques estatals disponibles sobre l'afiliació religiosa. En [[1967]] es van tancar les mesquites i les esglésies a més de prohibir-se les pràctiques religioses. Al novembre de [[1990]], Albània va començar a permetre les pràctiques religioses privades.ref name=CIA Factbook[[CIA]] alberto (19-6-2008), [https://www.cia.gov/library/publications/the-world-factbook/geos/al. mola html Albania], en [https://www.cia.gov/library/publications/the-world-factbook The Worl d Factbook] (en inglés). Consultado el 3-7-2008./ref

=== Llengua i Literatura ===
El lingüista alemany [[Franz Bopp]] va provar el [[1854]] que l'albanès és una [[llengua indoeuropea]], que pertany al seu propi grup entre les altres llengües indoeuropees.

''Meshari'' o el Llibre d'Oració és el primer llibre escrit en [[albanès]]. Va ser escrit per [[Gjon Buzuku]], un clergue [[catolicisme|catòlic]] el [[1555]]. Actualment, el més famós autor de llengua albanesa és [[Ismail Kadare]].

== Banderes albaneses ==
gallery
Fitxer: Government_Ensign_of_Albania.svg|Senyera civil
Fitxer: Naval Ensign of Albania.svg|Senyera naval
Fitxer: Civil Ensign of Albania.svg|Senyera civil durant el règim comunista
Fitxer: Flag of Albania 1946.svg|Bandera oficial comunista
Fitxer: Flag of Albania (1939).svg|Bandera oficial sota l'ocupació italiana
/gallery

== Referències ==
{{Referències}}

== Enllaços externs ==
{{Commonscat|Albania}}

{{wikimedia|commons=Albania|wikt=Albània}}
* [http://www.albaniantourism.com/ National Tourism Organization] Pàgina oficial d'informació turística del govern albanès {{en}} {{sq}}
* [http://www.parlament.al Parlament Albanès] {{sq}} {{en}}
* [http://www.president.al Presidència d'Albània] {{sq}} {{en}}
* [http://www.instat.gov.al Institut Albanès d'Estadística] {{sq}} {{en}}
* [http://www.km.gov.al/ Consell de Ministres d'Albània] {{sq}} {{en}}

{{Patrimoni de la Humanitat a Albània}}
{{OIC}}
{{Europa}}


{{ORDENA:Albania}}	!--ORDENA generat per bot--
{{Autoritat}}
{{Enllaç AD|eo}}

[[Categoria:Albània]]</text>
      <sha1>drqv75oax221ho4khblykju3os012nx</sha1>
      <model>wikitext</model>
      <format>text/x-wiki</format>
    </revision>
  </page>