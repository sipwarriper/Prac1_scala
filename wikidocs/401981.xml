<page>
    <title>Ciutat Prohibida</title>
    <ns>0</ns>
    <id>401981</id>
    <revision>
      <id>13818673</id>
      <parentid>13751934</parentid>
      <timestamp>2014-07-14T05:17:47Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{coord|39|54|53|N|116|23|26|E|display=title}}
{{Patrimoni de la Humanitat
|nom           =Palaus Imperials de la Dinastia Ming i Qing a Pekin i [[Shenyang]]
|imatge        =Beijing-forbidden4.jpg
|peu           =La ciutat prohibida
|mapa localització={{Location map
 |Xina
 |label      = Ciutat Prohibida
 |label_size = 100
 |position   = left
 |lon_dir    =E  
 |lat_dir    =N    
 |lat_deg    = 39
 |lat_min    = 54
 |lat_sec    = 53
 |lon_deg    = 116
 |lon_min    = 23
 |lon_sec    = 26
 |mark      = MaailmanperintökohdeBlau.svg
 |marksize   = 14
 |border     = none
 |float      = center
 |width      = 270px 
 |caption    = 
}}
|localització  =[[Pekín]] br/ {{Banderes|Xina}} [[Xina]]
|superfície    =13 ha
|tipus         =Cultural
|criteris      =(i),(ii),(iii),(iv)
|ID            =439
|regió         =[[Llista del Patrimoni de la Humanitat d'Àsia i Oceania|Àsia i Oceania]]
|coordenades   ={{coord|39|54|53|N|116|23|26|E}}
|any           =1987
|extensió      =2004
}}

La '''Ciutat Prohibida''' de [[Pequín]], [[Xina]] és el palau imperial de les dinasties [[Ming]] i [[Qing]]. Va ser declarat com a [[Patrimoni de la Humanitat]] el [[1987]].refhttp://whc.unesco.org/en/list/439/ref Ara és conegut com a Museu del Palau, un museu d'art amb grans col·leccions d'[[art xinès]].

== Història ==
[[Fitxer:Verbotene-Stadt1500.jpg|thumb|right|119px|La Ciutat Prohibida en una pintura de la [[dinastia Ming]].]]
El lloc de la Ciutat Prohibida es trobava a la [[Cambaluc|Ciutat Imperial]] durant la [[Imperi Mogol|mogola]] [[dinastia Yuan]]. Fins a l'establiment de la [[dinastia Ming]], l'[[Emperador Hongwu]] canvià la capital de Pequín, al nord, a [[Nanquín]], al sud, i ordenà que els palaus Iuan fossin cremats. Quan el seu fill, Zhu Di, esdevingué l'[[Emperador Yongle]], tornà la capitalitat a Pequín, i, el [[1406]], començà la construcció de la Ciutat Prohibida.

La construcció durà catorze anys, i calgueren més d'un milió d'obrers. Els materials emprats incloïen la fusta Phoebe zhennan, que s'obté de les selves del sud-oest de la Xina, i grans blocs de marbre provinents de pedreres prop de Pequín. Els terres dels salons principals estaven pavimentats amb maons d'or (en [[xinès]]: 金砖; en [[pinyin]]: jīnzhuān), rajoles de [[Suzhou]] fabricades especialment per al palau.

Des del [[1420]] fins al [[1644]] la Ciutat Prohibida fou la seu de la dinastia Ming. L'abril del [[1644]] fou capturada per les forces rebels dirigides per [[Li Zicheng]], que es proclamà emperador de la dinastia Shun. De seguida va haver de fugir, perseguit pels exèrcits combinats del general Ming [[Wu Sangui]] i les forces [[manxús]], cremant en la fugida grans parts de la Ciutat Prohibida.

Pels volts d'octubre, els manxús havien aconseguit la supremacia al nord de la Xina, i a la Ciutat Prohibida va tenir lloc una cerimònia per proclamar el jove [[Emperador Shunzhi]] com a regulador de tota la Xina sota la [[dinastia Qing]]. Els governadors de la dinastia Qing canviaren els noms d'alguns dels edificis principals per emfatitzar l'''harmonia'' en comparació amb la ''supremacia'', posant les plaques de noms en [[xinès]] i [[manxú]], i introduint-hi elements [[xamanisme|xamanistes]] al palau.

El [[1680]], durant la [[Segona Guerra de l'Opi]], les tropes anglofranceses prengueren el control de la Ciutat Prohibida i l'ocuparen fins al final de la guerra. El [[1900]] l'emperadriu [[Cixi]] fugí del palau durant la [[Rebel·lió dels bòxers]], deixant que fos ocupada per forces de les potències del tractat fins a l'any següent.

Després d'haver estat residència de vint-i-quatre emperadors -14 de la dinastia Ming i 10 de la dinastia Qing- la Ciutat Prohibida deixà d'ésser el centre polític de la Xina el [[1912]] amb l'abdicació de [[Pu Yi]], l'últim emperador. Sota l'acord amb el nou govern de la [[República de la Xina]], Pu Yi romangué a la Cort Interna, mentre la Cort Externa era dedicada a ús públic, fins que fou desallotjat després d'un [[cop d'estat]] el [[1924]].

El Museu del Palau s'establí aleshores a la Ciutat Prohibida el [[1925]]. El [[1933]] la [[Segona Guerra Sinojaponesa|invasió de la Xina pel Japó]] forçà l'evacuació dels tresors nacionals de la Ciutat Prohibida. Part de la col·lecció tornà cap al final de la [[Segona Guerra Mundial]], però molta alta part fou evacuada a [[Taiwan]] el [[1947]] sota ordres de [[Chiang Kai-shek]], el [[Guomindang]] del qual estava perdent la Guerra Civil Xinesa. Aquesta col·lecció, relativament petita però de gran qualitat, es mantingué emmagatzemada fins al [[1965]], quan tornà a exposar-se al públic, com a nucli del [[Museu Nacional del Palau]] a [[Taipei]].

[[Fitxer:Forbiddencity notopen06.JPG|thumb|La Porta Gloriosa de l'Est en renovació com a part del procés de restauració de setze anys.]]

Després de l'establiment de la [[República Popular de la Xina]], el [[1949]], la Ciutat Prohibida tingué algun desperfecte, mentre el país estava submergit en l'entusiasme revolucionari. Durant la [[Revolució Cultural]], tanmateix, s'evità una major destrucció quan el primer ministre [[Zhou Enlai]] envià un batalló per protegir la ciutat.

La Ciutat Prohibida fou declarada [[Patrimoni de la Humanitat]] el [[1987]] per la [[UNESCO]] com el Palau Imperial de les dinasties Ming i Qing a causa del seu destacat paper en el desenvolupament de la cultura i de l'arquitectura xineses. Actualment està administrat pel Museu del Palau, que està duent a terme un programa de restauració de setze anys per reparar i restaurar tots els edificis de la Ciutat Prohibida al seu estat original abans del [[1912]].

==Referències==
{{Referències}}
{{Autoritat}}
{{Enllaç AB|en}}
{{Enllaç AB|es}}
{{Enllaç AD|he}}
{{Enllaç AD|hu}}
{{Enllaç AD|mk}}


{{Commonscat|Palace Museum}}

[[Categoria:Pequín]]
[[Categoria:Palaus i residències de sobirans a l'Àsia]]</text>
      <sha1>q7p1mw6fx56lzwj8g3th5q6zswoov8j</sha1>
      <model>wikitext</model>
      <format>text/x-wiki</format>
    </revision>
  </page>