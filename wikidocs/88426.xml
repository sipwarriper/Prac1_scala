<page>
    <title>Henry Kissinger</title>
    <ns>0</ns>
    <id>88426</id>
    <revision>
      <id>13768655</id>
      <parentid>13674944</parentid>
      <timestamp>2014-07-09T04:50:08Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Henry Kissinger]]</comment>
      <text>{{Infotaula persona
| nom  = Henry Kissinger
| imatge = Henry Kissinger.jpg
| peu  = Henry Kissinger
| data_naix = {{Data naixement i edat|1923|5|27}}
| lloc_naix = [[Fürth]], [[República de Weimar|Alemanya]]
| data_mort = !-- {{Data defunció i edat|aaaa|mm|dd|AAAA|MM|DD}} primer la data de defunció i després la de naixement --
| lloc_mort = 
| altres_noms = 
| conegut_per = [[Secretari d'Estat dels Estats Units]]
| coneguda_per = 
| ocupació = Polític
}}
{{Nobel|Pau|1973}}
'''Henry Alfred Kissinger''' ([[Fürth]], [[Alemanya]], [[1923]]) és un [[polític]] [[estatunidencs|estatunidenc]] d'origen [[Alemanya|alemany]], que fou [[Secretari d'Estat dels Estats Units|Secretari d'Estat]] entre [[1973]] i [[1977]]. El [[1973]] fou guardonat amb el [[Premi Nobel de la Pau]], juntament amb [[Le Duc Tho]].

== Joventut ==
Nasqué amb el nom de ''Heinz Alfred Kissinger'' el [[27 de maig]] de [[1923]] a [[Fürth]] ([[Alemanya]]). El [[1938]] emigrà, amb la seva família d'origen [[jueu]], als [[Estats Units]] per la persecució d'[[Adolf Hitler]] pels seus orígens jueus. El [[19 de juny]] de [[1943]] obtingué la nacionalitat nord-americana.

Durant la [[Segona Guerra Mundial]], gràcies als seus coneixement d'[[alemany]], fou intèrpret d'alemany per a l'exèrcit. Inicià els seus estudis a la [[Universitat Harvard]] on es llicencià, el [[1950]], en [[filosofia]] i [[art]], dedicant-se posteriorment a la docència.

== Conseller de Seguretat Nacional ==
Als anys cinquanta Kissinger fou nomenat conseller del [[Partit Republicà dels Estats Units|polític republicà]] [[Nelson Rockefeller]], governador de l'[[estat de Nova York]], esdevenint ocasionalment conseller de [[Dwight Eisenhower]], [[John Fitzgerald Kennedy]] i [[Lyndon B. Johnson]]. 
[[Fitxer:Kissinger Mao.jpg|right|thumb|230px|Kissinger i [[Mao Zedong]], en presència de [[Zhou Enlai]]]]

=== Apropament a la Xina ===
El [[1969]] el [[President dels Estats Units|president estatunidenc]] [[Richard Nixon]] el nomenà Conseller de Seguretat Nacional (''National Security Adviser''). En aquest càrrec supervisà les relacions polítiques amb la [[Unió Soviètica]], aconseguint signar els [[Acords SALT]] així com el [[Tractat anti-míssils]] amb [[Leonid Bréjnev]]. Així mateix inicià les relacions amb la [[República Popular de la Xina]], després de 23 anys d'aïllament per la seva política [[comunisme|comunista]] i pro-soviètica.

=== Guerra del Vietnam ===
La implicació de Kissinger en la [[Guerra del Vietnam]] va iniciar-se abans de ser nomenat Conseller de Seguretat Nacional pel [[President]] Nixon. Kissinger fou un informador secret durant la campanya electoral de Nixon, passant informació confidencial de les negociacions de Pau a [[París]] realitzades per l'administració del President [[Lyndon B. Johnson]]. 

Com a Conseller de Seguretat va optar per una retirada de les tropes nord-americanes alhora que ampliava el paper de l'exèrcit de la República del Vietnam, el qual havia de ser capaç de defensar la integritat del [[Vietnam del Sud]] contra el poder nacionalista del [[Vietnam del Nord]]. Amb el suport de Nixon, Kissinger fou l'impulsor de les campanyes de bombardeig de [[Cambodja]], un país aliè a la [[Guerra del Vietnam]], però que donava refugi a tropes de l'exèrcit nacionalista i comunista del nord, el [[Viet Cong]]. Aquesta campanya es volgué mantenir en secret, davant una opinió negativa als Estats Units, i al fer-se públic provocà una sèrie de protestes en les principals [[universitats]] del país. Aquests bombardeigs van agreujar la difícil situació a Cambodja, immers en una [[guerra civil]], i que gràcies al caos generat per l'atac estatunidenc, els [[khmers rojos]] es veieren afavorits.

El [[1973]] fou guardonat amb el [[Premi Nobel de la Pau]], juntament amb el líder vietnamita [[Le Duc Tho]], ''pels esforços en els acords de pau que van posar fi a la Guerra del Vietnam''. Kissinger va acceptar el premi però Le Duc Tho el va declinar adduint que el seu país encara no estava en [[pau]].

== Secretari d'Estat ==
=== Guerra del Iom Kippur ===
El [[22 de setembre]] de [[1973]] fou nomenat [[Secretari d'Estat]] del govern de Richard Nixon. La primera acció que féu front fou la negociació de pau per la [[Guerra del Iom Kippur]], que s'havia iniciat com un atac sorpresa dels exèrcits àrabs d'[[Egipte]], [[Jordània]] i [[Síria]] contra [[Israel]]. Tot i que Israel havia recuperat part de territori que havia perdut inicialment, Kissinger va pressionar el govern sionista per afavorir la cessió de terreny als àrabs, iniciant-se així una de les primeres fases de pau entre Egipte i Israel, que [[Jimmy Carter]] finalitzaria amb els [[Acords de Camp David]].

=== Política llatinoamericana ===
Avui dia s'admet la seva participació, si més no passiva, l'any [[1973]] en el [[cop d'estat]] d'[[Augusto Pinochet]] contra el govern de [[Salvador Allende]] a [[Xile]], així com el [[Cop d'estat de 1973 a l'Uruguai|cop d'estat]] a l'[[Uruguai]], quan tot feia preveure la victòria de l'esquerra uruguaiana. 

Amb la dimissió de Nixon l'any [[1974]] amb motiu de l'[[escàndol Watergate]] continuà la seva tasca de Secretari d'Estat sota la presidència de [[Gerald Ford]]. Així mateix també ha rebut diverses acusacions d'haver organitzat el cop d'estat de [[1976]] a [[Argentina]], organitzant la Junta Militar, així com l'[[Operació Còndor]], un pla sistemàtic basat en el terrorisme d'estat per combatre el comunisme a l'[[Amèrica llatina]].

Amb l'arribada al poder de [[Jimmy Carter]], Kissinger renuncià al seu càrrec i es retirà de la política activa, passant a treballar en el sector privat, creant la seva pròpia consultora.

== Activitat posterior ==
L'any [[1988]] fou guardonat amb el [[Premi Internacional Carlemany]], concedit per la ciutat d'[[Aquisgrà]], en favor del seu suport a la unitat europea. 

L'any [[2000]] fou nomenat membre honorífic del [[Comitè Olímpic Internacional]] (COI).

L'any [[2002]] el president [[George W. Bush]] el nomenà responsable de la Comissió encarregada d'investigar els [[atacs de l'11 de setembre de 2001]]. Aquest nomenament provocà la queixa de moltes organitzacions americanes que acusaven Kissinger de responsable de [[crims de guerra]] durant els seus mandats polítics, el que feu dimitir Kissinger de la seva posició el [[13 de desembre]] del mateix any.

== Bibliografia ==
* Holger Klitzing: ''The Nemesis of Stability. Henry A. Kissinger's Ambivalent Relationship with Germany.'' WVT, Trier 2007, ISBN 978-3-88476-942-3.
* Robert D. Schulzinger: ''Henry Kissinger. Doctor of diplomacy.'' Columbia Univ. Pr., New York 1989, ISBN 0-231-06952-9.

== Enllaços externs ==
{{Projectes germans|commons=Henry Kissinger}}
* {{en}} [http://nobelprize.org/nobel_prizes/peace/laureates/1973/index.html Pàgina Oficial de l'Institut Nobel, Premi Nobel de la Pau 1973]
* {{en}} [http://www.aachen.de/EN/sb/pr_az/karls_pr/index.html Premi Internacional Carlemany]


{{guerra freda}}
{{Secretaris d'Estat dels Estats Units}}

{{Autoritat}}
{{ORDENA:Kissinger, Henry}}
[[Categoria:Empresaris de Massachusetts]]
[[Categoria:Secretaris d'Estat dels Estats Units]]
[[Categoria:Premis Nobel de la Pau]]
[[Categoria:Diplomàtics estatunidencs]]
[[Categoria:Persones de Fürth]]
[[Categoria:Guanyadors del Premi Internacional Carlemany]]</text>
      <sha1>1c6xwafyeuzsd5popogr665sfsnh32z</sha1>
      <model>wikitext</model>
      <format>text/x-wiki</format>
    </revision>
  </page>