<page>
    <title>Zero d'Akutan</title>
    <ns>0</ns>
    <id>912546</id>
    <revision>
      <id>14006618</id>
      <parentid>13773105</parentid>
      <timestamp>2014-09-03T22:35:22Z</timestamp>
      <contributor>
        <username>Independència</username>
        <id>1328</id>
      </contributor>
      <comment>/* El caça Mitsubishi A6M Zero */</comment>
      <text>[[Fitxer:AkutanZero1.jpg|thumb|300px|Personal de l'[[Armada dels Estats Units]] a l'[[illa Akutan]], l'[[11 de juliol]] de [[1942]], inspeccionant el ''Zero'' capturat.]]
El '''Zero d'Akutan''', també conegut com el '''Zero de Koga''' o '''Zero de les Aleutianes''', va ser un [[avió de caça|caça]] [[Japó|japonès]] [[Mitsubishi A6M Zero|Mitsubishi A6M ''Zero'']] tipus 0 model 21 que va realitzar un aterratge d'emergència a l'[[illa Akutan]], una de les [[Illes Fox]] que forma part de les [[illes Aleutianes]], [[Alaska]], durant la [[Segona Guerra Mundial]]. L'avió, sense grans desperfectes, va ser recollit per l'[[exèrcit estatunidenc]] el juliol de 1942 i es va convertir en el primer ''Zero'' amb capacitat de volar que van capturar durant la guerra.ref Rearden,''Enemy''/refref{{ref-web|url= http://www.j-aircraft.com/research/WarPrizes.htm |títol= War Prize: The Capture Of The First Japanese Zero Fighter In 1941 |consulta= 4 desembre 2009 |llengua= anglès}}/ref Després de la seva captura fou reparat i posteriorment utilitzat per pilots de proves estatunidencs. Com a resultat de la informació obtinguda durant les proves es van poder desenvolupar tàctiques per vèncer aquests avions, els principals de la [[Marina Imperial Japonesa]] durant la guerra.

Sovint s'ha descrit el ''Zero'' d'Akutan com «una captura d'incalculable valor per als Estats Units»,ref{{Cita Harvard | Rearden | 1995 | p=x| sp=si}}/ref i «probablement una de les captures més importants de la [[Guerra del Pacífic]]».ref name=Dwyer{{ref-web|url= http://www.aviation-history.com/mitsubishi/zero.html |títol= Mitsubishi A6M Zero-Sen - Japan |nom=Larry |cognom=Dwyer |any=2003 |editor= The Aviation History On-Line Museum |llengua=anglès |consulta= 3 desembre 2009}} /ref L'historiador japonès Masatake Okumiya va assegurar que la captura del ''Zero'' d'Akutan «no va ser menys greu» que la derrota dels japonesos durant la [[Batalla de Midway]] i que «va fer molt per accelerar la derrota final del Japó».ref name=Okumiya {{Cita Harvard | Okumiya | Horikoshi | Caidin | 1956 | p = 160-163 | sp = si}}/ref Un altre historiador, John Lundström, es troba entre els que desafien «l'afirmació que va fer falta la dissecció del ''Zero'' de Koga per desenvolupar tàctiques que poguessin vèncer aquest llegendari avió». 

El Zero d'Akutan va ser destruït el [[1945]] en un accident ocorregut durant un entrenament. Algunes peces encara es conserven en diversos museus dels Estats Units.

== El caça Mitsubishi A6M Zero ==
{{AP|Mitsubishi A6M Zero}}
[[Fitxer:Zero Akagi Dec1941.jpg|thumb|250px|Un Mitsubishi A6M2 ''Zero'' model 21 s'enlaira de l'[[portaavions Akagi|''Akagi'']] per [[Atac a Pearl Harbor|atacar Pearl Harbor]].]]
La [[Segona Guerra Sinojaponesa]] va començar el 1937. Atacs per part de caces [[Xina|xinesos]] a [[bombarder]]s japonesos van portar el Japó a desenvolupar el concepte de [[Caça d'escorta|caces d'escorta]]. L'autonomia limitada del [[Mitsubishi A5M]] ''Claude'', utilitzat per escortar els bombarders, va fer que l'[[Armada Imperial Japonesa]] encarregués el Mitsubishi A6M ''Zero'' com a caça de llarg abast i amb possibilitat de tenir base a terra o en [[portaavions]].ref {{Cita Harvard|Rearden|1995|p=1-3|sp=si}}/ref

El ''Zero'', el primer vol del qual va tenir lloc el 1939, era extremadament àgil i lleuger, amb una maniobrabilitat i autonomia superiors a qualsevol altre caça del món en aquell temps.ref {{Cita Harvard | Dean | 1995 | p = 278-279 | sp = si}}/ref El ''Zero'' va ser superior a tots els caces aliats durant els primers dos anys de la guerra.ref {{Cita Harvard|Dear|1995|p=17|sp=si}}/ref Amb tot, per aconseguir aquests resultats, els enginyers japonesos van haver de sacrificar la durabilitat. El ''Zero'' era molt lleuger i no tenia [[blindatge]] ni tanc de combustible autosegellat.{{Citació necessària|data=novembre de 2012}} Segons l'escriptor nord-americà Jim Rearden, «el ''Zero'' era probablement l'avió més fàcil d'abatre quan era danyat ... Els japonesos ... no estaven preparats o no eren capaços de construir caces més avançats en la quantitat requerida per lluitar amb el creixent nombre i qualitat dels caces nord-americans».ref name=RF10 {{Cita Harvard|Rearden|1995|p=10  13|sp=si}}/ref Com a resultat, el ''Zero'' va ser el caça principal de l'Armada Imperial Japonesa durant la guerra, del qual se'n van arribar a fabricar aproximadament 10.500 unitats.ref {{Cita Harvard|Bergerud|2001|p=205|sp=si}}/ref

El 1940 [[Claire Lee Chennault]], líder dels «[[Tigres Voladors]]», va escriure un informe sobre el rendiment d'aquesta aeronau. Els analistes del [[Departament de Guerra dels Estats Units]] el van rebutjar, qualificant-lo com «una completa ximpleria» i van concloure que el rendiment atribuït al ''Zero'' era aerodinàmicament impossible.ref {{Cita Harvard | Handel | 1989 | p = 139 | sp = si}}/ref Durant els primers temps de la guerra el ''Zero'' superava a qualsevol altre caça contra el qual s'enfrontés. Segons l'[[as de l'aviació]] [[William N. Leonard]], «en aquests primeres trobades estàvem aprenent pel nostre compte la bogeria d'entaular un duel [contra el ''Zero'']».ref{{Cita Harvard | Rearden | 1995 | p = 14 | sp = si}}/ref

Durant l'[[atac a Pearl Harbor]] es van abatre nou ''Zeros''.ref {{Cita Harvard | Rearden | 1995 | p = 28 | sp = si}}/ref Gràcies a aquestes restes els [[Aliats de la Segona Guerra Mundial|Aliats]] van saber que aquest avió no comptava amb blindatge ni amb tancs de combustible autosegellats, però poc es va poder conèixer de les seves característiques de vol, les quals eren essencials conèixer per poder desenvolupar les tàctiques defensives necessàries.ref {{Cita Harvard | Rearden | 1995 | p = 29 | sp = si}}/ref 

Abans de la troballa del ''Zero'' d'Akutan els Aliats havien obtingut informació tècnica de tres avions abatuts. Un d'ells (amb número de sèrie 5349 i pilotat per [[Hajime Toyoshima]]) es va estavellar a l'[[illa de Melville (Austràlia)|illa de Melville]] ([[Austràlia]]) després del [[bombardeig de Darwin]]. El ''Zero'' va ser greument danyat i Toyoshima es va convertir en el primer presoner dels australians durant la [[Guerra del Pacífic (1937-1945)|Guerra del Pacífic]]. Un altre aeroplà, pilotat per Yoshimitsu Maeda, es va estavellar prop del [[cap Rodney]], [[Nova Guinea]]. L'equip enviat per recuperar la nau es va equivocar en tallar les ales, danyant el travesser i deixant a l'artefacte incapaç de volar.ref name=RF30 {{Cita Harvard | Rearden | 1995 | p = 30 | sp = sí}} /ref El tercer procedia de la [[Xina]], on [[Gerhard Neumann]] va aconseguir reconstruir un ''Zero'' funcional. Per a aquesta tasca utilitzà un avió parcialment intacte (amb un número de sèrie 3372) que va aterrar en territori xinès i va utilitzar recanvis rescatats d'altres avions caiguts. Amb tot, les males condicions i el temps de lliurament excessiu des de la Xina van impedir que el ''Zero'' de Neumann arribés als Estats Units abans de la data en què el ''Zero'' d'Akutan es va provar.ref {{ref-web| url = http://web.mit.edu/invent/iow/neumannrevised.html | títol = Lemelson-MIT program - Inventor of the Week Archive profile of Gerhard Neumann |editor= [[Massachusetts Institute of Technology|MIT]] | any = 1998 | consulta = 3 desembre 2009}} /ref

== L'última missió del pilot Koga ==
[[Fitxer:Tadayoshi Koga.png|right|Upright|thumb|170px|Tadayoshi Koga (10 de setembre de 1922 - 4 de juny de 1942) era el pilot del ''Zero'' d'Akutan.]]
El juny de 1942, com a part de l'[[Batalla de Midway]], els japonesos van [[Campanya de les Illes Aleutianes|atacar les illes Aleutianes]], al sud de la costa d'[[Alaska]]. Una força especial al comandament de l'Almirall [[Kakuji Kakuta]] [[Batalla de Dutch Harbor|bombardejà Dutch Harbor]], a l'[[illa Unalaska]], en dues ocasions: la primera el 3 de juny i l'altra l'endemà.

Pilotant el seu ''Zero'', el [[contramestre]] Tadayoshi Koga es va enlairar del portaavions ''[[Portaavions Ryūjō|Ryūjō]]'' com a part del grup d'atac del dia 4. Koga formava part d'una secció de tres aeronaus, en què els seus companys eren el suboficial de marina Makoto Endo i el contramestre Tsuguo Shika. Koga i els seus companys van atacar Dutch Harbor, van abatre un [[hidroavió]] [[Consolidated PBY Catalina|PBY''Catalina'']] nord-americà pilotat per Bud Mitchell i van metrallar després als supervivents a l'aigua. Durant el combat, l'aeroplà de Koga (amb número de sèrie 4593) va resultar danyat.ref name=RF54 {{Cita Harvard | Rearden | 1995 | p = 54 | sp = si}}/ref

[[Fitxer:AkutanZero3.jpg|thumb|left|250px|El caça de Koga a [[Batalla de Dutch Harbor|Dutch Harbor]], moments després de ser danyat. En aquesta fotografia s'observa que està perdent oli.]]
En el relat dels fets que va realitzar Tsuguo Shika el 1984 va assegurar que l'aeronau de Koga va resultar danyada mentre realitzaven un atac a dos ''Catalinas'' que estaven ancorats a la badia. En la narració s'omet qualsevol informació sobre l'abatiment del PBY ''Catalina'', mentre que, d'altra banda, tant els registres nord-americans com els japonesos contradiuen la seva descripció dels fets: no hi havia ''Catalinas'' ancorats a la badia. Amb tot, el seu relat sí que coincideix amb els registres dels atacs del dia abans. Rearden va comentar: «Sembla que després de gairebé mig segle després de l'esdeveniment, la memòria de Shika confon els atacs del 3 i del 4 de juny ... Sembla que durant l'entrevista, Shika va tenir memòria selectiva en no esmentar l'abatiment del PBY i l'ametrallament posterior de la tripulació a l'aigua».ref name=RF54/

No se sap qui va disparar contra el ''Zero'' de Koga tot i que molts individus s'han atribuït l'acció. L'evidència fotogràfica suggereix que l'avió va ser cosit a trets des de terra, mentre les inspeccions físiques van revelar que les bales d'armes petites van ser les que van abatre l'avió. Es van trobar trets de bales [[12,7 × 99 mm OTAN|50 BMG]] (12,7 mm) i més petites tant en les parts superiors com inferiors de l'avió.ref {{Cita Harvard|Rearden|1995|p=56|sp=si}}/refref{{Cita Harvard|Rearden|1995|p=67-68|sp=si}}/ref

=== Aterratge d'emergència ===
{{Mapa de localització
|Alaska
|label =
|lat = 54 !-- No correspon a la latitud i longitud correctes, només és per situar-ho al mapa.--
|long = 194
|position = right
|width = 250
|float = right
|caption = Ubicació de l'[[illa Akutan]] a [[Alaska]].
}}
L'impacte clau perquè fos abatut el ''Zero'' fou el que va danyar el conducte de retorn de l'oli, amb la conseqüent pèrdua d'oli. Koga va disminuir la velocitat per evitar, en la mesura del possible, que el motor s'aturés.ref {{Cita Harvard | Rearden | 1995 | p = 57 | sp = si}}/ref Rearden exposa el següent:

blockquote Els tres ''zeros'' van volar a l'illa Akutan, 25 milles a l'est de Dutch Harbor, la qual havia estat escollida per fer aterratges d'emergència. A prop de l'illa hi havia un [[submarí]] japonès destinat a recollir als possibles pilots abatuts. A Akutan els tres ''zeros'' van rodejar una plana coberta d'herba, a mitja milla de Broad Bight. Shikada va pensar que el sòl estaria dur sota l'herba, però en la seva segona volta va notar la brillantor de l'aigua. Aviat es va adonar que Koga hauria de fer un aterratge sense [[tren d'aterratge]]. Però aleshores Koga ja havia fet baixar el seu tren d'aterratge i aquest estava gairebé totalment desplegat.ref name=RF58 {{Cita Harvard|Rearden|1995|p=58|sp=si}}/ref /blockquote

El tren d'aterratge es va encallar a l'aigua i el fang, de manera que l'avió va capotar i es va arrossegar fins a aturar-se. Encara que l'aeronau va sobreviure a l'impacte i va quedar gairebé intacta, el pilot va morir en estavellar-se, probablement d'una fractura de [[Cervical|cervicals]] o un cop al [[crani]]. Els companys de Koga tenien ordres de destruir qualsevol ''zero'' que aterrés en sòl enemic, però en desconèixer si Koga encara era viu no van voler metrallar l'avió i van decidir marxar. El submarí japonès que es trobava als afores de l'illa Akutan per recollir els pilots va buscar en Koga en va, abans de veure's obligat a fugir davant la presència del [[destructor]] [[USS Williamson (DD-244)|USS ''Williamson'']].ref name=RF58/

== Recuperació de la nau ==
[[Fitxer:William Thies and Leslie Gehres.jpg|left|thumb|250px|Bill Thies (esquerra) va pilotar el [[PBY Catalina|PBY''Catalina'']] que va descobrir el ''Zero'' d'Akutan.]]
El lloc de l'impacte, que es trobava fora del camp visual dels avions que realitzaven les rutes habituals i era invisible des dels vaixells, va romandre sense ser vist tot un mes. El 10 de juliol un hidroavió ''Catalina'', pilotat pel tinent William Thies, va albirar les restes. Thies havia patrullat mitjançant [[navegació per estima]] i s'havia perdut. Després d'albirar les [[illes Shumagin]] va orientar el seu aeroplà i va començar el retorn cap a Dutch Harbor per la ruta més curta, per damunt l'illa Akutan. El comandant de l'hidroavió, Albert Knack, va veure les restes. L'avió va envoltar el lloc de l'accident, van prendre nota de la posició al mapa i van tornar a Dutch Harbor per notificar-ho. Thies va convèncer al seu comandant, [[Paul Foley]], que li permetés tornar al lloc amb un grup de rescat. L'endemà l'equip va volar al lloc per inspeccionar les restes. El fotògraf de l'armada Arthur W. Bauman va prendre diverses fotografies mentre els homes treballaven.ref {{Cita Harvard | Rearden | 1995 | p = 61-62 | sp = si}}/ref

[[Fitxer:Tadayoshi Koga1.jpg|thumb|170px|El cos de Koga, després de ser tret d'entre les restes de l'avió.]]
L'equip de rescat nord-americà va extreure el cos de les restes de l'avió després que Knack, el més baix de l'equip, s'introduís en ell i tallés el cinturó de seguretat. Posteriorment van registrar el cos a la recerca d'algun objecte que proporcionés informació, i després el van enterrar en una fossa poc profunda. Thies va tornar juntament amb el seu equip a Dutch Harbor, on va informar que l'avió era recuperable. L'endemà, 12 de juliol, un equip de rescat al comandament del tinent Robert Kirmse va ser enviat a Akutan. L'equip va enterrar el cos de Koga en un turó proper i va començar la recuperació de la nau, encara que la falta d'equip pesat (el qual no van poder desembarcar, ja que el vaixell que el transportava va perdre dues àncores) va aturar els seus esforços. El 15 de juliol es va enviar un tercer equip de rescat i en aquesta ocasió, ja amb l'equip adequat, van poder alliberar el ''Zero'' del fang i el van arrossegar fins a una barcassa propera sense infringir-li més danys. L'avió va ser portat fins Dutch Harbor, on va ser posat cap per amunt i netejat.ref {{Cita Harvard | Rearden | 1995 | p = 66-70 | sp = si}}/ref

[[Fitxer:Akutan Zero shipped.jpg|left|thumb|250px|El ''Zero'' mentre era pujat a un vaixell per al seu transport a terres continentals dels Estats Units.]]
El ''Zero'' d'Akutan va ser embarcat a bord del [[USS St Mihiel (AP-32)|USS ''St Mihiel'']] i portat a [[Seattle]], on va arribar l'[[1 d'agost]]. Des d'allà l'avió va ser enviat a la [[Base Aeronaval de North Island]], prop de [[San Diego (Califòrnia)|San Diego]], on se li van realitzar acurades reparacions, que bàsicament «consistien a redreçar l'estabilitzador vertical, el timó, l'extrem de les ales, l'aleró i la cúpula de la cabina. Els puntals, tallats durant l'aterratge, van necessitar un treball més exhaustiu. L'[[Hèlix (dispositiu)|hèlix]] Sumitomo de tres aspes va ser arreglada i reutilitzada».ref name=Rearden72 {{Cita Harvard | Rearden | 1995 | p = 72 | sp = si}}/ref L'''[[hinomaru]]'' vermell va ser reemplaçat per una [[Escarapel·la aeronàutica|escarapel·la]] estatunidenca. Durant tot el període de reparacions l'avió va estar vigilat les 24 hores del dia per guàrdies de la [[policia militar]] per evitar que possibles caçadors de records el danyessin. El ''Zero'' va tornar a estar en condicions de volar el [[20 de setembre]].ref name=Rearden72/

== Anàlisi del Zero ==
[[Fitxer:Akutan Zero in San Diego.jpg|thumb|250px|Eddie Sanders conduint l'aeronau per la pista.]]
El [[20 de setembre]] de 1942 el [[capità de corbeta]] Eddie R. Sanders va realitzar el primer vol de prova. En total va realitzar 24 vols d'aquest tipus entre el 20 de setembre i el [[15 d'octubre]]. Segons Sanders:

blockquote Aquests vols són per cobrir les proves de rendiment com les que els fem als avions en prova de l'armada. El primer vol va mostrar les debilitats del ''Zero'', les quals podrien aprofitar els nostres pilots amb les tàctiques adequades [...] immediatament es va posar de manifest el fet que l'[[aleró]] es va aturar a velocitats superiors als 200 [[Nus (unitat)|nusos]] de manera que les maniobres per virar a aquestes velocitats eren lentes i requerien de molta força a la palanca de control. L'avió virava més fàcilment cap a l'esquerra que cap a la dreta. A més, el motor es va calar durant una acceleració negativa, pel seu [[carburador]] de tipus flotant. Ara tenim una resposta per quan els pilots són superats tàcticament i no poden escapar d'un ''Zero'' que els persegueix. Cal anar en picat, verticalment, usant l'acceleració negativa si és possible, per ampliar la distància mentre el motor del ''Zero'' s'atura per l'acceleració. Al voltant dels 200 nusos, girar bruscament a la dreta abans que el pilot del ''Zero'' pugui alinear la mira.ref {{Cita Harvard | Rearden | 1995 | p = 73 | sp = sí}}. /ref /blockquote

En proves posteriors el director de vols de prova de la [[Base Aeronaval d'Anacostia]], [[Frederick M. Trapnell]], va volar amb l'aeronau, mentre Sanders ho feia amb avions nord-americans realitzant maniobres idèntiques. Posteriorment el pilot de proves Melville Hoffman va realitzar més simulacions de combat aeri.

Després el ''Zero'' va ser transferit de la Base Aeronaval de North Island a la d'Anacostia. El 1944 va ser demanat a North Island per usar-lo com avió de proves per als pilots que serien enviats al front del Pacífic. Un model 52, capturat durant la [[Batalla de Guam (1944)|alliberament de Guam]] va ser utilitzat posteriorment.ref {{Cita Harvard | Rearden | 1995 | p = 78-84 | sp = sí}}. /ref

La informació i conclusions obtingudes de les proves van ser publicades a ''Informational Intelligence Summary 59'', ''Technical Aviation Intelligence Brief #3'', ''Tactical and Technical Trends #5'' (publicat abans de realitzar el primer vol de prova) i a ''Informational Intelligence Summary 85''. Aquests informes van tendir a subestimar una mica les capacitats del ''Zero''.ref name=Dunn {{ref-web| url = http://www.warbirdforum.com/zerodunn.htm | títol = Zero Model 21 : unraveling the performance data (part 1) | autor = Richard L. Dunn | any = 2004 | consulta = 3 desembre 2009}} /ref

== Conseqüències ==
Mentre diverses fonts asseguren que la informació recollida del ''Zero'' capturat es van utilitzar per dissenyar el [[Grumman F6F Hellcat|Grumman F6F ''Hellcat'']], el caça estatunidenc embarcat que va substituir el [[Grumman F4F Wildcat|F4F ''Wildcat'']],ref name = Okumiya/ref name=Degan103 {{Cita Harvard | Degan | 2003 | p = 103 | sp = si}}/ref el ''Hellcat'' ja s'havia dissenyat, ordenat i provat en vol abans de la data del descobriment del ''Zero'' d'Akutan.ref name=OLeary {{Cita Harvard | O'Leary | 1980 | p = 67 -74 | sp = si}}/ref La primera producció del F6F va volar per primera vegada el [[4 d'octubre]] del 1942, dues setmanes després del primer vol de prova del ''Zero'' per part de personal dels Estats Units.ref name=OLeary/ Tot i que les proves realitzades no van influir en el desenvolupament del caça estatunidenc,ref {{Cita Harvard | Rearden | 1995 | p = 86 | sp = sí}}. /ref sí que els va donar coneixement de les seves característiques a l'hora de pilotar-lo, incloent-hi les seves limitacions a l'hora de girar a la dreta i anar en picat.ref name=Reardon88/ Està confirmat que aquesta informació, sumada a les capacitats millorades del ''Hellcat'', va ajudar als pilots estatunidencs a «inclinar la balança al Pacífic».ref name=Degan103/ Els asos estatunidencs [[Kenneth A. Walsh]] i R. Robert Porter, entre altres, van assegurar que les tàctiques derivades de les proves van salvar-los la vida.ref name=Reardon88 {{Cita Harvard | Rearden | 1995 | p = 88 | sp = si}}/ref [[James Sargent Russell]], que va comandar l'esquadró de ''Catalinas'' que va descobrir el ''Zero'' i qui més tard va ser ascendit al grau de [[vicealmirall]], va assegurar que el ''Zero'' de Koga va ser de «tremenda importància històrica». [[William N. Leonard]] concordà, assegurant que: «El ''Zero'' capturat va ser un tresor. Que jo sàpiga, cap altra màquina capturada ha revelat tants secrets quan la necessitat era tan gran».ref{{Cita Harvard | Rearden | 1995 | p = 86-88 | sp = si}}/ref

Alguns historiadors no estan d'acord en el grau en què el ''Zero'' d'Akutan va influir en el resultat de la guerra aèria al Pacífic. Per exemple el ''[[Thach Weave]]'', una tàctica creada per [[John Thach]] i utilitzada amb èxit en contra dels avions japonesos, va ser desenvolupada abans de l'[[atac a Pearl Harbor]], basant-se en els informes d'intel·ligència sobre el rendiment del ''Zero'' a la Xina.ref {{Cita Harvard | Rearden | 1995 | p = 4-5 | sp = si}}/ref

[[Fitxer:Chidorigafuchi04s3072.jpg|Upright|thumb|200px|El [[Cementiri Nacional de Chidorigafuchi]], lloc on probablement es trobin les restes de Tadayoshi Koga.]]
blockquote La captura i els vols de prova del ''Zero'' de Koga generalment són descrits com un gran cop dels Aliats, ja que van revelar els secrets de la misteriosa aeronau i el van portar directament a la seva caiguda. Segons aquest punt de vista, només a partir de llavors els pilots aliats van aprendre com enfrontar-se amb els seus àgils oponents. Els japonesos no podrien estar més d'acord [...] però aquells pilots navals que van combatre al ''Zero'' al [[Batalla del Mar del Corall|Mar del Corall]], a [[batalla de Midway|Midway]] i a [[Campanya de Guadalcanal|Guadalcanal]] sense el benefici dels resultats dels informes, pregarien perquè es canviés l'afirmació que es va necessitar la dissecció del ''Zero'' de Koga per crear tàctiques capaços de vèncer a aquest llegendari aeroplà. Per a ells, el ''Zero'' no era un avió misteriós. Es va córrer ràpidament la veu dels seus atributs particulars entre els pilots de combat. De fet, el 6 d'octubre, mentre es provava el ''Zero'', (el pilot de prova del''Zero''Frederick M.) Trapnell va fer una afirmació summament reveladora: «La impressió general de l'avió és exactament la mateixa originalment creada per intel·ligència, incloent-hi el seu rendiment».ref{{Cita Harvard | Lundström | 2005 | p = 535 | sp = si}}/ref /blockquote

El ''Zero'' de Koga va ser destruït en un accident ocorregut durant un entrenament al febrer de 1945. Mentre es trobava en marxa llest per enlairar-se, un bombarder en picat [[Curtiss SB2C Helldiver|Curtiss SB2C ''Helldiver'']] va perdre el control i va impactar contra ell. L'[[Hèlix (dispositiu)|hèlix]] del ''Helldiver'' va fer miques al ''Zero''. De les restes, William N. Leonard va recuperar diverses vàlvules, donant-les al [[Museu de l'Armada dels Estats Units]]. El [[Museu del Patrimoni d'Alaska]] i el [[Museu Nacional de l'Aire i l'Espai]] també compten amb petites peces d'aquest.ref {{Cita Harvard | Rearden | 1995 | p = 91 | sp = si}}/ref

En un intent per repatriar el cos de Koga, l'autor nord-americà Jim Rearden va dirigir una recerca a Akutan el 1988. Rearden, va localitzar la tomba de Koga, però la va trobar buida. Rearden i l'empresari japonès Minoru Kawamoto van descobrir en arxius que el seu cos havia estat [[Exhumació|exhumat]] per l'equip del Servei del Registre de Tombes dels Estats Units i enterrat a l'illa [[Adak]]. Aquell equip, desconeixedor de la identitat de Koga, va marcar el cos com no identificat. El 1953 el cementiri d'Adak va ser excavat i 236 cossos van ser retornats al Japó. 13 cossos van ser identificats i la resta van ser enterrats al [[Cementiri Nacional de Chidorigafuchi]]. És molt probable que el cos de Koga fos un d'ells.ref {{Cita Harvard | Rearden | 1995 | p = 95-98 | sp = si}}/ref

== Vegeu també ==
* [[Mitsubishi A6M Zero]]

== Referències ==
=== Notes ===
{{referències|2}}

=== Bibliografia ===
* {{ref-llibre|cognom=Bergerud |nom=Eric M |títol=Fire in the Sky: The Air War in the South Pacific |any=2001|editorial=Westview Press |llengua=anglés |isbn=0-8133-3869-7}}
* {{ref-llibre|cognom=Dear |nom=Ian |títol=The Oxford Guide to World War II |any=1995 |editorial=Oxford University Press |llengua=anglés |isbn=978-0-19-534096-9}}
* {{ref-llibre|cognom=Degan |nom=Patrick |títol=Flattop Fighting in World War II |any=2003 |editorial=McFarland |llengua=anglés |isbn= 978-0-7864-1451-2}}
* {{ref-llibre|cognom=Handel |nom=Michael I |títol=War, Strategy, and Intelligence |any=1989 |mes= |editorial=Routledge |llengua=anglés |isbn=0-7146-3311-9}}
* {{ref-llibre|cognom=Lundstrom |nom=John B |títol=The First Team and the Guadalcanal Campaign: Naval Fighter Combat from August to November 1942 |any=2005 |editorial=Naval Institute Press |llengua=anglés |isbn=1-59114-472-8}}
* {{ref-llibre|cognom=Okumiya |nom=Masatake |apellidos2=Horikoshi|nom2=Jiro|apellidos3=Caidin|nom3=Martin |títol=Zero! |any= 1956|mes= |editorial=E.P. Dutton  Co. |lloc=Nueva York |llengua=anglés }}
* {{ref-llibre|cognom=O'Leary |nom=Michael |títol=United States Naval Fighters of World War II in Action |any=1980 |editorial=Blandford Press |lloc=Inglaterra |llengua=anglés |isbn=0-7137-0956-1 |id= |pàgines= |capítol= |URLcapítulo= |cita=}}
* {{ref-llibre|cognom=Rearden |nom=Jim |títol=Koga's Zero: The Fighter That Changed World War II |edició=2a ed.|any=1995 |editorial=Pictorial Histories Publishing Company |llengua=anglés |isbn=0-929521-56-0}}
* {{ref-publicació|cognom=Rearden |nom=Jim |títol=Koga's Zero—An Enemy Plane That Saved American Lives |url=http://www.americanheritage.com/articles/magazine/it/1997/2/1997_2_56.shtml |llengua=anglés |publicació=Invention and Technology Magazine|volum=13 |exemplar=2 |consulta= 3 de desembre de 2009}}

== Enllaços externs ==
{{Commons|Akutan Zero}}
{{wikisource|en:The New Mitsubishi-Nagoya Zero Fighter|The New Mitsubishi-Nagoya Zero Fighter}}
{{wikisource|en:Informational Intelligence Summary No. 85|Informational Intelligence Summary No. 85}}

{{ORDENA:Zero D'Akutan}}
{{Enllaç AB|fr}}
{{Enllaç AD|en}}
{{Enllaç AD|es}}
{{Enllaç AD|pl}}

[[Categoria:Caces]]
[[Categoria:Història militar del Japó]]
[[Categoria:Història d'Alaska]]
[[Categoria:Illes Fox]]</text>
      <sha1>idzba2yt4de52pm8hlx6etwwmvied91</sha1>
      <model>wikitext</model>
      <format>text/x-wiki</format>
    </revision>
  </page>