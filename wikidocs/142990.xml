<page>
    <title>Gertrude Stein</title>
    <ns>0</ns>
    <id>142990</id>
    <revision>
      <id>13842162</id>
      <parentid>12835266</parentid>
      <timestamp>2014-07-16T08:48:11Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{FR|data=gener de 2014}}
{{Infotaula Persona
|nom =Gertrude Stein 
|imatge =Gertrude Stein 1935-01-04.jpg
|peu =Gertrude Stein 
|data_naix ={{data naixement|1874|2|3}}
|lloc_naix =[[Allegheny]], [[Pennsilvània]], {{USA}}
|data_mort ={{data defunció i edat|1946|7|27|1874|2|3}}
|lloc_mort =[[París]], {{FRA}} 
|nacionalitat=[[estatunidenca]]
|ocupació =escriptora, empresària
|marit =
|fills = 
|pares = 
|signatura = 
}}
'''Gertrude Stein''' ([[Allegheny]], [[Pennsilvània]], 3 de febrer de [[1874]] – [[París]], 27 de juliol de [[1946]]), fou una escriptora [[estatunidenca]] considerada el catalitzador de l'art modern i de la [[literatura]] d'avantguarda, que va viure la major part de la seva vida a [[França]].

== Biografia ==
=== Primers anys ===
Gertrude Stein va néixer en una família culta d'immigrants jueus [[Alemanya|alemanys]]. El seu pare, Daniel Stein, era un executiu del ferrocarril que, gràcies a inversions en tranvies i en immobles, va fer la fortuna de la família. Quan Gertrude tenia tres anys, la família es va traslladar a [[Viena]] i [[París]]. Ella va tornar a Amèrica amb la família el [[1878]] i es va establir a [[Oakland]] ([[Califòrnia]]). Continuarien visitant [[Europa]] periòdicament de vacances. Gertrude i dos dels seus germans van viure amb la família materna a Baltimore després del traspàs de llurs progenitors.

Stein va estudiar al Radcliffe College amb el psicòleg William James. Després de graduar-se el [[1897]], va passar l'estiu a [[Woods Hole]] ([[Massachusetts]]), estudiant embriologia al laboratori de biologia marina. Després van seguir dos anys a l'escola de medicina Johns Hopkins Medical School, que va deixar el [[1901]] sense haver assolit cap titulació.

El [[1902]] se'n va anar a [[França]] en el gran període d'activitat artística a [[Montparnasse]]. De [[1903]] a [[1912]] va viure a [[París]] amb el seu germà Leo Stein, que va esdevenir un famós crític d'art. Stein va conèixer la seva parella, [[Alice B. Toklas]], el [[1907]], qui dos anys més tard es va instal·lar a casa de Gertrude i Leo.ref[http://www.autostraddle.com/sexy-lesbian-love-letters-1896-to-1934-209681/ ''15 Ladies Who Were Writing Sexy Lesbian Love Letters Before You Got Born''] a ''[[Autostraddle]]'', 15/1/2014 {{en}}/ref Durant gran part de la seva vida, Gertrude va viure de les rendes del patrimoni patern, igual com feien els seus germans. Després de l'èxit de les [[memòries]] ''The Autobiography of Alice B. Toklas'' en la [[dècada de 1930]], Stein va esdevenir rica pels seus propis mitjans.

Els dos germans Stein van recopilar una de les primeres col·leccions de [[Cubisme]] i art modern. Era propietària d'obres de [[Pablo Picasso]] (amic de l'autora, de qui va elaborar un conegut retrat), [[Henri Matisse]], [[André Derain]], [[Georges Braque]], [[Juan Gris]] i altres joves pintors. Picasso tamhé va pintar el retrat del nebot de Gertrud, Allan Stein.

Quan el [[Regne Unit]] va declarar la guerra a [[Alemanya]] durant la [[Primera Guerra Mundial]], Stein i Toklas estaven de visita a casa d'[[Alfred North Whitehead]] a [[Anglaterra]]. Van tornar a França i, quan Stein havia après a conduir, es van oferir voluntàries per transportar subministraments als hospitals (més endavant rebrien honors del Govern francès per aquesta tasca).

=== Estada a Mallorca ===
Durant la Primera Guerra Mundial, Stein i Toklas van deixar París per [[Mallorca]]. Posteriorment, prop de l'any 1929, ella seria la responsable de la Instal·lació de [[Robert Graves]] a l'illa. Stein i Graves s'havien conegut a l'[[Alta Savoia]], i a la pregunta d'on l'aconsellava anar a viure, ella, amb la seva típica ironia, li va assegurar que Mallorca és el paradís, sempre que hom pugui aguantar-ho. L'estada d'Stein i Toklas a l'illa va tenir dos moments: l'estiu de 1914, i el 1916, quan hi residiren més de mig any. A Mallorca els va rebre el seu amic [[William Edwards Cook]] i ocuparen una casa a [[el Terreno]].  Durant aquest període d'aïllament, Stein va escriure algunes peces curtes en les quals va desenvolupar encara més la tècnica que havia utilitzat a ''Tender buttons: objects, food, rooms'', juxtaposant descripcions circumstancials (de les condicions climàtiques o el menjar, per exemple), trossos de conversa i reflexions a l'atzar. No obstant això, aquestes obres reflecteixen l'interès d'Stein no només per l'experimentació literària, sinó per l'exploració dels seus sentiments respecte a Alice Toklas, la seva relació i el seu futur juntes. Les peces de Mallorca inclouen moltes exclamacions d'amor exuberant, de vegades expressades en un codi privat, així com els sentiments de gelosia i inseguretat. Encara que alguns biògrafs retraten el període de Mallorca com una lluna de mel idíl·lica, una lectura acurada de l'obra d'Stein suggereix que l'ambient sovint era tens i fins i tot volàtil.

=== Activitat al París de preguerra ===
A finals de la [[dècada del 1920]], el saló de ''27 Rue de Fleurus'', amb parets cobertes de quadres d'avantguarda, va atreure grans artistes i escriptors que rondaven la capital francesa en aquell període. Per exemple, [[Ernest Hemingway]], [[Ezra Pound]], [[Henri Matisse]], [[Thornton Wilder]], [[Sherwood Anderson]] i [[Guillaume Apollinaire]]. Ella va inventar el terme Generació perduda per a alguns dels autors estatunitencs exiliats. D'aquesta època data també l'amistat amb l'autora [[Mina Loy]], que duraria tota una vida. Encantadora, xerraire i alegre, tenia un gran cercle social i no parava de fer-se promoció. Les seves opinions sobre [[art]] i literatura tenien una gran influència. Fou la protectora d'Ernest Hemingway i, quan va néixer el seu fill, va demanar-li de ser-ne la padrina. L'estiu de [[1931]], Stein va recomanar al jove escriptor i compositor [[Paul Bowles]] de desplaçar-se a [[Tànger]], on ella i Alice havien passat les vacances. Hemingway descriu de quina manera Alice era l'esposa de Gertrude, ja que Stein rara vegada s'adreçava a la dona de Hemingway i ell feia el mateix amb Alice, i deixaven que les dues esposes la fessin petar.

Políticament, resulta una figura força ambigua: [[feminisme|feminista]] homosexual declarada, era considerada una conservadora. Veia els aturats com a ganduls i s'oposava a [[Franklin D. Roosevelt]] i al ''[[New Deal]]''. Durant la [[Guerra Civil espanyola]], estava de la part [[Francisco Franco|franquista]]. Quan els alemanys van ocupar França, de primer va donar suport al règim de [[Govern de Vichy|Vichy]], tot i que al final va canviar de postura.

=== Segona Guerra Mundial i vida posterior ===
En esclatar el conflicte, Stein i Toklas es van mudar a una casa de camp a Bilignin, [[Ain (departament)|Ain]], [[Roine-Alps]]. Els veïns en deien, simplement, les americanes, cosa que va permetre que, essent totes dues jueves, escapessin a la persecució. Possiblement hi va contribuir l'amistat amb Bernard Faÿ, col·laboracionista de Vichy, i els contactes amb la [[Gestapo]]. Quan Bernard Faÿ va ser condemnat a treballs forçats perpetus després de la guerra, Gertrude i Alice van demanar-ne l'alliberament. Alguns anys després, Alice participaria econòmicament a la fuga de Faÿ.

Després de la guerra, l'estatus de l'autora va créixer amb les visites que li retien els soldats americans. Va morir d'un càncer d'estómac a l'edat de 72 anys a Neuilly-sur-Seine. Era el [[27 de juliol]] de [[1946]]. Està enterrada al cementiri Père Lachaise de París.

El fotògraf i escriptor Carl Van Vechten fou el marmesor literari de Gertrude Stein. Ell va ser qui va ajudar a publicar algunes obres que havien restat inèdites fins a aquell moment.

== Obres seleccionades ==
* 1909: ''Three Lives''
* 1914: ''Tender buttons: objects, food, rooms''
* 1922: ''Geography and Plays''
* 1925: ''The Making of Americans''
* 1929: ''Four Saints in Three Acts''
* 1929: ''Useful Knowledge''
* 1931: ''How to Write''
* 1933: ''The Autobiography of Alice B. Toklas''
* 1935: ''Lectures in America''
* 1936: ''The Geographical History of America or the Relation of Human Nature to the Human Mind''
* 1937: ''Everybody's Autobiography''
* 1938: ''Picasso''
* 1940: ''Paris France''
* 1941: ''Ida; a novel''
* 1943: ''Three Sisters Who Are Not Sisters''
* 1945: ''Wars I Have Seen''
* 1946: ''Reflections on the Atom Bomb''
* 1946: ''Brewsie and Willie''
* 1947: ''The Mother of Us All''
* 1949: ''Last Operas and Plays''
* 1950: ''The Things as They Are''
* 1953: ''Patriarchal Poetry''
* 1957: ''Alphabets and Birthdays''

== Vegeu també ==
* ''[[Rosa és una rosa és una rosa és una rosa]]''

==Referències==
{{Projectes germans |títol= |commons= |commonscat= Gertrude Stein|wikt= |q= |species= |b= |n= |w= |s= en:Author:Gertrude Stein|v= |voy= }}
{{Referències}}
{{Autoritat}}

{{ORDENA:Stein, Gertrude}}
{{Enllaç AB|de}}

[[Categoria:Escriptors estatunidencs en anglès]]
[[Categoria:Escriptors de Pennsilvània]]
[[Categoria:Literatura LGBT]]</text>
      <sha1>hg1ga839rfbhy92d0d6wex8lbhbax14</sha1>
      <model>wikitext</model>
      <format>text/x-wiki</format>
    </revision>
  </page>