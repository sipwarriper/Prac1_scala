<page>
    <title>Boris III de Bulgària</title>
    <ns>0</ns>
    <id>75419</id>
    <revision>
      <id>13839516</id>
      <parentid>13622662</parentid>
      <timestamp>2014-07-16T02:15:18Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Boris III of Bulgaria]]</comment>
      <text>{{Monarca
| nom = Boris III l'Unificador
| títol = [[Llista de sobirans de Bulgària|Tsar de Bulgària]]
| imatge =Boris3bulgaria1894.jpg
| text imatge = 
| regne = [[3 d'octubre]] de [[1918]] – [[28 d'agost]] de [[1943]]
|coronació = 
| nom complet = Boris Klemens Robert Maria Pius Ludwig Stanislaus Xaver
| altrestítols = 
| predecessor =[[Ferran I de Bulgària|Ferran I]]
| successor = [[Simeó II de Bulgària|Simeó II]]
| hereu =
| reina = [[Joana d'Itàlia]]
| consort =
| descendència = 
| pare = [[Ferran I de Bulgària|Ferran I]]
| mare = [[Maria Lluïsa de Borbó-Parma (reina de Bulgària)|Maria Lluïsa de Borbó-Parma]]
| casa reial = 
| dinastia = [[Dinastia Saxònia-Coburg Gotha|Casa de Saxònia-Coburg Gotha]]
| data de naixement={{Data naixement|1894|1|30}}
| lloc de naixement= [[Sofia]], [[Principat de Bulgària]] ([[Imperi Otomà]])
| data de defunció={{Data defunció i edat|1943|8|28|1894|1|30}}
| lloc de defunció= [[Sofia]], [[Bulgaria]]
| religió = [[Catolicisme|catòlica]]
}}
'''Boris III de Bulgària''' ([[Sofia]] [[1894]] - accident automobilístic [[1943]]). Segon rei de [[Bulgària]] de la dinastia dels [[Saxònia-Coburg Gotha]]. Rei de [[Bulgària]] des de [[1918]] quan substituí al seu pare, el rei [[Ferran I de Bulgària]] i fins a l'any [[1943]] quan morí en un accident automobilístic sobre el qual encara avui existeixen dubtes sobre un possible regicidi per part dels nacionalsocialistes. 

== Biografia ==
Nascut el 30 de gener de l'any [[1894]] al Palau Reial de [[Sofia]], essent fill del rei [[Ferran I de Bulgària]] i de la princesa [[Maria Lluïsa de Borbó-Parma (reina de Bulgària)|Maria Lluïsa de Borbó-Parma]]. Boris era nét per part de pare del príncep [[August de Saxònia-Coburg Gotha]] i de la princesa [[Clementina d'Orleans]] que era filla del rei [[Lluís Felip I de França]] i de la princesa [[Maria Amèlia de Borbó-Dues Sicílies]] i per part de mare del duc [[Robert I de Parma]] i de la princesa [[Maria Pia de Borbó-Dues Sicílies]].

Arran de l'entrada a la [[Primera Guerra Mundial]], Bulgària es veié enfrontada a la majoria dels seus veïns: [[Grècia]], [[Sèrbia]] i [[Romania]]. El país lluità al costat de l'imperi austrohongarès per frenar la invasió francobritànica a [[Salònica]] l'any [[1915]] i de mica en mica la resistència búlgara s'anà debilitant progressivament fins que durant el mes d'octubre de l'any [[1918]] el rei [[Ferran I de Bulgària]] hagués d'abdicar en favor del seu fill per salvar la monarquia.

Així, durant el col·lapse de [[Bulgària]] de l'últim mes de la guerra, fou proclamat sobirà del país el príncep hereu Boris amb el nom de Boris III. Bulgària fou l'únic país combatent en el bàndol perdedor de la [[Primera Guerra Mundial]] que mantingué la monarquia com a forma d'estat. Malgrat tot, el país estava enormement debilitat, ja que la derrota significava la segona gran desfeta militar del país després de la segona guerra balcànica l'any [[1913]].

El manteniment de la monarquia anà acompanyat de l'ascens de Aleksandar Stamboliyski, del partit Unió Agrària Popular dels búlgars, com a primer ministre. Aquest ascens comptà amb l'oposició frontal de les classes mitjanes i de l'exèrcit del país que protagonitzaren un cop d'estat l'any 1923.

L'any [[1925]] es produí un greu accident fronterer amb [[Grècia]] i l'ombra d'una nova guerra balcànica només es pogué dissuadir gràcies a la intervenció de la [[Societat de Nacions]]. L'any [[1934]] un nou cop d'estat de caràcter militarista comportà l'abolició dels partits polítics i l'assumpció del poder absolut per part del monarca establint un règim personal en el qual sota una façana democràtica, dominà el país de forma autocràtica.

L'any [[1930]] el ja rei Boris III es casà a la ciutat italiana d'[[Assís]] a l'edat de trenta-quatre anys amb la princesa [[Joana d'Itàlia]] filla del rei [[Víctor Manuel III d'Itàlia]] i de la princesa [[Helena de Montenegro]]. El matrimoni tingué dos fills:
* SAR la princesa [[Maria Lluïsa de Bulgària]], nada a [[Sofia]] l'any [[1933]]. Es casà en primeres núpcies amb el príncep Carles de Leiningen i en segones núpcies amb Bronislaw Chrobok
* SM el rei [[Simeó II de Bulgària]], nat a [[Sofia]] el [[1937]]. Es casà amb l'aristòcrata espanyola [[Margarida Gómez-Acebo]] l'any [[1960]] a [[Ginebra]].

Durant els primers anys de la [[Segona Guerra Mundial]], [[Bulgària]] romangué neutral malgrat que ben aviat poderosos grups interns abogaren per un alineament al costat de l'Eix els quals veien en la guerra una oportunitat de recuperar les cessions territorials produïdes arran de la [[Primera Guerra Mundial]]. L'any [[1941]] Boris ja havia establert un acord amb el govern nacionalsocialista i participà activament en les guerres d'ocupació de [[Regne de Iugoslàvia|Iugoslàvia]] i [[Grècia]] amb la intenció de recuperar territoris cedits a Grècia i Iugoslàvia. Malgrat tot, Boris mostrà certes actituds que feien que [[Berlín]] no el percebés com un aliat incondicional.

A partir de l'any [[1943]] el II Reich exigí que [[Bulgària]] enviés la població jueva del país cap a [[Polònia]] per tal de complir l'anomenada solució final pel problema jueu. Arran del coneixement de la petició es feren nombroses manifestacions públiques en què es demanava el no compliment de la petició nacionalsocialista. Malgrat que el rei era un antisemita declarat es negà a la deportació de la població jueva de [[Bulgària]] que ascendia a 50.000 persones. Tot i aquesta decisió el rei fou responsable de la deportació de 13.000 jueus dels territoris ocupats per [[Bulgària]].

La decisió irrità a [[Adolf Hitler]] que ja ho estava per la negativa de [[Bulgària]] de declarar la guerra a la [[Unió Soviètica]] i així enviar tropes al front oriental. Tot això, s'hi afegí la capitulació del rei [[Víctor Manuel III d'Itàlia]] sogre de Boris III. L'agost de [[1943]] Hitler sotmeté al rei Boris III a una turmentosa entrevista a [[Berlín]] en la qual Boris es negà de nou a declarar la guerra al [[Regne Unit]] i a la Unió Soviètica. Poc després de l'entrevista i mentre conduïa un cotxe que el portaria de nou a [[Sofia]] el conductor de l'automòbil perdé el control del cotxe i tingueren un accident que provocà la mort del sobirà búlgar en unes condicions que mai s'han acabat d'esclarir.

Les tímides decisions del monarca en contra dels Aliats féu que entre els anys [[1943]] i [[1944]], [[Sofia]] patís importantíssims atacs aeris que destruïren la majoria de la ciutat i afectaren greument el país.
{{Projectes germans|commonscat=Boris III of Bulgaria}}

{{Reis de Bulgària}}

{{ORDENA:Boris III De Bulgaria}}	!--ORDENA generat per bot--
{{Autoritat}}

[[Categoria:Reis de Bulgària]]
[[Categoria:Persones de Sofia]]
[[Categoria:Receptors de l'orde de l'Àliga Blanca]]
{{Enllaç AD|es}}
{{Enllaç AD|fr}}
{{Enllaç AD|pt}}</text>
      <sha1>evo5ts66ufo2n9k4gjvcsakvq5hjtkd</sha1>
      <model>wikitext</model>
      <format>text/x-wiki</format>
    </revision>
  </page>