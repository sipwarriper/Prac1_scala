<page>
    <title>Andrei Gromiko</title>
    <ns>0</ns>
    <id>531723</id>
    <revision>
      <id>13918127</id>
      <parentid>13915586</parentid>
      <timestamp>2014-08-05T16:47:46Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot catalanitza noms i paràmetres de plantilles</comment>
      <text>{{Infobox President | name=Andrei Gromiko
|nationalitat={{URSS}}
|image=Andrej Gromyko 1967.png
|order=[[Caps d'Estat de la Unió Soviètica|President del Presídium del Soviet Suprem de l'URSS]]
|term_start=[[27 de juliol]] de [[1985]]
|term_end=[[1 d'octubre]] de [[1988]]
|predecessor=[[Konstantín Txernenko]]br /{{mida|1=[[Vasily Kuznetsov]] (de fet)}}
|successor=[[Mikhaïl Gorbatxov]]
|order2=[[Ministre d'exteriors de la Unió Soviètica]]
|term_start2= [[14 de febrer]] de [[1957]]
|term_end2= [[27 de juliol]] de [[1985]]
|predecessor2=[[Dmitri Xepilov]]
|successor2=[[Eduard Xevardnadze]]
|birth_date= {{Calendari Julià|18 de juliol|1909|[[9 de juliol]]}}
|birth_place= Starija Hramiki, actualment a Sviatsilavitski Sielsaviet, [[Vetka Raion|Vietkauski Rajon]], [[Homiel Voblast]], [[Bielorússia]]
|dead=
|death_date={{data defunció i edat|mf=yes|1989|7|2|1909|7|5}}
|death_place=[[Moscou]], [[Unió Soviètica]]
|spouse=
|party=[[PCUS]]
|vicepresident=
}}[[Fitxer:Andrej Gromyko 1978.jpg||left|thumb|'''Andrei Gromyko''']]
'''Andrei Andréievitx Gromiko'''refen [[bielorús]] Андрэ́й Андрэ́евіч Грамы́ка i en [[rus]] Андре́й Андре́евич Громы́ко/ref ([[Gómel]], [[Bielorússia]], {{Calendari Julià|18 de juliol|1909|[[9 de juliol]]}} – [[Moscou]], [[2 de juliol]] de [[1989]]), va ser un economista, polític i [[diplomàtic]] [[Unió Soviètica|soviètic]], una de les figures més rellevants de la diplomàcia internacional de la segona meitat del s. XX.

Nascut en el si d'una família camperola, el [[1932]] es graduà en l'Institut de Tecnologia Agrícola de [[Minsk]] i el [[1936]] es doctorà a l'Institut d'Economia de Moscou, del qual fou professor el [[trienni]] següent.

L'any [[1939]], en el curs de les purgues [[Stalin|stalinianes]] que sacsejaren tota l'administració soviètica, ingressà al ministeri d'afers estrangers, en el departament d'assumptes [[Amèrica|americans]]. Aviat fou destinat a l'ambaixada als [[Estats Units]], en la qual el [[1944]] fou ascendit a ambaixador. Des d’aquest càrrec es distingí en la coordinació de les dues potències a les acaballes de la [[Segona Guerra Mundial|II Guerra Mundial]], segons es posà de manifest en la gestió de la Conferència de [[Ialta]].

El 10 d'abril de [[1946]] canvià l'ambaixada estatunidenca per la de les [[Nacions Unides]], on el seu país ostentava la condició de membre permanent del [[Consell de Seguretat]]. Després del breu parèntesi de [[1952]]-[[1953]], que fou ambaixador davant el [[Regne Unit]], tornà a l'ambaixada davant les Nacions Unides fins que [[1957]] el president [[Nikolai Bulganin]] el nomenà ministre d'afers estrangers de l'[[URSS]]. 

'''Gromiko''' ocupà aquest càrrec durant vint-i-vuit anys, successivament confirmat pels primers mandataris [[Nikita Khrusxov]], [[Leonid Bréjnev]], [[Iuri Andrópov]] i [[Konstantín Txernenko]]. Durant aquest llarg període, en el que féu viu el malnom de “Mister Niet” (Senyor No) que s'havia guanyat quan era ambaixador a les [[Nacions Unides]], fou un dels protagonistes de la política internacional durant la [[Guerra Freda]], amb intervencions determinants en la [[Crisi dels míssils de Cuba]] ([[1962]]) i en el Tractat de Limitació d'Armament Nuclear ([[1963]]), el Tractat de Míssils Anti-Balístics ([[1972]]), els [[Acords SALT]] I ([[1972]]) i II ([[1979]]) i tots els pactes de no-agressió amb la [[República Federal Alemanya]]. El [[1963]] s'havia entrevistat amb el [[papa]] [[Pau VI]], trobada de la qual es derivà una major tolerància a la pràctica religiosa en territori soviètic. Des de [[1983]] a [[1985]] també ocupà el càrrec de vice-president del Consell de Ministres de l'[[URSS]].

Membre del Politburó del [[PCUS]] des de [[1973]], el juliol de [[1985]] fou nomenat president del Presidium del Soviet Suprem de l'URSS, càrrec que comportava la condició honorífica de cap de l'estat. Substituït per [[Mikhaïl Gorbatxov]] el 1r d'octubre de [[1988]], Gromiko morí mesos després i fou enterrat al [[cementiri de Novodévitxi]] de Moscou. 

== Premis i condecoracions ==
* Dues vegades [[Heroi del Treball Socialista]] (1969, 1979) 
* Set [[orde de Lenin|ordes de Lenin]] 
* [[Orde de la Bandera Roja del Treball]] 
* [[Orde de la Insígnia d'Honor]] 
* [[Premi Lenin]] (1982) 
* [[Premi Estatal de l'URSS]] (1984) 
* Gran Creu de Cavaller de l'[[Orde del Sol del Perú]] 


== Notes ==
{{referències|1}}

{{Portal Unió Soviètica}}
{{Commonscat|Andrei Gromyko}}
{{Autoritat}}

{{ORDENA:Gromiko, Andrei}}

[[Categoria:Polítics soviètics]]
[[Categoria:Caps d'Estat de la Unió Soviètica]]
[[Categoria:Diplomàtics soviètics]]
[[Categoria:Bielorussos]]
[[Categoria:Membres del Politburó del Comitè Central del Partit Comunista de la Unió Soviètica]]
[[Categoria:Herois del Treball Socialista]]
[[Categoria:Orde de Lenin]]
[[Categoria:Relacions exteriors soviètiques]]
[[Categoria:Ministres d'Afers Exteriors]]</text>
      <sha1>fi7sknf4ieap2gvtae07lqpv9xnpg13</sha1>
      <model>wikitext</model>
      <format>text/x-wiki</format>
    </revision>
  </page>