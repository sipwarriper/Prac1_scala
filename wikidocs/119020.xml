<page>
    <title>Sindicalisme</title>
    <ns>0</ns>
    <id>119020</id>
    <revision>
      <id>13815054</id>
      <parentid>13596870</parentid>
      <timestamp>2014-07-13T20:14:06Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{socialisme}}
El '''sindicalisme''' o '''moviment sindical''' és l'actuació organitzada dels [[treballador]]s organitzats en [[sindicat]]s que té com a objectius la millora de la [[qualitat]] de les condicions de [[vida]] i [[laboral]]s. Actualment el moviment sindical és [[Legislació|legal]] i a més constitueix una de les bases de la vida [[social]] fins al punt que, per exemple, la [[Constitució Espanyola]] estableix la prohibició a l'[[exèrcit]] de manifestar opinions [[polítiques]] o [[sindicat|sindicals]].

El desenvolupament del [[sistema econòmic]] [[capitalista]] originà la separació entre el [[treball (economia) |treball]] i la propietat dels [[mitjans de producció]]. A partir d'aquest moment el desequilibri entre la força de la [[patronal]] (minoritària però molt efectiva) i la dels treballadors (majoritaris però no organitzats) va ocasionar que la primera lluita dels treballadors fos precisament la del reconeixement del seu dret a associar-se en sindicats obrers que el [[liberalisme econòmic]] els negava.

==Història del sindicalisme==
=== Segle XIX ===
[[Fitxer:THE STRIKE OF COLLIERS IN DURHAM 048.jpg|thumb|left|Vaga a [[comtat de Durham|Durham]] al [[1863]]]]
[[Fitxer:1891 - Grève des transports.jpg|thumb|left|Vaga de transports a París en [[1891]]]]
A la [[dècada del 1840]], [[Karl Marx]] i [[Friedrich Engels]], que propugnaven un sindicalisme d'[[ideologia]] [[marxista]], o de socialisme científic, es van instal·lar a [[Anglaterra]], des d'on van difondre la seva línia de [[pensament]] sobre la [[classe obrera]], que a la [[Gran Bretanya]] del [[segle XIX]] era molt nombrosa. Però per influència del menys conegut [[Robert Owen]] ja s'hi havia creat, en [[1833]], el [[sindicat]] ''Great Consolidated Trade Union'', considerat el primer de la [[història]]. El mateix Robert Owen havia creat abans, en [[1829]], les primeres cooperatives de treballadors, societats precedents als sindicats. Contemporàniament a Marx i Engels, el rus [[Mikhaïl Bakunin]] assentava les bases de l'[[anarquisme]], que inspiraria altres sindicats i maneres particulars d'interpretar el sindicalisme ([[anarcosindicalisme]]). A [[Amèrica]], el [[1860]] va ser creada una societat secreta anomenada Els Cavallers del Treball. 

Després de la [[Primera Internacional]] de [[1862]] es varen fer els ''Secretariats Professionals Internacionals'' (SPI), que agrupaven treballadors per [[professió |oficis]] o per branques industrials. En [[1870]], a l'[[espanya|estat espanyol]], [[Mikhaïl Bakunin]] va influir en el primer sindicalisme agrupat en la [[Federació Regional Espanyola de l'AIT|Federació Regional Espanyola de l'Associació Internacional de Treballadors]] (FREAIT). A [[Alemanya]], a partir del [[1875]], el sindicalisme es començà a organitzar en sindicats, de caràcter ja [[marxista]]. En [[1881]] es va crear a [[Barcelona]] la [[Federació de Treballadors de la Regió Espanyola]] (FTRE), sota l'empenta de les classes obreres i adoptant l'estructura que s'havia aprovat per a la FREAIT, que a causa de la seva clandestinitat estava inactiva des de feia anys. Sota la influència dels sindicats britànics, el [[1886]] es va formar l'estatunidenca ''[[American Federation of Labor]]'' (AFL), presidida per Samuel Gompers, que prengué com a primer objectiu la jornada de les vuit hores laborals diàries. En [[1888]] es va fundar a [[Barcelona]] la [[Federació Espanyola de Resistència al Capital]] (FERC), una organització obrera [[anarco-col·lectivista]], i la [[Unió General de Treballadors]] (UGT), de tendència socialista. 

El [[1889]] la [[Segona Internacional]] declara el dia [[1 de maig]] com [[Dia Internacional dels Treballadors]]. En [[1895]] es va crear la primera associació no clandestina de treballadors de classe obrera francesa, la ''Confédération Générale du Travail'' (CGT), que era de caràcter revolucionari i propugnava la [[vaga]] com la principal arma en la lluita obrera.

=== Segle XX ===
[[Fitxer:The 1st Labor Day in Japan.JPG|thumb|Primer [[Dia Internacional dels Treballadors|Dia del Treballador]] al Japó, en 1920]]
[[Fitxer:Първомайска манифестация в Желязково 1952 год.JPG|thumb|Manifestació a Bulgària en 1952]]
[[Fitxer:Huelga general-madrid2010.jpg|esquerra|thumb|Vaga general a Espanya, en 2010]]
A l'[[Argentina]], [[Xile]] i [[Mèxic]] a principi de [[segle XX]] es varen formar diversos sindicats d'inspiració [[socialista]]. A l'inici d'aquest segle també van néixer, a [[França]], els anomenats [[sindicats grocs]], influïts pels empleadors. En [[1901]] es va constituir a [[Copenhaguen]] la ''Secretaria Internacional de Sindicats''. En [[1905]] el sindicat revolucionari Treballadors Industrials del Món trobà suport en el lumpenproletariat [[estatunidenc]]. El [[1911]] es va fundar a Barcelona la [[Confederació Nacional del Treball]] (CNT), de tendència [[anarcosindicalista]]. El [[1913]] es va fer la ''Federació Sindical Internacional'' (FSI), en la qual eren representats dinou països. En [[1919]] es va crear l'[[Organització Internacional del Treball]] (OIT), a la qual negocien plegats [[treballador]]s, [[empresa]]ris i [[govern]]s. A [[Catalunya]], aquest mateix any es van crear els [[Sindicats Lliures]], amb el suport dels [[carlistes]], la [[patronal]] i els [[militar]]s.

Després de la [[Revolució Russa]] a [[Moscou]], l'any [[1921]], es constituí la [[Internacional Sindical Roja]] (ISR), formada pels sindicats [[soviètic]]s i per la Confederació General del Treball Unitari ([[CGTU]]), de tendència comunista, escissió de la [[Confederació General del Treball]] francesa. La ISR va desaparèixer el [[1934]] al si de la [[Tercera Internacional]] per tal d'agrupar tots els sindicats. El [[1938]], als [[Estats Units]], l'AFL s'escindí donant el Congrés d'Organitzacions Industrials (CIO), mentre que d'altra banda, es creava la Confederació de Treballadors d'Amèrica Llatina, d'inspiració [[comunista]]. 

A partir de la [[Segona Guerra Mundial]] el sindicalisme mundial adoptà una línia reformista donant molta importància a la negociació col·lectiva i la cooperació amb els poders públics i obtingué grans millores com la jornada laboral de vuit hores, [[vacances]] pagades, [[seguretat social]] i millores [[salari]]als. 

Amb els règims totalitaris [[feixisme|feixistes]] i [[nazi]]s s'anul·là en diveros països la força sindical. A [[Espanya]], amb el règim [[franquisme|franquista]] oficialment s'impulsava els [[sindicat vertical|sindicats verticals]], que agrupaven patrons i obrers i resultaven completament inoperants, i on s'infiltraren els sindicats [[Comissions Obreres]] i UGT, que no serien legalitzats fins a la mort del dictador. L'any [[1945]] a [[París]] la ''Federació Sindical Mundial'' (FSM), va unir al sindicalisme soviètic, [[europeu]] i americà però l'AFL no s'hi adherí. En [[1948]] l'AFL impulsà l'''Organització Regional Interamericana de Treballadors''. El [[1949]] una escissió del FSM donà pas a la ''Confederació Internacional de Sindicats Lliures'' (CISL) amb participació de l'AFL, el CIO, el TUC britànic i la CGT-Força Obrera francesa, escindida de la CGT. En [[1955]] el CIO es va reunificar amb l'AFL i va quedar com a AFL-CIO.

Al llarg del segle XX s'ha anat produint un procés de [[globalització]] massiva que tendeix a unificar tots els sindicats en macroagrupacions de centenars de milions d'afiliats, que s'allunyen cada vegada més de l'[[acció directa]] dels treballadors, que han de confiar els seus drets i problemes a persones cada vegada més allunyades de les seves circumstàncies. Algunes [[centrals sindicals]] es fan per territori, per exemple la [[Confederació Europea de Sindicats]] (CES) agrupa tots els [[europeu]]s, i altres per tendència ideològica, de les quals al món hi ha la [[Confederació Sindical Internacional]] (CSI), [[cristiana]] i [[socialista]] moderada, amb 168 milions d'afiliats, la [[Federació Sindical Mundial]] (FSM), de tendència [[comunista]], i l'[[Associació Internacional de Treballadors]] (AIT), que comparteix amb [[Solidaritat Internacional Llibertària]] (SIL) la ideologia [[anarquista]] i [[anarcosindicalista]].

==Sindicalisme contemporani==
[[Fitxer:La syndicalisation dans le monde.svg|thumb|Percentatge de treballadors sindicats per països {{fr}}]]
[[Fitxer:Speech1stmay.JPG|thumb|esquerra|Discurs sindicalista del Primer de Maig en 2007]]
L'[[Australian Workers Union]] és un dels sindicats més grans i antics d'[[Austràlia]].

A [[Catalunya]] els sindicats tenen els seus antecedents en el [[gremi]]s, que va ser especialment importants a l'[[edat mitjana]] i van existir fins al [[segle XIX]]. Els [[arxius gremials]] avui ens donen informació [[històrica]] de com s'organitzaven i també de com vivia la gent. El [[1861]] es va fundar a [[Barcelona]] l'[[Ateneu Català de la Classe Obrera]], una [[associació]] que tenia el propòsit de servir [[cultura]]lment als obrers. En [[1907]] es va fundar a Barcelona el diari ''[[Solidaridad Obrera (diari)|Solidaridad Obrera]]'' («la Soli»), inicialment com a òrgan de [[premsa]] del grup [[Solidaridad Obrera|Solidaritat Obrera]], l'[[sindicat|òrgan sindical]] més important a [[Catalunya]] fins al [[1939]]. L'[[anarco-sindicalisme a Catalunya durant la guerra civil]] va tenir una gran importància contra el [[falangisme]]. En [[1937]] es va fundar la [[Revista Catalunya]], un òrgan d'expressió de la [[Confederació Nacional del Treball]] (CNT) de [[Catalunya]] escrita íntegrament en [[català]] i que va tenir com a director el [[Joan Peiró i Belis]]. Actualment existeix encara, s'edita a [[Reus]] però és l'òrgan d'expressió d'un altre [[sindicat]], la [[Confederació General del Treball]] (CGT) de Catalunya. A la CNT ara s'utilitza el [[Periòdic cnt]].

En [[1974]] es va fundar, aleshores a la clandestinitat, la [[Unió de Pagesos de Catalunya]] (UPC), actualment el sindicat majoritari dels [[pagès|pagesos]] i que representa els interessos de les petites explotacions familiars [[agricultura|agrícoles]] i [[ramaderia|ramaderes]] del país. En [[2004]] es va crear la [[Xarxa Solidària contra els Tancaments i la Precarietat]] per a impulsar la [[solidaritat]] i la resposta unitària contra els tancaments d'[[empresa]] anunciats per diferents [[multinacional]]s a Catalunya. Aquesta plataforma agrupa una cinquantena de [[sindicat]]s, algunes [[secció sindical|seccions sindicals]], [[comitè d'empresa|comitès d'empresa]] i [[organització|organitzacions]] i [[partit polític|partits]] [[Esquerra (política)|d'esquerra]] [[catalunya|catalans]].

== Articles relacionats ==
* [[Nikaba]]
* [[Llista de sindicats dels Països Catalans]]

== Enllaços externs ==
{{commonscat|Trade unionism}}
* [http://www.veuobrera.org Diccionari de Sindicats i Sindicalistes i de la Història del Moviment Obres de Catalunya 1823-1932]
* [http://www.fciprianogarcia.ccoo.cat/ciprianogarcia/index.aspx Fundació Cipriano Garcia CCOO]
* [http://www.ugt-cat.net/subdominis/ajlleida/index.php?option=com_contenttask=viewid=74Itemid=116 Història del sindicat]
* [http://www.veuobrera.org/index08.htm Història del Moviment Obrer de Catalunya] Adreces d'Internet d'on hem tret o s'hi poden trobar dades
* [http://historia.sindicalista.org/index.php?option=com_frontpageItemid=1 Memòria Històrica de la UGT de Catalunya]
{{Autoritat}}
[[Categoria:Sindicalisme| ]]</text>
      <sha1>cwo3lgy8u8deg1j17ojz1o8t9b8vw6w</sha1>
      <model>wikitext</model>
      <format>text/x-wiki</format>
    </revision>
  </page>