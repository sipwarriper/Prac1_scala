<page>
    <title>Història d'Alemanya</title>
    <ns>0</ns>
    <id>63178</id>
    <revision>
      <id>13810502</id>
      <parentid>13777836</parentid>
      <timestamp>2014-07-13T10:43:36Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: va haber  va haver</comment>
      <text>Durant la major part de la seva història la nació que avui és [[Alemanya]] fou una agrupació d'estats en el marc del [[Primer Reich]] —conegut com a [[Sacre Imperi Romanogermànic]]— ramificat de la divisió de l'[[Imperi Carolingi]] constatat al [[Tractat de Verdun]] el [[843]], el qual fou fundat el [[25 de desembre]] del [[800]] per [[Carlemany]] i el qual va existir en diverses formes fins a ser dissolt el [[1806]] com a conseqüència de les [[guerres Napoleòniques]]. El terme Dutsch (alemany) data del [[segle VIII]] i originalment feia referència a l'idioma parlat a la part oriental del Regne dels [[francs]].


== Germànics i romans ==
{{AP|Germània (regió)|Germànics}}
Els germànics eren un conjunt de pobles que habitaven al nord de l'[[Imperi Romà]] i que van contribuir decisivament a la seva caiguda. En la seva expansió, van formar els regnes de l'[[edat mitjana]] a Europa. Alguns pobles germànics foren els [[francs]], els [[alamans]], els [[vàndals]], els [[visigots]], els [[ostrogots]], els [[saxons]], els [[angles]], els [[burgundis]], els [[frisis]], els [[gots]], els [[longobards]], els [[queruscs]], els [[sueus]] o els [[teutons]].

Aquestes tribus eren originàries d'[[Escandinàvia]] i parlaven [[llengües germàniques]], una branca de la [[Llengües indoeuropees|família indoeuropea]]. Tenen una mitologia pròpia coneguda des de l'Antiguitat. Ja des del [[segle II aC]] van tenir disputes i batalles amb els romans amb les [[guerres címbries]], que els anomenaven despectivament bàrbars i que els van donar nom com a col·lectiu (Germània era una de les províncies imperials).

Entre el [[800 aC]] i el [[70 aC]], les [[tribus germàniques]] del nord van migrar cap a territori [[celtes|celta]], travessant l'[[Oder]] i el [[Rin]], per establir-se més al sud. 

Cap al [[58 aC]], en una successió de campanyes militars durant la [[guerra de les Gàl·lies]], la [[república romana]] feu del [[Rin]] la frontera del seu Imperi; es varen construir fortificacions a [[Colonia Agrippina]], [[Magúncia]], [[Coblença (Alemanya)|Coblença]] i altres per assegurar el riu. El [[Rin]] passava a convertir-se en zona de xoc entre romans i [[germànics]]. Un dels enfrontaments més coneguts és la [[Batalla del bosc de Teutoburg]], on [[Publi Quintili Var (cònsol 13 aC)|Publi Quintili Var]] va ser derrotat per les forces del germànic [[Armini]] (Hermann), passant a ser la pèrdua de les àligues de les legions una deshonra per a l'exèrcit romà. 

A partir de l'any [[90]] de la nostra era, els romans van construir el [[limes]], una línia defensiva del [[Rin]] al [[Danubi]] amb nombrosos forts ([[Wiesbaden]], [[Augusta Vindelicorum]], [[Ratisbona]], [[Passau]]). Fins al [[segle III]] va aguantar, però a partir de l'any [[260]] una sèrie de [[tribus germàniques]] ([[alamans]], [[francs]], [[Saxó|saxons]], [[frisons]],…) van acabar per travessar-lo.

== Edat Mitjana ==
{{AP|Sacre Imperi Romanogermànic}}
L'arribada del [[huns]] al [[segle IV]] inicia el període de les [[Grans Migracions]] que canviaran el mapa europeu de l'època. 

Les províncies romanes del nord dels [[Alps]] havien estat cristianitzades des del [[segle IV]], mantenint-se centres importants com [[Augsburg]] tot i la caiguda del poder romà. Tot i això, cap a l'any [[600]], clergues irlandesos i escocesos van fundar monestirs a [[Würzburg]], [[Ratisbona]] i [[Reichenau]], alhora que l'autoritat papal s'establia a través dels bisbats. 

Entre el [[772]] i el [[814]], [[Carlemany]] va estendre l'[[Imperi Carolingi]] pel nord d'Itàlia i per tots els territoris occidentals de les [[tribus germàniques]], incloent-hi a [[Saxó|saxons]] i [[bàvars]]. Al [[800]], l'autoritat de [[Carlemany]] a l'Europa occidental és confirmada per la seva coronació com a Emperador a [[Roma]]. S'havia iniciat el [[Sacre Imperi Romà]]. L'Imperi dels [[francs]] estava dividit en comtats, i les seves fronteres defensades per marques. Les fortaleses imperials (''Kaiserpfalzen''), van esdevenir importants centres econòmics i culturals ([[Aquisgrà]], l'actual Aachen, en fou la més famosa). 

Entre el [[843]] i el [[880]], després de la lluita entre els néts de [[Carlemany]], el [[Tractat de Verdun]] va partir l'[[Imperi Carolingi]]. L'[[Imperi Germànic]] va sorgir de la part més oriental. Del [[919]] fins al [[936]], els pobles [[germànics]] ([[francs]], [[Saxó|saxons]],[[bàvars]] i [[sueus]]) van estar units sota el poder del duc [[Enric de Saxònia]], que va prendre el títol de rei. Per primer cop el terme ''Regnum Teutonicorum'' (regne dels [[teutons]]) fou utilitzat per referir-se a l'Imperi. 

El [[936]] [[Otó I del Sacre Imperi Romano-Germànic|Otó I]] fou coronat a [[Aquisgrà]]. Va enfortir l'autoritat reial nomenant bisbes i abats com a prínceps de l'Imperi (''Reichsfürsten'') i establint una església nacional (''Reichskirche''). Al [[951]] es va casar amb la reina vídua [[Adelheid]], adquirint així la corona de [[Llombardia]]. Mentrestant, els atacs orientals eren rebutjats; els hongaresos eren derrotats a la [[Batalla de Lechfeld]] el [[985]], i el eslaus de la zona compresa entre l'[[Elba (riu)|Elba]] i l'[[Oder]] eren sotmesos. Uns anys abans, el [[962]], Otó havia estat coronat emperador a [[Roma]], prenent la successió de [[Carlemany]], i establint una forta influència germànica sobre el Papat. 

El [[1033]], el [[Regne de Borgonya]] va ser incorporat a l'Imperi durant el regnat de [[Conrad II del Sacre Imperi Romanogermànic |Conrad II]], el primer emperador de la [[dinastia sàlica]]. 

Durant el regnat del seu fill [[Enric III del Sacre Imperi Romanogermànic|Enric III]], Alemanya va viure la [[Císter|reforma de Cluny]] a l'església – la [[Pau i Treva de Déu|Treva de Déu]], la prohibició de la [[simonia]] (la venda de càrrecs eclesiàstics), i el celibat dels clergues. L'autoritat imperial sobre el Papa va arribar als seus màxims. A l'est, a Goslar, una fortalesa imperial era construïda, continuant l'expansió colonitzadora. 

A la [[Guerra de les Investidures]] que es va iniciar entre [[Enric IV del Sacre Imperi Romanogermànic|Enric IV]] i el Papa [[Gregori VII]] sobre l'elecció dels càrrecs eclesiàstics, l'emperador es va veure obligat a acceptar les decisions papals a [[Canossa]] el [[1077]], després d'haver estat excomunicat. El [[1122]] una reconciliació temporal es va assolir entre [[Enric V del Sacre Imperi Romanogermànic|Enric V]] i el Papa amb el [[Concordat de Worms]]. Les conseqüències d'aquestes disputes foren un afebliment de la ''Reichskirche'' otoniana i l'enfortiment dels prínceps seglars germànics. 

El període entre el [[1096]] i el [[1291]] fou l'època de les croades. S'establiren els ordes militars, [[Orde del Temple|Templers]], [[Cavallers de Sant Joan]], i [[Orde Teutònic]]. 

A partir del [[1100]] noves poblacions foren fundades prop de les fortaleses imperials, atorgant-se drets municipals i llibertats mentre la població rural es mantenia servil sota el poder dels nobles. En particular, diverses ciutats esdevingueren Ciutats Lliures Imperials, depenent directament del poder de l'Emperador. Els pobles eren dirigits per patricis ( rics mercaders del comerç de llarga distància). Es formaren gremis d'artesans, governats per normes molt estrictes, que lluitaven per obtenir el control de les seves poblacions. Es van intensificar les rutes comercials, i es va crear la [[Lliga Hanseàtica]], sota la direcció de [[Lübeck]]. 

La [[Lliga Hanseàtica]] ('''Hanse''' en [[alemany]]), fou una [[federació]] de ciutats del nord d'Alemanya i de comunitats de comerciants alemanys al [[mar Bàltic]], els [[Països Baixos]] i [[Anglaterra]].

Començava l'expansió germànica a l'est : colons alemanys, incloent-hi pagesos, ciutadans i l'[[Orde teutònic]],van entrar als territoris de població eslava a l'est del [[riu Oder]] ([[Bohèmia]], [[Silèsia]], [[Pomerània]], [[Polònia]], [[Curlàndia]]), assentant-se a pobles i viles.

Entre el [[1152]] i el [[1190]], durant el regnat de [[Frederic I Barbaroja]], de la dinastia [[Hohenstaufen]], es va arribar a un acord amb la facció rival dels [[Güelfs]], cedint el ducat de [[Baviera]] a [[Enric el Lleó]], duc de [[Saxònia]]. [[Àustria]] esdevenia un ducat a part per virtut del Privilegium Minus del [[1156]]. 

Barbarroja va provar de reactivar el seu control sobre [[Itàlia]]. El [[1177]] es va aconseguir una reconciliació final entre el Papa i l'Emperador a [[Venècia]]. Poc després, el [[1180]], [[Enric el Lleó]] va ser posat fora de la llei i [[Baviera]] va passar a mans d'[[Otto de Wittelsbach]] (fundador de la dinastia [[Wittelsbach]] que va governar [[Baviera]] fins al [[1918]]), mentre [[Saxònia]] era dividida.

Del [[1184]] al [[1186]] l'imperi dels [[Hohenstaufen]] sota Barbarroja va arribar al seu punt més alt a la ''Reichsfest'' (les celebracions imperials) a Magúncia i el matrimoni del seu fill Enric a Milà amb la princesa normanda [[Constança de Sicília]]. El poder dels senyors feudals va disminuir amb la creació dels ministerials (que eren servents de l'emperador) com a oficials de govern. La cavalleria i la vida de la cort passaven per un bon moment, portant a un desenvolupament de la cultura i la literatura germàniques ([[Wolfram von Eschenbach]]). 

Entre el [[1212]] i el [[1250]] [[Frederic II de Sicília|Frederic II]] va establir un estat modern i professionalment administrat a [[Sicília]]. Va reprendre la conquesta d'[[Itàlia]], portant de nou el conflicte amb el Papat. A l'Imperi, poders extensius de sobirania van ser atorgats als prínceps eclesials i seculars, portant al creixement dels estats territorials independents. El pols contra el Papa va minar la força de l'Imperi, sent [[Frederic II de Sicília|Frederic II]] excomunicat fins a tres vegades. Després de la seva mort, la dinastia [[Hohenstaufen]] va caure, seguida per un interregne en el qual no va regnar cap emperador.

El [[1226]] es van conquerir noves parts de [[Prússia]], cristianitzant i sotmetent la seva població al poder de [[l'Orde Teutònica]], invitats a [[Polònia]] per [[Konrad duc de Masòvia]]. Però a partir del [[1300]], l'Imperi va començar a perdre territori a totes les seves fronteres.

Les negociacions fallides entre l'emperador [[Lluís IV]] i el [[Papat]] van portar el [[1338]] a la declaració a Rhense per sis electors que el ser escollits com a tals per tots o la majoria d'electors, comportava el títol automàticament sense necessitat de la confirmació papal. Tot això va anar seguit pels intents de l'emperador [[Carles IV de Luxemburg]], rei de [[Bohèmia]], per restablir l'autoritat imperial. Com a rerefons, al voltant del [[1350]], la [[Pesta Negra]] assetjava Europa, i molts jueus que eren perseguits per motius religiosos, econòmics i acusats de tots els mals, fugiren cap a [[Polònia]]. 

La [[Bula d'Or]] del [[1356]] estipulava que en el futur l'emperador hauria de ser escollit per set electors- els arquebisbes de [[Magúncia]], [[Trèveris]] i [[Colònia (Alemanya)|Colònia]], el rei de [[Bohèmia]], el comte del [[Palatinat]] del Rin, el duc de [[Saxònia]] i el marcgravi de [[Brandenburg]].

Després dels desastres del [[segle XIV]], la societat europea de l'època va començar a prosperar degut als canvis econòmics, polítics i religiosos. L'economia del diner sorgia provocant conflictes socials entre cavallers i camperols. Gradualment un sistema protocapitalista evolucionava del [[feudalisme]]. La família dels [[Fugger]] va guanyar poder mitjançant les activitats comercials i financeres, i esdevingueren els banquers dels dirigents seculars i eclesiàstics de mitja Europa. 

Les classes nobles trobaren el seu monopoli a les armes, tot i que es començaren a introduir els exèrcits mercenaris, que donaren peu a les bandes de saquejadors organitzades pels territoris en conflicte. Des del [[1438]] els [[Dinastia dels Habsburg|Habsburg]], que controlaven la gran part del sud-est de l'imperi ( més o menys les actuals [[Àustria]] i [[Eslovènia]], i a partir del [[1526]], [[Bohèmia]] i [[Moràvia]] ), mantingueren una posició avantatjosa en el poder fins al [[1806]] ( a excepció dels anys 1742-45). Tot i això la situació es dirigia cap a la desunió entre els membres de l'imperi.

Durant el seu regnat del 1493 al 1519, Maximilià I va provar de reformar l'Imperi : es va establir una Cort Suprema Imperial (''Reichskammergericht''), es van modificar els impostos que recaptaven les arques imperials, i es va incrementar el poder de la Dieta Imperial (''Reichstag''). Tot i això, les reformes no van acabar de fructificar degut en gran part a la contínua fragmentació del territori imperial.

== Edat Moderna ==
[[Fitxer:FrederickIIofPrussia.jpg|thumb|Frederic II el Gran]]
Inspirat en el [[Renaixement]] i l'[[Humanisme]] es va desenvolupar l'esperit crític que va tenir en la [[Reforma protestant|Reforma]] de [[Martí Luter]] la seva encarnació més significativa tenint com a propòsit reconduir la doctrina eclesiàstica a les veritats de l'[[Evangeli]] de les que segons ell l'[[Església Catòlica]] s'havia allunyat. El moviment va desencadenar una autèntica revolució que va transformar la societat.

=== Reforma i Guerra dels Trenta Anys ===
{{AP|Reforma protestant|Guerra dels Trenta Anys}}
[[Fitxer:Martin_Luther_2.jpg|thumb|Luter]]
Al principi del [[segle XVI]] el descontentament a Alemanya va portar a les crítiques a l'[[Església Catòlica]] i una demanda de reformes religioses. Va començar el [[1517]] quan [[Luter]] va publicar (penjant-les a la porta de l'església de [[Wittenberg]]) les seves [[Tesis de Wittenberg|95 tesis]] contra l'abús en la utilització de les indulgències. El [[1521]] va ser declarat fora de la llei a la [[Dieta de Worms]], però la reforma es va expandir ràpidament, propiciada per les guerres de l'emperador [[Carles V del Sacre Imperi Romanogermàni|Carles V]] amb França i els turcs. Amagat al castell de [[Warburg]], [[Luter]] va traduir la Bíblia a l'alemany pel que conform la base de l'alemany estàndard modern, establint les bases espirituals de l'Alemanya moderna.

El [[1524]] va esclatar a [[Suàbia]], [[Francònia]] i [[Turíngia]] la Guerra dels Camperols contra els prínceps i governants, seguint els preceptes dels clergues reformistes. Però les revoltes, en les quals participaven nobles amb experiència militar com [[Götz von Berlichingen]] i [[Florian Geyer]] ( a Francònia ), i pel teòleg [[Thomas Münzer]] ( a Turíngia ), van ser sufocades ràpidament pels senyors territorials. 

Cap al [[1545]] la [[Contra-reforma]] va començar a Alemanya.

Després d'anys de lluita, la [[Pau d'Augsburg]] ([[1555]]) va donar als diferents prínceps territorials el dret d'imposar la religió als seus súbdits amb el que de fet la confessió protestant fou equiparada a la catòlica.

L'Emperador [[Carles V del Sacre Imperi Romanogermàni|Carles V]] es va veure envoltat en la política conqueridora de la corona d'Espanya per tot el món i va descuidar la condició d'Emperador Alemany que també ostentava. Els catòlics perderen presència a Alemanya fet pel que va haver de realitzar la [[Reforma protestant|contrareforma]] amb la que van aconseguir recuperar terreny enfront dels protestants. La situació va degenerar en la [[Guerra dels Trenta Anys]] ([[1618]] a [[1648]]) que va devastar regions completes d'Alemanya.

El resultat immediat de la guerra, tot i això, que perduraria durant prop de dos segles, fou la consagració d'una Alemanya dividida en molts territoris que tot i la seva continuïtat dins l'imperi fins a la seva formal dissolució el 1806 tenien sobirania de facto. S'ha especulat que aquesta debilitat fou una de las causes subjacents al posterior [[militarisme]] alemany encapçalat per Prússia.

=== Ascens de Prússia ===

Durant el [[segle XVIII]] s'inicia la transformació de [[Prússia]] en una potència europea. El llarg regnat de [[Frederic II el Gran]] va donar un gran impuls a la consolidació d'aquest regne, que es va veure envoltat a les guerres de [[Guerra de Successió Austríaca|Successió Austríaca]] i [[Guerra dels Set Anys|dels Set Anys]]. A partir de llavors [[Prússia]] es disputaria amb la [[Casa d'Àustria]] l'hegemonia sobre la resta d'estats alemanys

== Edat Contemporània ==
=== Unificació alemanya ===
{{AP|Unificació alemanya}}
Després de la [[Revolució Francesa]] els diferents estats monàrquics d'[[Europa]] creen aliances per enfrontar l'amenaça que [[França]] representa per a l'estabilitat dels seus propis règims. Els estats alemanys participen activament combatent els exèrcits de [[Napoleó I]], qui després d'acumular importants victòries dissol el Sacre Imperi i instaura la [[Confederació del Rin]] que fou dissolta al [[Congrés de Viena]], un cop fou un fet la derrota definitiva sobre l'exèrcit francès.

L'1 de gener de [[1834]] va entrar en funcionament l'associació de duanes amb la qual s'aboliren els aranzels entre els membres de la [[Confederació Germànica]], amb l'excepció d'Àustria; era l'anomenada [[Unió Aduanera del Nord d'Alemanya|Zollverein]].

La [[Revolucions de 1848|Revolució de 1848]] va portar a la creació del [[Parlament de Frankfurt|primer Parlament alemany]] a [[Frankfurt del Main]].

Les confrontacions per l'hegemonia germànica varen desencadenar les conegudes com a [[Guerra dels Ducats]] i [[Guerra de les Set Setmanes]].

Sota el lideratge del canceller [[Otto von Bismarck]], que fou l'autèntic artífex de la unificació, el [[Segon Reich]] fou fundat el [[18 de gener]] de [[1871]] després de la victòria de Prússia a la [[Guerra francoprussiana]] i va aconseguir la unificació dels diferents estats alemanys al voltant de Prússia excloent [[Àustria]]. 

=== Segon Reich Alemany ===
{{AP|Imperi Alemany}}
[[Fitxer:Map-deutsches-kaiserreich.png|thumb|II Reich (1871-1918)]]
Amb la creació de l'[[imperi Alemany]] s'inicia un període de gran desenvolupament de la nació alemanya en tots els camps; econòmicament, geogràficament, políticament i militarment.

A partir d'aquest moment Alemanya es transforma juntament amb el [[Regne Unit]] en una de les dues grans potències mundials, si bé la presència colonial d'Alemanya és molt inferior a la dels britànics.

A partir d'aquest punt i durant les següents dues dècades s'estableixen els anomenats sistemes bismarckians, que dominen la política europea en aquest període. Entre [[1884]] i [[1885]] Bismarck convoca la [[Conferència de Berlín]] en la que les potències estableixen les pautes pel repartiment colonial d'[[Àfrica]].

Amb la coronació de [[Guillem II de Prússia|Guillem II]] com a Kàiser, s'inicia un enfrontament entre aquest i Bismarck, el qual provoca la caiguda del canceller. L'emperador serà incapaç de continuar amb les polítiques implantades per Bismarck i Alemanya es veu a poc a poc en la incapacitat de mantenir l'equilibri europeu que llavors era més que mai la base de l'equilibri mundial.

El 1914 esclata la [[Primera Guerra Mundial]] que, en provocar la derrota d'Alemanya el 1919,marca la fi de la [[dinastia Hohenzollern]]. Les nacions vencedores imposen el [[Tractat de Versalles (1919)|Tractat de Versalles]].ref{{Ref-llibre |cognom=Dill |nom=Marshall |títol=Germany: A Modern History |url=http://books.google.es/books?id=xRrGP7L9_hECpg=PA270dq=Treaty+of+Versailles+1919hl=casa=Xei=An3dUub5KOXE7AblkoCQBgved=0CFcQ6AEwBjgK#v=onepageq=Treaty%20of%20Versailles%201919f=false |llengua=anglès |editorial=University of Michigan Press |data=1970 |pàgines=270 |isbn=0472071017}}/ref El territori alemany es troba altre cop dividit.

=== República de Weimar ===
{{AP|República de Weimar}}
Durant la fase final de la Primera Guerra Mundial, el 1918, es constitueix la [[República de Weimar]]. Fou un període de gran inestabilitat degut a l{{'}}''atomització'' de partits petits al parlament i pel rebuig dels militars a acceptar la derrota i els acords imposats a Alemanya pels vencedors.

La crisi econòmica que va tenitr lloc després va portar a la pobresa a una bona part de la classe mitjana. Aquesta situació es va agreujar amb la [[Gran Depressió]] del [[1929]].

Així, es va produir una situació propícia per a l'èxit de forces nacionalistes i d'extrema dreta. A les eleccions del [[1933]], el [[Partit Nacional Socialista Alemany dels Treballadors]] (Nazi) aconsegueix arribar al poder, acabant poc després amb la segonaexperiència democràtica d'Alemanya.

=== Dictadura nazi (Tercer Reich) ===
{{AP|Tercer Reich}}
[[Fitxer:Duitsland31081939.png|thumb|Mapa d'Alemanya el 31 d'agost del 1939]]
[[Fitxer:Deutschland Besatzungszonen 1945.svg|thumb|Zones d'ocupació]]
El [[Tercer Reich]] fou el de l'[[Alemanya nazi]], el qual va durar 12 anys, des del [[1933]] fins al [[1945]].

L'adversitat econòmica deguda tant a les condicions de la pau com a la [[gran depressió]] mundial, és marcada com una explicació de per què els partits antidemocràtics, tant de l'ala dreta com de l'ala esquerra, foren àmpliament seguits pels líders d'opinió i votants alemanys. A les eleccions extraordinàries de [[juliol]] i [[novembre]] del [[1932]], els nazis obtingueren 37,2% i 33,0% dels vots respectivament. El [[30 de gener]] del [[1933]], [[Adolf Hitler]] fou nomenat [[cap de govern]].

Durant l'any següent, Hitler va obtenir el control total. Va succeir també al [[cap d'estat]].

La política de ''[[Lebensraum]]'' implementada per Hitler es va veure reforçada gràcies als [[Acords de Munic]], cosa que eventualment va portar a l'esclat de la [[Segona Guerra Mundial]] a Europa l'[[1 de setembre]] del [[1939]]. Inicialment Alemanya va obtenir grans èxits militars i va aconseguir el control sobre França, Bèlgica, Països Baixos, Dinamarca, [[Luxemburg]], els [[Balcans]], [[Grècia]] i [[Noruega]] a Europa, [[Tunis]] i [[Líbia]] al nord d'Àfrica. El seu atac a [[Rússia]] el 1941 fou decisiu per demostrar que el seu exèrcit era insuficient per comprendre tanta extensió de territori. Els seus fracassos a les campanyes russes del 1941 (arribar a Moscou i tallar els subministraments que arribaven des de [[Sibèria]]) i 1942 (arribar al mar Caspi per fer-se amb el petroli), així com l'ingrés dels [[EUA]] a la guerra, va donar un gir que va portar a l'ocupació i capitulació d'Alemanya el [[8 de maig]] del [[1945]]. 

Entre juliol i agost de 1945 la [[Conferència de Potsdam]] defineix el mapa polític d'Europa i les zones d'ocupació a Alemanya i Àustria. 

La guerra va acabar en una gran pèrdua de territori, 15 milions d'alemanys expulsats, 45 anys de divisió, mentre el país se separava en Alemanya oriental i occidental, i el més important uns 5 milions de morts a Alemanya i més de 50 al macabre balanç final del conflicte.

=== República Federal Alemanya ===
{{AP|República Federal Alemanya}}
En la història de la República Federal Alemanya (RFA) es poden destacar tres fets:
# '''Reconstrucció''': Alemanya com a país dividit va encarnar la [[guerra freda]] com cap altre país. L'ocupació del territori per part dels aliats va tenir com a icona el [[mur de Berlín]] i es va estendre per més de quatre dècades. Tot i ser un dels països derrotats a la guerra, Alemanya (la RFA) va iniciar una fulgurant recuperació institucional a partir dels [[anys 1950]] i es va transformar en la tercera potència econòmica a nivell mundial superant a l'URSS, Regne Unit i França que havien resultat vencedores al conflicte.
# '''Reconciliació''': Alemanya dona un gir radical a les seves històricament conflictives [[Relacions francoalemanyes|relacions amb França]] i després dels [[tractats de Roma]] inicia juntament amb aquest país una política d'acostament que queda plasmada al tractat del [[Palau de l'Elisi|Elisi]] del [[1963]]. Des de llavors les dues nacions han format un duet que fa front comú quant als temes internacionals.
# '''Reunificació''': Al setembre del [[1990]], un mes abans de la reunificació alemanya, els quatre poders aliats i els dos estats alemanys firmaren un tractat a Moscou (Tractat Dos més Quatre) que posava fi als drets i les responsabilitats dels poders aliats respecte Alemanya. Les forces soviètiques ubicades a Alemanya oriental completaren la seva retirada el 31 d'agost del 1994 i una setmana després li seguiren les forces aliades. [[United States European Command|Únicament soldats dels EUA]], ubicats en el marc de l'[[OTAN]] resten a la República Federal.

=== Alemanya i la Unió Europea ===

En qualitat d'[[Història de la Unió Europea|Estat fundador]], Alemanya té un paper central en la construcció de la [[Unió Europea]] (UE). Fou justament [[Robert Schuman]] qui el [[1950]] va pronunciar el [[Declaració Schuman|discurs que es considera com a les bases de la Unió]] com la coneixem actualment.

[[Cronologia de la Unió Europea|Durant cinc dècades]] diferents mandataris des de [[Konrad Adenauer]] fins a [[Gerhard Schröder]] han participat de manera decidida recolzant la UE, convertint Alemanya en el principal promotor de l'[[ampliació de la Unió Europea|Ampliació de la Unió]].

El maig del [[2005]] el parlament alemany va ratificar el [[Tractat pel que s'estableix una Constitució per Europa]].

== Referències ==
{{referències}}

== Vegeu també ==
* [[Germània]]
* [[Imperi Alemany]]
* [[Prússia]] la història de la qual complementa en gran mesura la d'Alemanya.
* [[Imperi Austríac]]
* [[Geoff Eley]], germanista.
* [[Alamània]]
* [[Burgundis]]
* [[Alemanys]]

== Bibliografia ==
* The Cambridge Ancient History, vol. 12, p. 442. ISBN 0-521-30199-8.
* The Thirty-Years-War, Gerhard Rempel, Western New England College.
* The Thirty Years War (1618-48), Alan McFarlane, The Savage Wars of Peace: England, Japan and the Malthusian Trap (2003)
* Fulbrook, Mary: A Concise History of Germany, Cambridge University Press 1991, p. 97. ISBN 0-521-54071-2

== Enllaços externs ==
{{commonscat|History of Germany}}
* [http://www.rootsweb.com/~deubadnw/history/maps/maps.htm Mapes històrics]

{{Enllaç AD|eu}}
{{ORDENA:Historia D'Alemanya}}
[[Categoria:Història d'Alemanya| ]]</text>
      <sha1>dkfjvj36sul5vijs8xkuvsx2h5zy9qk</sha1>
      <model>wikitext</model>
      <format>text/x-wiki</format>
    </revision>
  </page>