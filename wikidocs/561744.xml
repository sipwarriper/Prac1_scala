<page>
    <title>Capot</title>
    <ns>0</ns>
    <id>561744</id>
    <revision>
      <id>13432829</id>
      <parentid>12616191</parentid>
      <timestamp>2014-05-25T15:38:39Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: A mitjans segle  A mitjan segle</comment>
      <text>El '''capot''' és l'equivalent militar de l'[[abric]] civil, amb què comparteix la majoria de característiques. Generalment arriba més avall dels genolls; pot ser recte o creuat; pot dur [[Coll (indumentària)|coll]] dret o, modernament, coll girat, o bé grans [[Solapa (indumentària)|solapes]]; les [[Màniga (indumentària)|mànigues]] poden ésser de [[Puny (indumentària)|puny]] simple o bé dur gires més o menys pronunciades; pot incloure butxaques, i també [[Musclera (indumentària)|muscleres]] per a suport de les [[Cingla|cingles]]; de roba gruixuda per definició, a més a més pot anar folrat. 

[[Fitxer:Butyrsky.jpg|thumb|left|Oficial i soldat russos en '''capot''' (vers 1812). Observeu la [[gorra de plat]] de l'oficial i el [[xacó]] ''kíver'' del soldat]] 
El català ''capot'' equival a l'espanyol ''capote''; al francès ''capote'' i ''manteau''; a l'italià ''cappotto''; al portuguès ''capote''; al romanès ''mantă''; a l'anglès ''greatcoat''; a l'alemany ''Mantel''; al rus ''шинель'' (''xinel''); etc., etc.

El capot de tipus modern és creació de l'exèrcit rus, que ja en feia servir a finals del segle XVIII. D'ací fou imitat per Àustria i Prússia, i també per França, que l'adoptà el 1805. Fou, en bona mesura, l'influx francès que popularitzà el capot entre molts altres exèrcits europeus com a peça d'abrigar per a hivern. Des de llavors ha evolucionat poc, tipològicament: disseny del coll; tipus de punys; presència o absència de [[Xarretera|xarreteres]]; presència o absència de vius de color... 

A mitjan segle XIX el capot ja formava part habitual de l'uniforme de campanya de força exèrcits, amb tot de peculiaritats d'ús. En alguns, com el rus, el prussià i l'austríac, només s'usava a l'hivern; però els soldats russos el duien sempre a sobre, entre l'equipament, en previsió de canvis sobtats de temperatura; en el darrer quart del segle XIX el duien plegat i travessat sobre el pit, en bandolera. A la resta d'Europa, la manera d'usar el capot es veié mediatitzada per certs usos francesos. 

En efecte, a l'Europa Occidental l'exèrcit francès fou el més fidel al capot, fins al punt de convertir-lo en la peça superior de l'uniforme de campanya, preferentment a la guerrera, la qual es reservava per a caserna i passeig. També era característic de l'exèrcit francès de dur recollits els llargs faldons del capot, de cara a facilitar la marxa. Les peculiaritats franceses quant a l'ús del capot no acabaven ací: el 1855 una ordre de [[Napoleó III]] confirmava per escrit el que ja era tradicional: el capot es duria en campanya per a tota estació, fins i tot a l'estiu; sempre amb els faldons recollits, fins i tot a l'hivern; i sempre directament sobre la camisa, sense guerrera, per més glaçor que fes. Aquests principis restaren vigents fins a la [[Segona Guerra Mundial]] (inclosa). En la pràctica, naturalment, això no era respectat sempre al front: durant la [[Primera Guerra Mundial]], per exemple, molts soldats es col·locaven la guerrera sota el capot a l'hivern, i usaven només guerrera a l'estiu, tot desestimant el capot. 
[[Fitxer:Musee-de-lArmee-IMG 0981.jpg|thumb|dreta|Uniforme francès de 1914, el '''capot''' amb els faldons recollits]] 

Molts exèrcits imitaren part dels usos francesos quant al capot: alguns (com l'austríac, el belga i el napolità, i com l'espanyol en el darrer quart del segle XIX), el costum de dur els faldons recollits; d'altres (com el belga i, en certs períodes, l'italià i l'espanyol). el principi de dur sempre el capot en campanya, independentment de l'estació de l'any, si bé generalment amb el bon sentit de posar-se'l sobre la guerrera a l'hivern, i directament sobre la camisa a l'estiu. 

El capot era i és característic de l'uniforme hivernal en el cas de països d'hiverns crus; per exemple, a Rússia i, després, a l'URSS. Força exèrcits, però, han substituït el capot per la [[Parca (indumentària)|parca]], duta sobre la [[guerrera-caçadora]] d'entretemps, o bé per una versió hivernal de la guerrera-caçadora que incorpora folre polar separable i és, doncs, equiparale a la parca.

== Gambeto ==
El '''gambeto''', usat antigament a Catalunya, era un [[abric]] llarg fins a mitja cama, sense valona i amb mànigues reals o simulades, que duien els homes a l'hivern els dies de festa i que encara és usat en certs balls i en certes cerimònies oficials arcaiques;ref name=GEC{{citar web |url=http://www.enciclopedia.cat/fitxa_v2.jsp?NDCHEC=0111121BATE=gambeto|títol=gambeto |consulta= 8 d'agost de 2010 |autor= |data= |obra= l'Enciclopèdia|editor= Enciclopèdia Catalana, SAU|arxiuurl= |arxiudata= |llengua= }}/ref es va adoptar per complementar la vestimenta d'algunes tropes lleugeres.ref{{citar web |url=http://buscon.rae.es/draeI/SrvltConsulta?TIPO_BUS=3LEMA=gambeto|títol=gambeto |consulta= 8 d'agost de 2010 |autor= |data= |obra= Diccionario de la RAE|editor= Real Academia Española|arxiuurl= |arxiudata= |llengua= }}/ref 

Per exemple, el ''[[Ball del Gambeto]]'', que és una dansa que encara se celebra a [[Ridaura]] ([[Garrotxa]]); la ballen els homes amb el [[copalta]] en la mà i el gambeto posat, i les dones amb caputxa blanca i vestit de seda.ref name=CCVB/ Es ballava per la festa del Roser; la tonada era semblant al ball dels pabordes de Sant Joan de les Abadesses; la primera part tenia un caràcter cortesà.ref name=GEC / Una altra, és el ''[[Ball del ciri]]'', propi de la [[plana de Vic]], les [[Guilleries]] i el [[Moianès]], i ha perdurat, sobretot, a [[Castellterçol]]; els balladors porten gambeto i un barret de copa.ref{{citar web |url=http://www.enciclopedia.cat/fitxa_v2.jsp?NDCHEC=0224604|títol=Ball del ciri |consulta= 8 d'agost de 2010 |autor= |data= |obra= l'Enciclopèdia|editor= Enciclopèdia Catalana, SAU|arxiuurl= |arxiudata= |llengua= }}/ref

L'[[etimologia]] és incerta i el terme podria relacionar-se amb el francès ''gamache'' o amb el nom antic capmall, i potser també amb cambuix; el radical podria ésser d'origen cèltic.ref name=CCVB{{citar web |url=http://dcvb.iecat.net/|títol=gambeto |consulta= 8 d'agost de 2010 |autor= |data= |obra= Diccionari català-valencià-balear|editor= Institut d'Estudis Catalans|arxiuurl= |arxiudata= |llengua= }}/ref

== Referències ==
{{Referències|2}}

== Bibliografia ==
* Bernard, Gilles; Lachaux, Gérard. ''L'uniforme du poilu''. Paris: Regi'arm, 2005. (Gazette des uniformes. Hors-série; 19)
* Kannik, Preben. ''Uniformes militares en color de todo el mundo''. Madrid: San Martín, 1969.

== Enllaços externs==
* {{citar web |url= http://web2.airmail.net/napoleon/index.html |títol= Napoleon, his army and enemies|consulta= 30 novembre 2010 |llengua= anglès }}

[[Categoria:Peces superiors d'uniforme militar]]
[[Categoria:Peces d'abric]]

[[de:Mantel#Paletot]]</text>
      <sha1>77010gs6pr8l96jaxs4x9qd3jwukf74</sha1>
      <model>wikitext</model>
      <format>text/x-wiki</format>
    </revision>
  </page>