<page>
    <title>Andrei Platónov</title>
    <ns>0</ns>
    <id>1153816</id>
    <revision>
      <id>13848380</id>
      <parentid>13702943</parentid>
      <timestamp>2014-07-16T18:09:43Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Andrey Platonov, Voronezh2.jpg|thumb|Estàtua d'Andrei Platónov a [[Vorónej]]]]
'''Andrei Platónov''' ({{lang-ru|Андрей Платонов}}), pseudònim d'Andrei Platónovitx Kliméntov ({{lang-ru|Андрей Платонович Климентов}} - [[Vorónej]], [[1 de setembre]] de [[1899]] - [[5 de gener]] de [[1951]]) va ser un escriptor [[Unió Soviètica|soviètic]], un dels primers que van emergir després de la [[revolució russa de 1917]]. Tot i ser [[comunisme|comunista]], les seves obres van ser prohibides per la seva posició escèptica respecte a la [[Col·lectivització a la Unió Soviètica|col·lectivització]]. Les seves obres més conegudes són les [[distopia|distopies]] ''[[Txevengur]]'' i '' El fossat'' ({{lang-ru|Котлован}}, ''Kotlovan'').

== Vida == 
Fill d'un treballador metal·lúrgic empleat dels ferrocarrils russos, va ser el major de 10 germans. Va néixer en un llogaret prop de la ciutat de [[Vorónej]]. Va estudiar a l'escola parroquial i a partir dels tretze anys va començar a treballar en diversos oficis per mantenir la família. Va servir a l'[[Exèrcit Roig]] durant la [[Guerra Civil Russa]] com a corresponsal de guerra. El 1919 va començar a col·laborar com a poeta, publicista i crític literari en diversos diaris. En la dècada de 1920 va canviar el seu cognom original Kliméntov pel de Platónov, un pseudònim basat en el nom del pare de l'escriptor (el [[patronímic]] Platónovitx). El 1924 va acabar l'escola politècnica i va començar a treballar com a enginyer electrotècnic en diversos projectes a la Rússia central, on va ser testimoni dels excessos i els aixecaments camperols causats per la col·lectivització forçada. El 1927 va marxar a [[Moscou]] amb la idea de dedicar-se exclusivament a la literatura. Va ser membre, encara perifèric, del grup ''[[Pereval]]'' d'escriptors camperols.

Va escriure les seves obres més importants, les novel·les ''Txevengur'' i ''El fossat'' (o'' L'excavació''), entre 1926 i 1930, coincidint amb els últims anys de la [[Nova Política Econòmica]] (NEP) i l'inici del primer [[Pla Quinquennal (URSS)|Pla Quinquennal]] el 1928. Aquestes obres, que suposaven una crítica implícita al sistema, van desencadenar les crítiques dels òrgans oficials i, per bé que un capítol de ''Txevengur'' va aparèixer en una revista, les obres mai es van publicar (no seria publicada de manera completa a Rússia fins al 1988). El 1931 després de la publicació de la crònica de la vida dels camperols pobres ''Vprok'', que va rebre les crítiques de [[Aleksandr Fadéiev|Fadéiev]] i [[Stalin]], la publicació dels seus treballs va ser prohibida, amb l'exclusió del relat El riu Potudan, publicat el 1937.

El seu fill de 15 anys va ser arrestat i enviat a un camp de concentració durant la [[Gran Purga]] estalinista de la dècada de 1930. Alliberat, però malalt de [[tuberculosi]], el fill va tornar a casa i durant la convalescència va contagiar la malaltia a l'escriptor. Al començament de la [[Segona Guerra Mundial]] li va ser permès publicar per un permís especial de Stalin. Va ser corresponsal de guerra de 1942 a 1945 i va seguir escrivint al diari ''Estrella Roja'' fins a 1946.

A finals de 1946 es va imprimir el seu conte «El retorn», pel que va ser novament censurat i acusat de calúmnia. Com a conseqüència, la possibilitat de seguir publicant va desaparèixer per complet. A la fi dels anys quaranta, impossibilitat de seguir guanyant la vida com a narrador, es va dedicar a preparar contes russos i [[baixkirs]] perquè fossin impresos en revistes per a nens. Va morir el 5 de gener de 1951 a Moscou. Té un carrer i un monument dedicats a Vorónej.

Per bé que fou relativament desconegut en el seu temps, la influència de Platónov en la literatura russa és considerable. Alguns dels seus treballs van ser publicats o reimpresos en els anys seixanta en l'època del desglaç de [[Nikita Khrusxov]].

== Estil == 
L'obra de Platónov aquesta fortament relacionada amb autors clàssics russos com [[Fiódor Dostoievski]]. Fa un ús extens del simbolisme cristià i de les obres de filòsofs antics i contemporanis seus, entre ells el filòsof cristià [[Nikolai Fiódorov]]. 

La seva novel·la curta ''El fossat'' o ''L'excavació'' fa servir una combinació de llenguatge rural i termes polítics i ideològics que creen una atmosfera d'irrealitat a la qual col·laboren els sorprenents i, de vegades fantàstics, fets de la narració. Aquesta exploració del sentit és una característica de l'[[existencialisme]] i la literatura de l'absurd. Tot i la postura materialista de la seva obra que nega la importància i l'existència de l'ànima, el seu estil, molt personal i el seu ús idiosincràtic del lèxic l'allunyen dels escriptors del [[realisme socialista]]. La seva publicació a l'URSS no va ser possible fins al [[1987]], a l'escalf de la [[perestroika]].

== Homenatge == 
Un [[planeta menor]], el [[3620 Platonov]], descobert per l'astrònoma [[Unió Soviètica|soviètica]] [[Liudmila Karatxkina]] el 1981 porta el seu nom.ref{{cite book | last = Schmadel | first = Lutz D. | coauthors = | title = Dictionary of Minor Planet Names | page = 304 | edition = 5th | year = 2003 | publisher = Springer Verlag | location = Nova York | url = http://books.google.com/books?q=3613+kunlun | isbn = 3-540-00238-3}}/ref

== Traduccions al català ==
*''[[Txevengur]]''. Traducció de Miquel Cabal Guarro (Tapa tova). 486 pàgines. Edicions de 1984, S. L. (2009). Col·lecció Mirmanda. ISBN 8492440228

== Referències ==
{{Referències}}

== Enllaços externs ==
{{Commonscat}}
*[http://www.visat.cat/espai-traductors/cat/fragments/414/221/0/27/espanyol/miquel-cabal-guarro.html Fragment de Txevengur]
*[http://platonov-ap.ru/ Web dedicada a l'escriptor] {{ru}}
{{Autoritat}}

[[Categoria:Escriptors russos en rus]]</text>
      <sha1>czft8kv97eakdpkpajkqy3c1nukvc01</sha1>
      <model>wikitext</model>
      <format>text/x-wiki</format>
    </revision>
  </page>