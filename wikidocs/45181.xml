<page>
    <title>Sòrab</title>
    <ns>0</ns>
    <id>45181</id>
    <revision>
      <id>13868232</id>
      <parentid>13810849</parentid>
      <timestamp>2014-07-19T14:34:49Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: llengua s'anomenada [[Lusàcia  llengua anomenada [[Lusàcia</comment>
      <text>{{vegeu3|la llengua|la gent|sòrabs}} 
{{llengua|nom=Sòrab
|nomnadiu=''Serbšćina''
|altresdenominacions=''lusacià'', ''wend''
|pronunciació=
|estats=[[Alemanya]].
|regió=[[Lusàcia]]
|parlants=~50.000 
|rank= - 
|família=[[Llengües indoeuropees|Llengua indoeuropea]]br /
  [[Llengües eslaves|eslava]]br /
   occidentalbr /
    '''sòrab'''
|nació= -
|regulat= -
|iso1=wen|iso2=hsb / dsb|sil=hsb / dsb
|mapa=[[Fitxer:Germany sorbian region.png|Àrea on es parla el sòrab]]
Àrea on es parla el sòrab
}}
El '''sòrab''' és una [[llengües eslaves|llengua eslava]] occidental parlada per unes 50.000 persones en [[enclavament]]s aïllats en l'est dels estats de [[Saxònia]] i [[Brandenburg]], a l'est [[Alemanya]].

També anomenada '''lusacià''' i '''wend'''; en [[alemany]] Sorbisch / Wendisch; en sòrab: ''serbska rěč'', ''serbšćina''; en [[anglès]] Sorbian. L'àrea on es parla la llengua anomenada [[Lusàcia]], ''Lausitz'' en alemany, ''Łužica'' en alt sòrab i ''Łužyca'' en baix sòrab.

Els sòrabs s'anomenen a si mateixos ''Serbja'' (alt sòrab) o ''Serby'' (baix sòrab), a les seves terres ''Serby'', i l'adjectiu corresponent és ''serbski''. Aquestes formes són anàlogues a les sèrbies ''Srbi'', ''Srbija'' i ''srpski''; és a dir, ambdós pobles es denominen a si mateixos amb el mateix nom, i de fet en altres idiomes eslaus, com el [[serbocroat]] o l'[[eslovè]], no hi ha diferència entre ambdues denominacions, per la qual cosa recorren al terme ''lužicki Srbi'' (serbis lusacians).

El sòrab guarda una notable similitud amb el [[txec]] i l'[[eslovac]], també pertanyents al grup occidental de les [[llengües eslaves]].

== Dialectes ==
Es distingeixen dos dialectes principals: l'[[alt sòrab]] al voltant de l'enclavament de [[Bautzen]]/Budyšin amb uns 55.000 parlants i el [[baix sòrab]] entorn de la ciutat de [[Cottbus]]/Chośebuz amb uns 15.000 parlants. De fet, [[Ethnologue]] i l'ISO les consideran llengües distintes amb codis diferents per a l'alt sòrab hsb (davants WEN) i el baix sòrab dsb (davants WEE).

El dos grans [[blocs dialectals]] són situats al sud del territori propi (alt sòrab) i al nord (baix sòrab), separats per una franja de [[parlar de transició]]. L'àrea del baix sòrab és travessada per la zona de parla alemanya que divideix el domini sòrab. La manca d'un centre urbà aglutinador i el fraccionament polític han estat la causa de la consolidació de dos estàndards diferents, també anomenats alt sòrab i baix sòrab, que no es corresponen exactament amb els dialectes del mateix nom. Així, ambdós dialectes posseeixen un [[llengua estàndard |estàndard]] escrit i literatura pròpia. L'alt sòrab s'assembla al [[txec]], i el bàix sòrab al [[polonès]]. Les importants diferències entre totes dues formes estàndard fan dubtar de la [[unitat lingüística]] soraba, però els sòrabs, que s'anomenen ells mateixos ''serbski'', les consideren variants d'un sol idioma.

== Fonètica i Gramàtica ==
Tant en l'[[alt sòrab]] com en el [[baix sòrab]] hi ha set [[sistema vocàlic|vocals]]. L'alt sòrab té 30 consonants, i el baix sòrab, 31. El [[substantiu]] conserva en tots els dialectes els tres [[gèneres]] ([[Gènere (gramàtica)|masculí]], [[femení]] i [[neutre]]) i els tres [[nombres]] ([[singular]], [[dual]] i [[plural]]) de l'[[Llengües eslaves|eslau]] comú.
Una de les característiques més interessants de la seva gramàtica és la preservació del nombre dual, fet que comparteix únicament amb l'[[eslovè]] entre tota la família eslava. Pel que fa al [[cas gramatical]] presenta els típics dels idiomes eslaus. Només l'alt sòrab, però, conserva els set casos, car el baix sòrab ha perdut el [[vocatiu]]. En el lèxic d'ambós dialectes hi ha manlleus d'alemanys i txecs. 

Començament del [[Parenostre]] en ambdós dialectes:

* Alt sòrab: ''Wótče naš, kiž sy w njebjesach, swjeć so Twoje mjeno.''

* Baix sòrab: ''Wóśce nas, kenž sy na njebju, wuswěśone buź Twójo mě.''

* Català: ''Pare nostre que esteu en el cel, santificat el vostre nom.''

== Història ==

Actualment el sòrab es parla a la regió [[Alemanya]] de [[Lusàcia]]. A inicis de l'[[Edat Mitjana]] els [[pobles eslaus]] ocupaven el nord-est de l'actual Alemanya, més o menys fins als rius [[Elba (riu)|Elba]] i [[Saale]]. A la part septentrional d'aquest territori hi havia establerts els [[polabis]] i la meridional, els [[sòrabs]]. El domini polític que ben aviat exerciren els [[alemanys]] damunt d'aquests pobles, amb la consegüent arribada a les seves terres de [[colons]] germanòfons, va provocar la desaparició dels polabis i una reducció considerable del territori original dels sòrabs. De fet, aquesta reducció no ha deixat mai de produir-se, i durant el mateix [[segle XX]] s'han anat germanitzant diferents comarques abans sòrabes. Actualment els sòrabs i la seva llengua es concentren en dues àrees separades i envoltades completament de territori de parla alemanya ([[illa lingüística]]): al nord, la zona al voltant de [[Cottbus]], a la [[Baixa Lusàcia]] (''[[land]]'' de [[Brandenburg]]), i, al sud, la de [[Bautzen]], a l'[[Alta Lusàcia]] (''[[land]]'' de [[Saxònia]]). A la segona meitat del [[segle XIX]], quan es comptaven més de 150.000 parlants de sòrab no hi havia solució de continuïtat entre els dos nuclis. Els parlants de sòrab viuen sobretot en àrees rurals, mentre que a les ciutats la població és majoritàriament gemanòfona.

La [[literatura soraba]] comença al [[segle XVI]] i coneix una gran florida al [[segle XIX]], amb el [[Romanticisme]], continuada al llarg del segle XX i avui mateix en tota mena de gèneres. Si bé és cert que els intents constants de [[germanització]] que han patit els [[sòrabs]], el darrer dels quals en època [[nazi]], han reeixit en part, amb la reducció territorial del [[domini lingüístic]] que això ha comportat, també ho és que el [[sòrabs]], especialment a l'[[Alta Lusàcia]], han aconseguit mantenir vives la cultura i la llengua pròpies. Després de la [[Segona Guerra Mundial]], el territori sòrab restà inclòs dins la [[República Democràtica Alemanya]] ([[RDA]]) i s'hi van donar canvis importants: d'una banda, hi van arribar molts refugiats i immigrants germanòfons; de l'altra, l'estat hi va fer cooficial la llengua sòraba i en potencià l'ús en l'administració, a l'ensenyament i als mitjans de comunicació. La situació de l'idioma, amb tot, no ha deixat de ser delicada. L'actual [[Alemanya]] unida també ha reconegut la cooficialitat del sòrab ([[cooficialitat lingüística]]) i l'idioma té una vida cultural prou destacada i presenta parlants de totes les edats. Però alhora, el nombre total de parlants de sòrab, tots bilingües ([[bilingüisme]]), és petit, i no tenen cap mena d'autonomia política, i cada cop més, les formes de vida actuals faciliten la penetració de l'alemany.

{{InterWiki|hsb|alt sòrab}}
{{InterWiki|dsb|baix sòrab}}

== Vegeu ==
* [[Literatura sòraba]]

{{Commonscat|Sorbian language}}
{{Autoritat}}
{{ORDENA:Sorab}}

[[Categoria:Llengües eslaves]]
[[Categoria:Sòrabs]]</text>
      <sha1>7a0kz0u385adxj1t5wjad9rm8wkgh10</sha1>
      <model>wikitext</model>
      <format>text/x-wiki</format>
    </revision>
  </page>