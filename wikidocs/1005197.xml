<page>
    <title>Pavelló de la República</title>
    <ns>0</ns>
    <id>1005197</id>
    <revision>
      <id>13056675</id>
      <parentid>13052202</parentid>
      <timestamp>2014-03-14T21:37:16Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: ressó</comment>
      <text>El '''Pavelló de la República''', també conegut com a '''Pavelló Espanyol''' fou un edifici dissenyat per [[Josep Lluís Sert]] amb l'ajut de [[Luis Lacasa Navarro|Luis Lacasa]] per a l'[[Exposició Internacional de París de 1937]]. Es va fer famós per ser el lloc on es va exhibir per primera vegada el [[Guernica (quadre)|Guernica]] de [[Pablo Picasso]], la [[Font de Mercuri]] d'[[Alexander Calder]] i ''[[El segador]]'', un gran quadre de [[Joan Miró]] actualment desaparegut. Es va inaugurar oficialment el dia [[12 de juliol]] de 1937.ref name=elmundo2001{{ref-web|url=http://www.elmundo.es/2001/04/18/cultura/983674.html |títol=Guernica, el cuadro más viajero |consulta=16 de setembre de 2011 |obra= |editor=[[El Mundo]] |data=18 d'abril de 2001 |llengua=castellà}}/ref L’edifici va adquirir una finalitat bàsicament cultural i de [[propaganda]] per fer saber al món la situació que s'estava vivint a [[Espanya]] el 1937.


== Descripció ==
La importància d’aquest edifici radica en tres qüestiones concretes. En primer lloc cal destacar les innovacions arquitectòniques del projecte que, malgrat realitzar-se en uns moments de precarietat econòmica i limitació pel que fa als materials, el seu llenguatge formal l’apropava a l’[[avantguarda]] arquitectònica europea. 

En segon lloc pel contingut que es va exhibir, també molt relacionat amb l’avantguarda artística del moment A més del Guernica de Picasso amb tota la seva càrrega sociopolítica hi havia obres de [[Joan Miró]], [[Juli Gonzalez]], [[Alberto Sánchez]], etc. 

== Exposició ==
En aquest espai és on va ser exposat per primera vegada el famós quadre de Picasso ''[[Guernica (quadre)|El Guernica]]''. Quan el quadre va ser exposat per primera vegada, el [[12 de juliol]] de [[1937]],ref name=taschenCarsten- Peter Warncke.''Pablo Picasso 1881-1973. Segunda Parte. Obras 1937-1973'' Editorial [[Taschen]]. ISBN 3-8228-1255-2/ref va suscitar tot tipus de reaccions i una gran polèmica.ref name=elpaissemanal''Historia de un Superviviente''. El País Semanal. número 1662. Diumenge 3 d'agost de 2008./ref Més d'una persona esperava un quadre molt més descriptiu, seguint els corrents del [[realisme]] socialista de l'època. Fins i tot es va plantejar la possibilitat de canviar el quadre per una obra molt més realista anomenada ''Madrid, 1937'', d'[[Horacio Ferrer]], exposada a la segona planta del pavelló. Però la premsa internacional no va trigar a fer-ne ressò i declarar el Guernica com una obra mestra.

El Guernica estava situat en una de les parets principals del pavelló d'Espanya, compartint espai amb obres com la ''Font del mercuri'' d'[[Alexander Calder]], una escultura d'[[Alberto Sánchez Pérez|Alberto Sánchez]], ''El segador'' de [[Joan Miró]] i treballs d'altres artistes de renom. A part d'obres d'art, també s'exhibien cartells propagandístics de l'època i fotos que mostraven la situació del conflicte a Espanya. Durant l'agost de 1937 el [[Govern Basc]] ja estava exiliat a França i es va fotografiar amb el mural de fons. 

Un cop acabada la fira, el gener de [[1938]], els representants del [[Govern d'Espanya|Govern Espanyol]] a París havien canviat, pel que ningú va reclamar el quadre i fou el mateix Picasso qui el recollí i se l'emportà cap al seu estudi, on romandria uns mesos.

''[[El segador]]'' és una pintura que [[Joan Miró]] va realitzar amb motiu de l'[[Exposició Universal de París (1937)]] per a decorar el Pavelló de la República, un edifici dissenyat per [[Josep Lluís Sert]] amb l'ajut de [[Luis Lacasa]], junt amb el [[Guernica (quadre)|Guernica]] de [[Pablo Picasso]] i la [[Font de Mercuri]] d'[[Alexander Calder]]. L'obra va desaparèixer durant el desmuntatge de l'exposició, i només es conserven algunes fotografies en blanc i negre.ref{{Citar publicació |   article =Què se'n va fer d''El segador' de Joan Miró? |url=http://www.ara.cat/cultura/Que-del-Segador-Joan-Miro_0_755924501.html  | publicació = [[Diari Ara]] | lloc = Barcelona |  data = 15/08/2012 | pàgines = online |issn = 2014-010X}}/ref

== Reconstrucció ==
[[Fitxer:Sert-PavelloRepublica-1937.JPG|thumb|Reconstrucció a Barcelona]]
En la remodelació de la zona dels [[Districte d'Horta-Guinardó]] pels [[jocs olímpics d'estiu de Barcelona 1992]], es va reconstruir el Pavelló de la República, una rèplica exacta del que es va construir en l'Exposició Internacional de París el 1937.  Actualment en la rèplica del Pavelló de la República s’hi allotja el Centre d’Estudis Històrics Internacionals i la [[Biblioteca del Pavelló de la República]] que posseeix un dels fons més importants a nivell mundial sobre Segona República, Guerra Civil, franquisme, exili i transició a Espanya, i especialment a Catalunya.

El pavelló original va ser dissenyat pels arquitectes Josep Lluís Sert i [[Luís Lacasa]] per encàrrec del govern de la república en plena Guerra Civil per tal de representar-la. La reconstrucció de 1992 va ser feta per l’estudi dels arquitectes [[Espinet i Ubac]]. Inicialment i mentre duressin els jocs es volia exhibir el Guernica de [[Picasso]] però la idea no va a reeixir, i a partir de 1992 l’edifici es va tancar. 

El 1994 se signà un conveni entre l'[[Ajuntament de Barcelona]], La Biblioteca Josep Maria Figueras i la [[Universitat de Barcelona]] per tal d’instal·lar-hi l’actual fons documental. 
L’edifici es va obrir definitivament el 1997. Destaquen del seu fons, entre altres documents, 
10.000 cartells dels quals 1.500 corresponen a la Guerra Civil; els fons de l’exili republicà;
documentació relativa a la història del [[PSUC]]; part de l’arxiu del ''[[Movimiento Ibérico de Liberación]]''; documentació sobre el món obrer, l’ensenyament, la repressió franquista, o sobre les lluites universitàries durant el franquisme; molt d’aquest material evidentment clandestí en el seu moment.
 
El motiu escultòric ''[[Els mistos]]'', obra de l’artista pop suec [[Claes Oldenburg]], va ser 
col·locat el 1991.

== Fons ==
A l'edifici es va instal·lar, l'any [[1996]] la [[Biblioteca del Pavelló de la República]], integrada en el [[CRAI de la Universitat de Barcelona]]. Reuneix un dels fons documentals i bibliogràfics més importants del món sobre la història espanyola del segle XX, especialment en els períodes de la [[Segona República Espanyola]], la [[Guerra Civil espanyola]], l'exili, el [[franquisme]] i la transició. L'origen està en les importants col·leccions de [[Josep Maria Figueras]] i del [[Centre d'Estudis Històrics Internacionals]] (CEHI) de la UB, als que s'uniren obres sobre la matèria que ja tenia la universitat. 

També hi ha un fons important sobre sovietisme i història política internacional del segle XX, especialment sobre la [[Segona Guerra Mundial]]. 

Entre els fons destaquen les col·leccions de cartells (de gran rellevància els de la Guerra Civil) i publicacions clandestines. També hi ha una col·lecció de més de 8.000 adhesius corresponents a fets polítics, econòmics, socials i culturals esdevinguts a Catalunya i a Espanya des del període franquista fins als nostres dies. Aquest fons prové de donacions de particulars i d'entitats i també d'intercanvis amb altres col·leccionistes d'arreu de l'estat i de l'estranger.ref[http://mdc1.cbuc.cat/pincorporacions.php Memòria digital de Catalunya]/ref

== Referències ==
{{referències|2}}

== Bibliografia ==
* {{citar ref  | cognom = Bou i Roura | nom = Lluís | article = Itineraris Horta-Guinardó  |  data = 2002  | editor = Ajuntament de Barcelona |  llengua =català |isbn=84-7609-991-6 |id=Dipòsit legal B.22.877-2002 }}

== Enllaços externs ==
{{commonscat|Pavelló de la República Española}}
* [http://www.bib.ub.edu/es/bibliotecas/pabellon-republica/ Web del CRAI Biblioteca Pavelló de la República]

{{coord|41|25|50.32|N|2|9|4.35|E|region:ES|display=title}}

{{ORDENA:Pavello De La Republica}}
[[Categoria:Edificis del districte d'Horta-Guinardó]]
[[Categoria:Josep Lluís Sert]]</text>
      <sha1>1fafqgdj2w47scxkhqagsrjcziujjlv</sha1>
      <model>wikitext</model>
      <format>text/x-wiki</format>
    </revision>
  </page>