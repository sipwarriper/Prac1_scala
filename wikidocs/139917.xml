<page>
    <title>Marc Chagall</title>
    <ns>0</ns>
    <id>139917</id>
    <revision>
      <id>13966621</id>
      <parentid>13963816</parentid>
      <timestamp>2014-08-23T21:04:24Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>[[Fitxer:Marc Chagall 1941.jpg|thumb|175px|right|Marc Chagall fotografiat l'any [[1941]] per [[Carl Van Vechten]]. ]]
'''Marc Chagall''' (en [[rus]]: Марк Захарович Шага́л; en [[bielorús]]: Мойша Захаравіч Шагалаў ''Mojša Zacharavič Šahałaŭ'') ([[Vítsiebsk]], [[7 de juliol]] de [[1887]] – [[Sant Pau (Alps Marítims)|Saint-Paul de Vence]], [[28 de març]] de [[1985]]) va ser un pintor [[jueu]]-[[Rússia|rus]], nascut a [[Bielorússia]], aleshores part de l'[[imperi Rus]]. És un dels més destacats pintors del [[Segle XX]], associat amb els moviments d'avantguarda posteriors a l'impressionisme.

== Biografia ==
Marc Chagall va nàixer com '''Moishe Segal''' (משה סגל - sent Segal un cognom [[Tribu de Leví|levita]], acrònim de סגן לוי ''Segan Levi'', que significa Levita ajudant); el seu nom va ser russificat com '''Mark Zakharovich Shagalov''' i posteriorment com '''Shagal''' (״אדאכ), que en rus significa ''va marxar'' o ''caminar''. Chagall va nàixer a [[Vítsiebsk]], [[Bielorússia]], i era el major de nou fills d'una família jueva molt unida, encapçalada per son pare, un comerciant d'[[areng]], i per la mare, Feiga-Ita. Aquest període de la seua vida, descrit com feliç entre la pobresa, apareix en referències al llarg de la seua obra. 

Va començar a estudiar l'any [[1906]] sota el mestratge d'un famós artista local, [[Jehuda Pen]]. Pocs mesos després, ja en l'any [[1907]], es va traslladar a [[Sant Petersburg]]. Ací va inscriure's en l'escola de la Societat d'Amants de les Arts, estudiant sota la tutel·la de [[Nikolai Roerich]] i coneixent artistes de totes les escoles i estils. Entre [[1908]] i[[1910]] va estudiar amb [[Leon Bakst]] a l'[[Escola Zvyagintseva]].

Aquest període va ser difícil per a Chagall — els residents jueus d'aquella època només podien romandre a Sant Petersburg amb un permís, i va ser empressonat breument. Chagall hi va romandre fins a l'any [[1910]], i regularment visitava el seu llogaret natal, on l'any [[1909]] va conèixer la seua futura esposa, [[Bella Rosenfeld]].

Després de donar-se a conèixer com a artista, va deixar Sant Petersburg i es va traslladar a [[París]] amb l'objectiu d'estar a prop de la gran comnitat artística parisenca, que s'havia reunit al voltant del districte de [[Montparnasse]]. Ací va esdevenir amic de [[Guillaume Apollinaire]], [[Robert Delaunay]] i [[Fernand Léger]]. L'any [[1914]] va tornar a Vítsiebsk i un any després va casar-se amb la seua promesa, Bella. La [[Primera Guerra Mundial]] va esclatar mentre Chagall es trobava a Rússia. L'any 1916, els Chagall van tenir una filla, Ida.

Chagall esdevingué un participant actiu de la [[Revolució Russa]]. El ministre de Cultura [[Soviet|soviètic]], el va nomenar comissari d'Art de la regió de Vitebsk, on va fundar una escola d'art. No se sentia a gust amb la política del nou règim, així que, amb la seua família van traslladar-se a [[Moscou]] l'any [[1920]] i des d'ací de nou a París l'any [[1923]]. Durant aquest període, va publicar unes memòries en [[jiddisch]], que havien estat escrites originalment en rus i que van ser traduïdes al francès per Bella Chagall, També va escriure articles i poesia en [[jiddisch]], publicats principalment en periòdics. 

Chagall va arribar a Catalunya el mateix estiu del 1934 amb la família per passar unes vacances. La seva obra recull els escenaris naturals, com la majoria dels artistes presents a [[Tossa de Mar]], però sense deixar mai la connexió amb el seu propi país, Rússia, i amb el fons de l’ésser humà. Per això, es va interessar per les referències populars, sobretot les caixes de mariner, que li permetien retrobar la percepció pura i innocent de moltes de les seves pintures. Ell, que se sentia allunyat de les teories i dels sistemes –com apunta [[Rafael Benet]]–, buscava la puresa i la coincidència en les actituds, en les emocions de les persones. Va venir a Catalunya per pintar evocacions de París o [[Vitebsk]], però també per conèixer millor el seu propi país.ref name=gencat{{citar ref |títol =Culturcat |editor =Generalitat de Catalunya |obra =web |data =2012 |url =http://www20.gencat.cat/portal/site/culturacatalana/menuitem.be2bc4cc4c5aec88f94a9710b0c0e1a0/?vgnextoid=d07cef2126896210VgnVCM1000000b0c1e0aRCRDvgnextchannel=d07cef2126896210VgnVCM1000000b0c1e0aRCRDvgnextfmt=detall2contentid=ade1110e279d7210VgnVCM1000008d0c1e0aRCRD |consulta = 11 octubre 2012 }}/ref

Esdevingué ciutadà francès l'any [[1937]]. Arran de l'ocupació de [[França]] pels [[nazi]]s en la [[Segona Guerra Mundial]] i la deportació dels jueus, els Chagall van deixar París. Es van traslladar a [[Villa Air-Bel]], a [[Marsella]], i el perioista nord-americà [[Varian Fry]] els va ajudar a fugir de França a través d'[[Espanya]] i [[Portugal]]. L'any 1941, els Chagalls van instal·lar-se als [[Estats Units d'Amèrica]]. 

El [[2 de setembre]] de [[1944]], la seua estimada [[Bella Rosenfeld|Bella]], costant motiu dels seus quadres i companya de la seua vida, va morir. Dos anys després, el 1946, va tornar a Europa. Al voltant de 1949 va començar a treballar a [[Provença]]. Aquest mateix any, Chagall va col·laborar en la creació de l'[[ONG]] [[anti-feixisme|anti-feixista]] [[MRAP]].

Deprimit, només va ser capaç de sortir-se'n en conèixer Virginia Haggard, amb la qual va tenir un fill, i també van servir-li d'ajuda els encàrrecs teatrals que va rebre.
Durant aquests intensos anys, va redescobrir un color lliure i vibrant. Les seues obres d'aquest període estan dedicades a l'amor i l'alegria de viure, amb figures corbades i sinuoses. També va començar a treballar l'escultura, la ceràmica i els [[vitrall]]s.

Chagall es va tornar a casar l'any 1952 amb Valentina Brodsky. Va viatjar diverses vegades a [[Grècia]], i l'any 1957 va visitar [[Israel]], on l'any 1960 va crear els vitralls de la [[sinagoga]] de l'[[Hospital Hadassah Ein Kerem]], a [[Jerusalem]]. L'any [[1966]] va fer un [[pintura mural|mural]] per al nou [[Knesset|parlament]] que s'acabava d'edificar en la ciutat de Jerusalem.

Va morir a l'edat de 97 anys a [[Saint-Paul, Alpes-Maritimes|Saint-Paul de Vence]], [[França]], el 28 de març de 1985. Està soterrat al cementeri municipal de Saint-Paul. La seua tomba es troba en el corredor situat a l'extrem oest.

Qualsevol que haja visitat el [[Lincoln Center]] de [[Nova York]], recodarà l'enorme mural de [[mosaic]] que hi ha al vestíbul de la nova ''[[Metropolitan Opera]] House'', inaugurada l'any [[1966]]. També a Nova York, en la seu de l'[[Organització de les Nacions Unides]] hi ha un vitrall de Chagall. L'any [[1967]], l'ONU va commemorar aquesta obra amb l'edició d'un [[segell postal]].

L'any 1973 es va inaugurar a [[Niça]] el ''Musée National Message Biblique Marc Chagall'' (Museu Chagall).

Un altre museu a [[Vítsiebsk]] també porta el seu nom. Va ser fundat l'any [[1997]] en la casa on va viure la seua família, en el número 29 del carrer Pokrovskaia; tot i que fins a la seua mort, anys abans de la caiguda del [[Bloc Soviètic]], era ''[[persona non grata]]'' en el seu país. Aquest museu només té còpies de les seues obres. Va rebre el [[Premi Erasmus]] per la seva contribució a la construcció d'[[Europa]].

== L'art de Chagall ==
[[Fitxer:F-57-Metz-Cathedrale-Chagall2.jpg|thumb|Vitrall de Marc Chagall a la Catedral de [[Metz]]]]
Chagall va inspirar-se en els costums de la vida a Bielorússia i va interpretar molts temes bíblics, reflectint la seua herència jueva. En els anys [[dècada del 1960|1960]] i [[dècada del 1970|1970]] es va involucrar en grans projectes destinats a espais públics o a importants edificis civils i religiosos.

L'obra de Chagall està connectada amb diferents corrents de l'art modern. Va formar part de les avantguardes parisenques que van precedir la [[Primera Guerra Mundial]]. Tanmateix, la seua obra es queda sempre en els límits d'aquests moviments i tendències emergents, incloent-hi el [[Cubisme]] i el [[Fauvisme]]. Va estar molt connectat amb l'[[Escola de París]] i els seus exponents, incloent-hi [[Amedeo Modigliani]].

En les seues obres abunden les referències a la seua infantesa, tot i el preu d'evitar les problemàtiques experiències que després va viure. Comunica la felicitat i l'optimisme a aquells que les observen, mitjançant intensos i vívids clors. Chagall va posar sovint per a si mateix, de vegades junt amb la seua muller, com a observador del món — un món de colors, com vist a través d'un vitrall. Molts consideren ''[[La crucifixió blanca]]'', que conté rics i intrigants detalls, com una denúncia del règim de [[Ióssif Stalin|Stalin]], de l'[[Holocaust]] nazi i de tota l'opressió contra els jueus.

== Símbols utilitzats sovint en l'obra de Chagall ==

* '''Vaca''': la vida per excel·lència: llet, carn, pell, banyes, energia.
* '''Arbre''': un altre símbol de la vida.
* '''Gall''': fertilitat, sovint pintant junt amb uns amants. 
* '''Pit''' (sovint nu): l'[[erotisme]] i la fertilitat de la vida (Chagall estimava i respectava les dones).
* '''Violinista''': a Vitebsk, el poble de Chagall, el violinista feia música en els moments importants de la vida (naixements, noces, mort).
* '''Areng''' (sovint pintat com un peix volador): commemora el treball del pare de Chagall.
* '''Rellotge de pèndol''': els temps i la vida senzilla.
* '''Canelobre''': dues candeles simbolitzen el [[Shabbat]], el [[Menorah]] és simbolitzat per un canelobre amb set candeles i el [[Hanukkah]] pel seu canelobre. Consegüentment simbolitza la vida dels jueus pietosos ([[Chassidim]]).
* '''Finestres''': L'amor a la llibertat de Chagall i París a través de la finestra.
* '''Cases de Vitebsk''' (sovint en pintures de la seua època a París): sentiments vers la seua pàtria.
* '''Escenes de circ''': ''Harmonia de l'home i l'anmal'' que indueix la ''creativitat'' humana.
* '''Crucifixió de Jesús''': Aquest no és, com molts creuen un símbol de l'[[Holocaust]] i de les persecucions dels jueus que van ocórrer anys després que Chagall començara la seua carrera artística. Marc Chagall era molt comprensiu amb la fe cristiana, i especialment amb els ideals i la personalitat de Jesús, i ho expressa a través de les seues obres.
* '''Cavalls''': Llibertat.
* '''La Torre Eiffel''': Dalt del cel, llibertat.

== Chagall i la seua obra avui ==
La seua obra es troba en una gran quantitat de llocs, com ara el [[Palais Garnier]] (l'antiga Òpera de París), la [[Chase Tower (Chicago)|Chase Tower Plaza]] de [[Chicago]], el [[Metropolitan Opera]], la [[Catedral de Metz|catedral]] de [[Metz]], [[Notre-Dame de Reims]], la'abadia de [[Fraumünster]] a [[Zuric]], [[Suïssa]], l'[[Esglesia de Sant Esteve (Magúncia)|Església de Sant Esteve]] a [[Magúncia]], [[Alemanya]] i l'encisador Museu Chagall de Niça, que ell mateix va ajudar a dissenyar.
L'única església que posseeix un conjunt complet de vitralls de Chagall es troba en el poble de [[Tudeley]], a [[Kent]] ([[Anglaterra]]). Chagall va pintar 12 colorits vitralls per a l'Hospital Hadassah Ein Kerem de Jerusalem. Cada vitrall representa una tribu d'Israel.

== Cites de Chagall ==

* Tots els colors són amics dels seus veïns i amants dels seus oposats.

* El gran art comença on acaba la natura.

* Els símbols que hom pot descobrir en les meues obres no són intencionats. Són un resultat no buscat. És quelcom que hom pot trobar després, i que pot ser interpretat d'acord amb el gust particular.

* En la nostra vida hi ha un únic color, com en la paleta de l'artista, que proporciona el significat de la vida i de l'art. És el color de l'amor.

* Em dic Marc, la meu vida emocional és sensible i les meues butxaques buides, però diuen que tinc talent.

* Em donarà Déu o algú el poder d'expressar el meu alè en els meus llenços, l'alè de la pregària i la tristesa, l'alè de la salvació, del renaixement?

* Tots sabem que una bona persona pot ser un mal artista. Però ningú no podrà ser un artista genuí almenys que siga un gran ésser humà i una bona persona.

== Llista de les seues obres més conegudes ==
* ''Dona jove en un sofà'' (Mariaska), [[1907]], (Col·lecció privada)
* ''La boda'', [[1910]]
* ''El naixement'', [[1910]], [[Kunsthaus Zürich]]
* ''[[El poble i jo]]'', [[1911]], Nova York, [[Museum of Modern Art]]
* ''[[Adam i Eva (Chagall)|Adam i Eva]]'', [[1912]]
* ''Autoretrat amb set dits'', [[1913]], [[Museu Stedelijk]], [[Amsterdam]]
* ''El violinista'', [[1911]]–[[1914]], [[Düsseldorf]], Alemanya, Kunstsammlung NRW
* ''[[Aniversari (Chagall)|Aniversari]]'', [[1915]], Nova York, [[Museum of Modern Art]]
* ''[[Bella amb un collar blanc]]'', [[1917]]
* ''La casa blava'', [[1917]]–[[1920]]
* ''La caiguda dels àngels'', [[1923]]–[[1947]], [[Kunstmuseum Basel]]
* ''Violinista verd'', [[1923]]–[[1924]], [[Solomon R. Guggenheim Museum|Guggenheim Museum]]
* ''Poble somiat'', [[1929]], San Antonio, TX, [[McNay Art Museum]]
* ''La dona acròbata'', [[1930]], París, [[Musée National d'Art Moderne]]
* ''Solitude'', [[1933]], [[Tel Aviv Museum]]
* ''Midsummer Night's Dream'', [[1939]]
* ''El gall roig'', [[1940]], [http://www.cincinnatiartmuseum.org Cincinnati Art Museum]
* ''Madonna with sleighs'', [[1947]], [[Stedelijk Museum]], [[Amsterdam]]
* ''[[La Mariée]]'' (''La nòvia''), [[1950]] 
* ''Amants en un cel roig'', [[1950]]
* ''Moisès rebent les taules de la Llei'', [[1950]]–[[1952]]
* ''La nit verda'', [[1952]]
* ''La Bastilla'', [[1953]]
* ''Pont sobre el Sena'', [[1954]], [[Hamburger Kunsthalle]]
* ''Camp de Mart'', [[1954]]–[[1955]], [[Museum Folkwang]], [[Essen]]
* ''El creuament de la Mar Roja'', [[1955]]
* ''Commedia dell'arte'', [[1959]] ([[Oper- und Schauspielhaus Frankfurt]], Vestíbul)
* ''Auto-retrat'', [[1959]]–[[1960]]
* ''Rei David'', [[1961]]
* Sostre de l'[[Òpera Garnier]], [[1964]]
* ''Exodus'', [[1952]]–[[1966]]
* ''Guerra'', [[1964]]–[[1966]], [[Kunsthaus Zuric]]
* Murals de mosaic per al vestíbul del [[Metropolitan Opera]], Nova York, [[1966]]
* Decorats per a ''[[Die Zauberflüte]]'', Metropolitan Opera, Nova York, [[1967]]
* Finestres de tema bíblic, [[1968]], Catedral de [[Metz]]
* ''El profeta Jeremies'', [[1968]]
* ''Job'', [[1975]]
* ''Missatge bíblic'', 17 obres (Niça, [[Musée National]])
* ''America Windows'', [[1977]], [[Art Institute of Chicago]]
* ''L'ase groc'', [[1979]]
* Finestres de tema bíblic, [[1974]], Catedral de [[Reims]]
* ''Família'', ([[1975]]–[[1976]])
* Nou finestres de tema bíblic en blau lluminós, [[1978]]–[[1985]], [[Esglesia de Sant Esteve (Magúncia)|Església de Sant Esteve]] a [[Magúncia]]
* ''La gran cavalcada'', [[1979]]–[[1980]], [[Pierre Matisse Gallery]], Nova York.
* ''[[La crucifixió blanca]]''
* ''[[Les finestres de Jerusalem]]''
* ''Quatre estacions'', [[1974]], First National Bank Plaza, Chicago, Illinois [http://www.flickr.com/photos/wallyg/170716048/ Fotos]

== Llibres ==

* [[Aleksandr Kamensky]], ''Marc Chagall, un artista de Rússia'', Trilistnik, Moscou, 2005 (en rus)
* Aleksandr Kamensky, ''Chagall: The Russian Years 1907-1922.'', Rizzoli, NY, 1988 (Versió abreujada de ''Marc Chagall, un artista de Rússia'')
* Nikolaj Aaron, ''Marc Chagall.'', (rororo-Monographie) Reinbek 2003 (In German)
* Benjamin Harshav, ed. ''Marc Chagall on Art and Culture'', Stanford, CA: Stanford University Press, 2003
* ''[[Bill Wyman]] shoots Chagall'' ([[Genesis Publications]], 1998)
* ''Shishanov V.A.''Vitebsk museum of the modern art'' history of creation and collection. 1918-1941. - Minsk: Medisont, 2007. - 144 p.{{ref-web|url=http://vash2008.mylivepage.ru/file/1774/6236_MuzeyVitebskFragment3.pdf|títol=PDF!--Títol generat per bot--}}

== Referències ==
{{referències}}

== Enllaços externs ==
{{Commonscat|Marc Chagall}}

* [http://www.chagall.vitebsk.by/ Plana oficial del Museu Marc Chagall Museum de Vítsiebsk, Bielorússia]
* [http://www.musee-chagall.fr/ Plana oficial del Museu Marc Chagall de Niça, França]
* [http://www.fantasyarts.net/Marc_Chagall.htm Marc Chagall] Biografia i recursos educatius {{en}}
* [http://www.igor-schestkow.de/en/essays Assisgs sobre Marc Chagall per Igor Schestkow] {{en}}
* [http://cgfa.sunsite.dk/chagall/index.html Obra de Chagall a CGFA]
* [http://www.chagall.fr Marc Chagall: Complet catàleg online de l'obra gràfica]
*[http://www.moma.org/collection/browse_results.php?criteria=O%3AAD%3AE%3A1055page_number=1template_id=6sort_order=1 Marc Chagall en el Museum of Modern Art (MoMA)]
* http://www.rollins.edu/Foreign_Lang/Russian/chagall.html (Amb imatges de: El poble i jo, Auto-retrat amb set dits i il·lustracions de la Bíblia: Càntic dels Càntics III (1960), El somni de Jacob (1954-67), Adam i Eva expulsats del Paradís (1954-67), i Abraham i els tres Àngels (1954-67).
* [http://www.artcyclopedia.com/artists/chagall_marc.html Marc Chagall: Plana de Marc Chagall a The Artcyclopedia.]
* [http://www.gojerusalem.com/SitePage.aspx?siteID=267FirstCat=SightsSecCat=Sights_and_AttractionsFirstCatVal=120SecCatVal=116' Vitralls de Chagall - Plana turística de Jerusalem]

{{Autoritat}}
{{ORDENA:Chagall, Marc}}

[[Categoria:Bielorussos]]
[[Categoria:Pintors del segle XX]]
[[Categoria:Pintors surrealistes]]
[[Categoria:Jueus francesos]]
[[Categoria:Jueus russos]]
[[Categoria:Jueus soviètics]]
[[Categoria:Guanyadors del Premi Erasmus]]</text>
      <sha1>tmh62q1cf6dluj36g16ih4xo9mel7tr</sha1>
      <model>wikitext</model>
      <format>text/x-wiki</format>
    </revision>
  </page>