<page>
    <title>Otto Hahn</title>
    <ns>0</ns>
    <id>122670</id>
    <revision>
      <id>13768490</id>
      <parentid>13663952</parentid>
      <timestamp>2014-07-09T04:25:18Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Otto Hahn]]</comment>
      <text>{{Infotaula científic
| name = Otto Hahn
| image = Otto Hahn (Nobel).jpg
| image_size = 180px
| birth_date= {{birth date|1879|3|8|df=y}}
| birth_place= [[Frankfurt del Main]], [[Alemanya]]
| death_date = {{data defunció i edat|1968| 7|28|1879| 3|8|df=y}}
| death_place = [[Göttingen]], [[Alemanya Occidental]]
| nationality = {{DEU}}
| field = [[Química]]
| alma_mater = 
| work_places = 
| doctoral_advisor = 
| doctoral_students = 
| known_for = 
| prizes = [[Premi Nobel de Química]] l'any [[1944]]
}}
{{Nobel|Química|1944}}
'''Otto Hahn''' ([[Frankfurt del Main]], [[Alemanya]] [[1879]] - [[Göttingen]] [[1968]]) fou un [[químic]] alemany guardonat amb el [[Premi Nobel de Química]] l'any [[1944]].

== Biografia ==
Va néixer el [[8 de març]] de [[1879]] a la ciutat de [[Frankfurt del Main]], situada a l'[[estat federat alemany|estat alemany]] de [[Hessen]]. Va estudiar [[química]] a la [[Universitat de Marburg]] i de [[Universitat de Munic|Munic]], on es doctorà l'any [[1901]]. A partir d'aquell moment va treballar a la universitat de Marburg; el [[1904]] va passar a [[Londres]] i l'any següent a [[Mont-real]], per finalment establir-se a [[Berlín]] l'any [[1906]]. 

Va morir el [[28 de juliol]] de [[1968]] a la ciutat de [[Göttingen]], situada a l'estat de [[Baixa Saxònia]].

== Recerca científica ==
[[Fitxer:Otto Hahn und Lise Meitner.jpg|thumb|200px|Otto Hahn i [[Lise Meitner]], vers el [[1925]], al Kaiser Wilhelm Institute]]
Al costat de [[Lise Meitner]] i [[Otto von Baeyer]], va desenvolupar una tècnica per a amidar els espectres de la desintegració beta d'[[isòtop]]s [[radioactivitat|radioactius]], l'èxit del qual li va permetre aconseguir un lloc de professor a l'Institut de Química Kaiser Wilhelm de Berlín l'any [[1912]]. L'any [[1918]], juntament amb Meitner, va descobrir el [[protactini]]. 

Quan Meitner va fugir de l'[[Alemanya nazi]] l'any [[1938]] Hahn va continuar el treball amb [[Fritz Strassmann]] en la dilucidació del resultat de bombardeig de l'[[urani]] amb els [[neutrons tèrmics]]. Va comunicar els seus resultats a Meitner que, en col·laboració amb el seu nebot [[Otto Robert Frisch]], els va interpretar correctament com una evidència de la [[fissió nuclear]], un terme encunyat pel propi Frisch. Una vegada que la idea de la fissió va ser acceptada, Hahn va continuar els seus experiments i va demostrar les quantitats enormes d'[[energia]] que la fissió induïda amb neutrons podria generar tant per un ús pacífic com bèl·lic. 

Durant la [[Segona Guerra Mundial]] Otto Hahn va estar entre els científics alemanys posats sota vigilància pel programa aliat ALSOS, que el va incloure en el projecte alemany d'[[energia nuclear]] per al desenvolupament de la [[bomba atòmica]], tot i que la seva única connexió fou el descobriment de la fissió, ja que ell no participà en el programa alemany. 

L'any [[1944]] li fou concedit el [[Premi Nobel de Química]] ''pel descobriment de la fissió nuclear dels àtoms'', encara que el premi fou anunciat el [[15 de novembre]] de [[1945]] i el propi Hahn no va poder assistir a la cerimònia a l'estar sota arrest britànic per la seva participació en la creació d'una bomba atòmica. Finlament Hahn rebé el Premi Nobel el [[13 de desembre]] de [[1946]]. Aquest premi, però, no només va estar marcat per l'absència de Hahn, sinó també per l'absència de [[Lise Meitner]] en la nominació i posterior victòria de la candidatura de Hahn, les contribucions de la qual van ser cabdals pel descobriment de la [[fissió nuclear]]. 

Durant la postguerra Hahn va destacar com un ferm opositor a l'ús d'[[arma nuclear|armes nuclears]] i fou el fundador de la [[Societat Max Planck]].

== Reconeixements ==
Es va proposar en diverses ocasions que els [[element químic|elements]] [[Dubni|105]] i [[Hassi|108]] de la [[taula periòdica]] s'anomenessin ''Hahni'' en honor del científic alemany, però cap d'aquestes propostes va ser aprovada. No obstant això, un dels pocs bucs mercants de propulsió nuclear del món fou batejat amb el seu nom. 

En honor seu s'anomenà l'[[asteroide]] [[(3676) Hahn]] descobert el [[3 d'abril]] de [[1984]] per [[Edward L. G. Bowell|Edward Bowell]], així com el [[Cràter (impacte)|cràter]] [[Hahn (cràter)|Hahn]] sobre la superfície de la [[Lluna]].

== Enllaços externs ==
* {{en}} [http://nobelprize.org/nobel_prizes/chemistry/laureates/1944/index.html Pàgina de l'Institut Nobel, Premi Nobel de Química 1944]
{{Projectes germans|commons=Otto Hahn}}

{{Autoritat}}
{{ORDENA:Hahn, Otto}}

[[Categoria:Persones de Frankfurt del Main]]
[[Categoria:Premis Nobel de Química]]
[[Categoria:Químics alemanys]]
[[Categoria:Pacifistes]]
[[Categoria:Oficials de la Legió d'Honor]]
[[Categoria:Receptors de la Pour le Mérite (classe civil)]]
[[Categoria:Premis Enrico Fermi]]
[[Categoria:Membres de l'orde de la Casa de Hohenzollern]]

{{Link GA|sv}}</text>
      <sha1>7g4vs386dels8f5nctqbov98aszdq9y</sha1>
      <model>wikitext</model>
      <format>text/x-wiki</format>
    </revision>
  </page>