<page>
    <title>Edward Morgan Forster</title>
    <ns>0</ns>
    <id>99928</id>
    <revision>
      <id>14028497</id>
      <parentid>13680612</parentid>
      <timestamp>2014-09-09T14:17:45Z</timestamp>
      <contributor>
        <username>Simon Peter Hughes</username>
        <id>5196</id>
      </contributor>
      <comment>/* Enllaços externs */ Viquitexts en anglès i Projecte Gutenberg.</comment>
      <text>[[Fitxer:E. M. Forster von Dora Carrington, 1924-25.jpg|thumb|right|Retrat d'E. M. Forster fet per [[Dora Carrington]] entre el 1924-1925.]]
'''Edward Morgan Forster''' ([[Londres]], [[1 de gener]] de [[1879]] - [[Coventry]], [[7 de juny]] de [[1970]]) fou un escriptor [[Anglaterra|anglès]].

== Vida ==
Fill de l'arquitecte [[Edward Morgan Llewelyn Forster]] i d'Alice Clara Lily Whichelo ([[Clapham]], [[Surrey]], 1855 – 1945), anava a ser anomenat Henry, però li posaren Edward per error. Durant la seua infància va viure a [[Rooksnest]], una casa de [[Herfordshire]], prop de [[Stevenage]]. Son pare, arquitecte, morí un any i mig després del seu naixement.

[[Fitxer:KingsCollegeChapel.jpg|thumb|right|380px|[[King's College]] de la [[Universitat de Cambridge]].]]

Va estudiar primerament en el [[Col·legi Tonbridge]], a [[Kent]], i més tard ingressà en el [[King's College]] de la [[Universitat de Cambridge]], on va estudiar [[literatura clàssica]] i [[història]]. Allí va formar part del grup [[Els Apòstols]], molts integrants del qual arribaren a formar part del [[Grup de Bloomsbury]]. Gràcies a haver sigut membre de ''Els Apòstols'', també conegut com a [[Cambridge Conversazione Society]], va conèixer personatges com [[John Maynard Keynes]], [[Lytton Strachey]] i [[Virginia Woolf]].

Va viure un temps a [[Itàlia]] i quan va tornar a [[Anglaterra]], s'entregà exclusivament a l'[[escriptura]]. Entaulà amistat amb el professor universitari i humanista [[G. L. Dickinson]], amb el qual visità, el [[1914]], [[Egipte]], [[Alemanya]] i l'[[Índia]]. En finalitzar els seus estudis universitaris, viatjà per tot [[Europa]] amb la seva mare i va viure amb ella a [[Weybridge (Anglaterra)|Weybridge]] i [[Abinger Hammer]] a [[Surrey]] fins que morí, el [[1945]]. Els nombrosos viatges que va fer a [[Àustria]], [[Grècia]] o Itàlia, li van inspirar moltes de les seves obres. La seua primera novel·la, On els àngels no s'aventuren fou publicada quan tenia 26 anys, l'any [[1905]].

Mentre treballava per a la [[Creu Roja]] a Egipte els anys 1916-17, va conèixer a [[Ramleh]] un jove egipci de 17 anys, anomenat Mohamed el-Adl. En aquest país arribà a conèixer el poeta [[Konstandinos Kavafis]]. Després d'una segona estada a l'Índia es publicà una de les obres més conegudes de l'autor anglès, Passatge a l'Índia, en la qual analitza el conflicte entre les cultures occidentals i índies.

Després de la [[Primera Guerra Mundial]] (1914-18), va dirigir durant un temps el periòdic laborista [[Daily Herald]]. Participà en les protestes contra la censura d'una novel·la lèsbica titulada El pou de la solitud, de [[Radclyffe Hall]].

Durant els anys 1930-40 es va fer molt famós gràcies a les seues intervencions en la [[ràdio BBC]] i fou nomenat president de [[British Humanist Association]]. A principi d'aquests anys, Forster tingué una feliç relació amb un policia anomenat Bob Buckingham.

Forster realitzà un tercer viatge a l'Índia i diversos a [[Amèrica]], i durant els seus últims anys va seguir escrivint en revistes i periòdics.
[[Fitxer:Order of Merit Dorothy Hodgkin.jpg|200px|thumb|left|Medalla del [[Order of Merit]] exposada en el [[Royal Society]], [[Londres]].]]

El van nomenar membre honorari del King's College de la Universitat de Cambridge, on visqué del [[1946]] fins a la seva mort, el 1970, a casa dels Buckingham tal com desitjava.
 
En vida, Forster va rebre diversos premis: el [[Femina]], el [[Premi James Tait Black Memorial]] de ficció, [[The Order of the Merit]] i fins i tot li donaren [[The Order of Companions of Honour]] per la reina [[Elisabet II del Regne Unit]]

== Temes centrals de la seua obra ==
Les barreres socials que hi ha hagut sempre, primer tema central, són causa de les temptatives que fan els personatges principals de Forster perquè es puguin comprendre els uns als altres. En les seues dues obres més conegudes, ''Passatge a l'Índia'' i ''Howard's End'', medita sobre la pràcticament impossible reconciliació entre les classes socials. Les seues idees humanistes les desenvolupa en l'assaig ''What I Believe''.

La sexualitat és un altre tema clau de l'autor. L'exemple més clar és ''Maurice'', un llibre que no fou publicat fins després de la seua mort perquè tractava l'[[homosexualitat]]. Amb aquesta obra, Forster mostrava la possibilitat de poder eliminar la diferència de classes a través d'una relació homosexual. Es pot afirmar que els escrits de Forster van fer una evolució de l'amor heterosexual a l'amor homosexual. La col·lecció de contes ''The Life to come'' també fou publicada un poc després de la seua mort per la mateixa causa que ''Maurice''.

== Obra ==
=== Novel·les ===
En vida, Forster va veure publicades 5 de les seues 7 novel·les. ''Maurice'', encara que va ser acabada el 1914, fou publicada el 1971, un any després de la mort de l'escriptor. La setena i última és ''Arctic Summer'', la qual està inacabada.
* ''Where Angels Fear to Tread'' (''On els àngels no s'aventuren), [[1905]]
* ''The longest Journey'' (''El dia més llarg''), [[1907]]
* ''A Room with a View'' (''Una habitació amb vistes''), [[1908]]
* ''Howard's End'', [[1910]]
* ''A passage to Índia'', (''Passatge a l'Índia''), [[1924]]
* ''Maurice'', obra pòstuma, escrita el 1913-14 i publicada el 1971.
* ''Arctic Summer'', obra inacabada publicada pòstumament el [[2003]].

=== Contes ===
* ''The Celestial Omnibus and other stories'', col·lecció de 6 contes publicada el 1911, els títols de la qual són:
** The story of a Panic 
** The Other Side of the Hedge 
** The Celestial Omnibus 
** Other Kingdom 
** The Curate's Friend 
** The Road from Colonus 

* ''The Eternal Moment and other stories'', col·lecció que té també 6 contes i fou publicada el [[1928]] :
** The Machine Stops 
** The Point of It 
** Mr. Andrews 
** Co-ordination 
** The Story of the Siren 
** The Eternal Moment 

* ''The Collected Tales of E. M. Forster'', publicat el [[1947]], combina els contes de les dues col·leccions anteriors The Celestial Omnibus i The Eternal Moment.

* ''The Life to Come and other stories'', és una col·lecció pòstuma publicada el [[1972]], dos anys després de la mort de Forster. Els títols que conté són els següents (excepte el primer, que és una introducció):
** Introducció d'Oliver Stallybrass. 
** Ansell 
** Albergo Empedocle 
** The Purple Envelope 
** The Helping Hand 
** The Rock 
** The Life to Come 
** Dr. Woolacott 
** Arthur Snatchfold 
** The Obelisk 
** What Does it Mather? A Morality 
** The Classical Annex 
** The Torque 
** The Other Boat 
** Three Courses and a Dessert: Being a New and Gastronomic Version of the Old Game of Consequences. En aquest últim hi ha més d'un autor: The First Course escrit per Christopher Dilke, The Second Course per Forster, The Third Course per Alfred Edgar Coppard i The Dessert, per James Laver.

=== Peces de teatre ===
* ''England's Pleasant Land'', del [[1940]].

=== Assaigs i altres escrits ===
* ''The Abinger Pageant'', del [[1934]]. Forster escriu un romàntic himne pastoral a la ciutat i evoca nostàlgicament la glòria de l'antiga Anglaterra. 
* ''Abinger Harvest'',del [[1936]]. Esta obra és tota una col·lecció d'articles, assaigs, revisions i poemes escrits durant 30 anys, de Forster. 
* ''Two Cheers for Democracy'', [[1951]]. Esta és la seua segona col·lecció d'assaigs i articles. Es compon de dues parts, la primera titulada ''The Second Darkness'', vinculada amb la Segona Guerra Mundial i on tracta temes com l'antisemitisme o la censura de l'època. La segona, ''What I Believe'', es divideix en tres seccions titulades ''Arts in General'', ''The Arts in Action'' i ''Places''.
* ''What I Believe and other Essays''. [[What I Believe]] és, potser, el seu assaig més conegut, en el que plasma els seus pensaments sobre les relacions personals, l'estat, la democràcia l'individualisme.
* ''Commonplace Book'', pòstum, [[1987]].

=== Biografies ===
* ''Goldsworthy Lowes Dickinson'', publicat en l'any 1934, és una biografia sobre aquest historiador anglès, el qual es va fer íntim amic de Forster des que el va conèixer al King's College de Cambridge, del que era professor. 
* ''Marianne Thornton, A Domestic Biography'', del 1956, tracta sobre la vida de la seua tia, la qual li donà els suficients diners per a poder estudiar a Cambridge. Morí a l'edat de 90 anys.

=== Relats de viatges ===
* ''Alexandria: A History and Guide'', [[1922]]. Forster acabà d'escriure esta coneguda guia el mateix any en què va acabar el seu treball per la Creu Roja en Egipte, el 1919. La primera part es compon d'una història d'Alexandria escrita per Forster, des de la fundació de la ciutat per [[Alexandre el Gran]], passant per les invasions i ocupacions que va sofrir (àrab, romana i turca) fins a l'Alexandria cosmopolita del [[segle XVIII]]. 
* ''Parhos and Pharillon (A Novelist's Sketchbook of Alexandria Through the Ages)'', [[1923]]. En aquest llibre es reuneixen diversos assaigs que Forster va escriure en Egipte en el mateix període que l'anterior. Fou imprès i publicat per Leonard i [[Virginia Woolf]].
* ''The Hill of Devi'', 1953. Per escriure aquesta obra s'inspirà en els seus viatges que va fer a l'Índia i la seua visita al Maharaja. Conté : Introducció · Cartes de 1912-13 · The State and its Ruler · Cartes de 1921 (Settling In - Birth of a Baby - Scindhia's Visit - The Rains - The Insult - Gokul Ashtami - On Tour - Dassera - Colonel Wilson) · Catàstrofe (The Yuvraj - Pondicherry).

=== Llibret d'òpera ===
* E. M. Forster va crear, amb la col·laboració d'[[Eric Crozier]], un llibret per a l'òpera [[Billy Budd (ópera)]] del compositor [[Benjamin Britten]]. Es basa en la novel·la d'[[Herman Melville]] [[Billy Budd (novel·la)]] que acabà d'escriure el [[1891]]. El llibret data de l'any [[1951]] i en un principi tenia 4 actes, però finalment només es compon de 2, després d'una modificació de Britten. La història es desenvolupa l'any [[1717]] en un buque de guerra britànic anomenat ''Indòmit'', el qual dirigeix el capità ''Edward Fairfax Vere''. Aquesta òpera té la particularitat que ha de ser representada només per homes.

=== Crítiques literàries ===
* ''Aspects of the novel'', del [[1927]]. Per a escriure aquest llibre es basà en les classes que donava a la Universitat de Cambridge. Amb esta obra, Forster ajuda a entendre la novel·la. Per exemple, va dividir els personatges en redons (evolucionen durant la novel·la) i plans (no evolucionen).
* ''The Feminine Note in Literature'', obra pòstuma, publicada l'any [[2001]]. En aquesta obra Forster fa la seua pròpia meditació sobre el paper de la dona en la literatura i si existeixen diferències entre la forma en què escriu una dona i un home.

== Obres de Forster al cinema i a la televisió ==
=== Guió cinematogràfic ===
* ''A Diary for Timothy'', documental dirigit per [[Humphrey Jennings]] el 1945.

=== Pel·lícules basades en les seves novel·les ===
* ''[[Retorn a Howards End]]'', portada al cine per [[James Ivory]] en l'any [[1992]]. Es basa en la novel·la ''Howards End''. 
* ''On els àngels no s'aventuren'', portada al cine per [[Charles Sturridge]] el [[1991]]. (''Where Angels Fear to Tread''). 
* ''[[Una habitació amb vista]]'', de la que el director segueix sent el mateix, James Ivory. Realitzada el [[1986]] i basada en la novel·la de mateix títol, ''Una habitació amb vistes'' (''A Room with a View''). 
* ''[[Maurice]]'', també adaptada al cine per Ivory, en l'any [[1987]] i protagonitzada per [[Hugh Grant]]. Basada en la novel·la que porta el seu nom, ''Maurice''. 
* ''[[Passatge a l'Índia]]'', adaptació cinematogràfica del director [[David Lean]] en l'any [[1984]]. Basada en la novel·la del mateix títol, ''Passatge a l'Índia'' (''A Passage to India'').

=== Televisió i curtmetratges ===
* ''The Obelisk'' - TV, Regne Unit - dirigit per [[Giles Foster]] en l'any [[1977]]. Es basa en el conte que té el mateix títol. 
* ''The Machine Stops'' - TV, Regne Unit - del director [[Philip Saville]]. Data del [[1966]]. El guió ha sigut una adaptació de [[Kenneth Cavander]] i [[Clive Donner]]. 
* ''Billy Budd'' - TV, Regne Unit - dirigit per [[Barrie Gavin]] i és de l'any 1988. S'utilitzà el ''libretto'' de Forster, Billy Budd. 
* ''Plug'', [[curtmetratge]] de l'any [[1998]]. El seu director és [[Meher Gourjian]] i es basa en el conte ''The Machine Stops'.

== Enllaços externs ==
{{Commonscat|E. M. Forster}}
{{Wksource|Author:E. M. Forster|en}}
* [http://www.musicandmeaning.com/forster/ 'Only Connect': The unofficial Forster site] {{en}}
* [http://emforster.de/ Aspects of E.M. Forster] {{en}}
* [http://web.archive.org/19991128190509/www.geocities.com/SoHo/Exhibit/6747/Forster.html/ Biografia i Rooksnet] {{en}}
* [http://www.theparisreview.org/viewinterview.php/prmMID/5219 The Paris Review s'entrevista amb E. M. Forster] {{en}}
*{{Gutenberg author|id=E.+M.+Forster|name=Edward Morgan Forster}}

{{Autoritat}}
{{ORDENA:Forster, Edward Morgan}}

[[Categoria:Escriptors anglesos en anglès]]
[[Categoria:Grup de Bloomsbury]]
[[Categoria:Objectors de consciència britànics]]</text>
      <sha1>jqfs0hx9bjrsw2114zfdjsh2fb49c8g</sha1>
      <model>wikitext</model>
      <format>text/x-wiki</format>
    </revision>
  </page>