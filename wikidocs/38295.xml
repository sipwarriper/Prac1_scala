<page>
    <title>Samoa Nord-americana</title>
    <ns>0</ns>
    <id>38295</id>
    <revision>
      <id>13810178</id>
      <parentid>13563809</parentid>
      <timestamp>2014-07-13T10:13:49Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Taula d'estat
 | preposicio_pais = de la
 | nom_comu = Samoa Nord-americana
 | nom_original = Amerika Samoabr /American Samoa
 | gentilici = Samoà, samoana
 | imatge_bandera = Flag of American Samoa.svg
 | imatge_escut = Seal of American Samoa.svg
 | lema_nacional = ''Samoa, Muamua Le Atua''br /(Samoa, que Déu sigui primer)
 | imatge_mapa = LocationAmericanSamoa.png
 | idiomes_oficials = [[Samoà]] i [[anglès]]
 | capital = [[Pago Pago]]
 | coordenades_capital = {{coord|14.3|S|170.7|W|type:isle_region:AS|display=inline,title}}
 | major_ciutat = 
 | tipus_govern = [[Territori no incorporat]] dels EUA
 | titols_liders = [[Governador]]
 | noms_liders = Togiola Tulafono
 | area = 199
 | posicio_llista_area = -
 | magnitud_area = 1 E11
 | percentatge_aigua =
 | codi_FIPS = AQ
 | poblacio_censada = —
 | any_cens_poblacio = —
 | densitat_poblacio = 353
 | posicio_llista_densitat = -
 | moneda = [[Dòlar EUA]]
 | codi_moneda = USD
 | tipus_sobirania =
 | events_establir_sobirania =
 | dates_establiment_sobirania = 
 | zona_horaria = 
 | variacio_utc = -11
 | zona_horaria_DST = ''no canvia'' 
 | variacio_utc_DST = -11
 | himne_nacional = [[Amerika Samoa]]
 | domini_TLD = as
 | codi_trucada = 
 | notes_al_peu = references group=nb/
}}!--FI DE TAULA PAIS --

La '''Samoa Nord-americana''' (en anglès '''American Samoa''' i en samoà '''Amerika Samoa''') és un territori no incorporat dels [[Estats Units]]. Junt amb l'estat de [[Samoa]] comparteix l'[[arxipèlag]] de les [[illes Samoa]] a la [[Polinèsia]].

També s'anomena ''Samoa Americana'', però està situada a 7.700nbsp;km de la costa americana. En realitat el nom fa referència al gentilici dels Estats Units, per contraposició a la [[Samoa Alemanya]] després del repartiment entre les potències colonials.

== Història ==

Habitada pels polinesis des de l'any 1000 aC, va ser descoberta pels exploradors europeus al segle XVIII. El [[1722]] el neerlandès [[Jakob Roggeveen]] va descobrir l'apartat [[atol Rose]].

El francès [[Louis Antoine de Bougainville]], el [[1768]], va explorar les illes més grans, entre elles [[Tutuila]], anomenant l'arxipèlag ''illes dels Navegants'' després de trobar un nombroses canoes grans.

L'any [[1787]] va arribar el francès [[La Pérouse]] a Tutuila. Després de ser rebut amablement va ser atacat per sorpresa matant part de la tripulació i el seu segon capità a la badia que encara avui es diu Massacre.

John Williams, de la Societat Missionera de Londres, va arribar el [[1830]], introduint el Cristianisme i canviant la societat tradicional.

Les rivalitats internacionals entre les potències colonitzadores van acabar amb un tractat el [[1899]] en el qual [[Alemanya]] i els Estats Units es van dividir l'arxipèlag de Samoa. Els nord-americans van ocupar les illes orientals, amb el notable port de [[Pago Pago]]. Les illes occidentals són avui l'Estat de [[Samoa]].

Durant la [[Segona Guerra Mundial]] els nord-americans van utilitzar el port de Pago Pago com a base de la marina del Pacífic. El gran nombre de personal desplaçat va comportar una forta influència cultural.

== Geografia ==
Les illes ocupen una àrea total de 199nbsp;km² repartida en cinc illes volcàniques d'escarpades muntanyes i estretes planes a la costa, i dos atols de corall.

El clima és tropical, moderat pels [[vents alisis]] del sud-est. No hi ha gaire variació estacional de temperatura. L'època de pluges és de novembre a abril, amb possibilitat d'huracans de desembre a març, i l'època seca és de maig a octubre.

=== Illes ===

Les illes, d'oest a est, són:
* [[Tutuila]], la més gran, amb el port natural de Pago Pago, la capital.
** [[Aunu'u]], illot prop de Tutuila.
* [[Illes Manua]], grup d'illes:
** [[Ofu]]
** [[Olosega]]
** [[Ta'u]] (illa Manua)
* [[Atol Rose]]
* [[Swains]], atol situat al nord, geogràficament a l'arxipèlag de [[Tokelau]].

=== Població ===
La població és de 57.902 habitants (juliol 2004). Ètnicament un 89% són polinesis samoans, 4% tongans i 2% d'origen europeu.
[[Fitxer:Samoa American Demo.png|thumb|430px|center|Evolució de la demografia entre 1961 i 2003 (xifra de la [[Organització de les Nacions Unides per l'alimentació i l'agricultura|FAO]], 2005). Població en milers d'habitants.]]
La majoria de la gent és bilingüe en anglès i samoà.

== Política ==
La Samoa Nord-americana té l'estatus de territori no incorporat i no organitzat dels Estats Units. L'administració correspon a l'Oficina d'Afers Insulars del Departament d'Interior.

La consideració de territori no organitzat es deu al fet que el Congrés dels Estats Units no ha aprovat una llei orgànica per al territori. Però, de fet, el territori té un autogovern després d'aprovar una Constitució el [[1967]]. Aquesta Constitució instaura un sistema bicameral, amb un Senat i una Cambra de Representants.

L'illa de Swains, amb un estatus especial, té un delegat a la Cambra de Representants sense dret a vot.

Per altra banda, el territori vota un delegat a la Cambra de Representants nord-americana, i participa també en l'elecció del president dels Estats Units.

== Economia ==
L'economia és la tradicional polinèsia basada en l'agricultura. El 90% de les terres són de propietat comunal. Els productes agrícoles són: [[banana]], [[Cocoter|coco]], [[copra]], [[pinya americana]], [[papaia]], [[arbre del pa]], [[taro]] i [[nyam]].

En la pesca destaca la tonyina que és la principal exportació.

L'economia té una forta dependència dels Estats Units. El govern nord-americà fa esforços per desenvolupar l'economia del territori dificultada per la llunyania, les comunicacions i els devastadors huracans.

La moneda de curs legal és el dòlar dels Estats Units.

==Vegeu també== 
*[[Bandera de la Samoa Nord-americana]] 
*[[Segell de la Samoa Nord-americana]]

== Enllaços externs ==
{{Commonscat|American Samoa}}

* [[Parc Nacional de Samoa Americana]]

{{Oceania}}
{{Subdivisions dels Estats Units}}
{{Portal Polinèsia}}
{{Autoritat}}
[[Categoria:Samoa Nord-americana| ]]</text>
      <sha1>c938fehph9t3use2erziui89rnxalbu</sha1>
      <model>wikitext</model>
      <format>text/x-wiki</format>
    </revision>
  </page>