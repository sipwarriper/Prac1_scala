<page>
    <title>Terra Adèlia</title>
    <ns>0</ns>
    <id>501710</id>
    <revision>
      <id>13841658</id>
      <parentid>13293167</parentid>
      <timestamp>2014-07-16T07:45:38Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:TerreAdelie.png|thumb|right|250px|Ubicació de la '''Terra d'Adèlia''' a l'[[Antàrtida]].]]
La '''Terra Adèlia''' (en [[Idioma francès|Francès]] ''Terre Adélie''), és un sector estret de l'[[Antàrtida]], delimitat pels [[meridià|meridians]] 136° 11′ E (el de [[Punta Pourquoi Pas]]) i 142° 02′ E (el de [[Punta Alden]]), cobrint una superfície d'uns 432.000 [[Quilòmetre quadrat|km²]]. La seva costa correspon aproximadament al paral·lel 67° S. Correspon a la reclamació territorial [[França|francesa]] a l'Antàrtida, reivindicació que es troba congelada d'acord amb el [[Tractat Antàrtic]]. Aquest territori és inclòs per [[França]] com un dels cinc districtes de les [[Terres Australs i Antàrtiques Franceses|Territoris Meridionals Francesos]] (en francès ''Terres Australs et Antarctiques Françaises'').

El sector forma una [[falca]] que divideix el [[Territori Antàrtic Australià]] en dos sectors.

En ella s'emplacen les bases científiques franceses [[Estació Dumont d'Urville|Dumont d'Urville]] i [[Base Commandant Charcot|Commandant Charcot]].

== Geografia ==
El territori abasta un sector estret de l'[[Antàrtida Oriental]], limita pel nord amb el [[mar d'Urville]], que és la part de l'[[Oceà Antàrtic]] entre els meridians 136° i 142° Est, els quals delimiten el sector fins a ajuntar-se al [[Pol Sud]] geogràfic. És un territori cobert per una gruixuda capa de [[gel]]. La [[costa]] té uns 350 [[Quilòmetre|km]] de longitud, desenvolupant-se en la direcció general est-oest, sempre molt propera al [[Cercle Polar Antàrtic]].

El gruix mitjà del gel que cobreix el continent antàrtic és de 2.500 m, sent el màxim gruix registrat de 4776 [[metre|m]] a la Terra Adèlia, el que equival a gairebé 5 km de gel sobre alguns llocs de l'estructura rocallosa de l'Antàrtida.

El [[Pol magnètic|pol sud magnètic]] i la seva posició varia amb el [[camp magnètic terrestre]], es troba prop de la costa de Terra Adèlia.

A la costa de Terra Adèlia es troba, a l'[[Illa dels Petrells]] de l'arxipèlag [[Pointe Géologie]], la base científica [[Estació Dumont d'Urville|Dumont d'Urville]] amb una dotació d'una trentena de persones, quantitat que es duplica a l'estiu.

== Clima ==
El [[clima]] és polar, caracteritzat per les seves baixes [[temperatura|temperatures]] i [[vent]]s violents, sovint carregats de partícules de gel, els «[[blizzards]]», cap al sud el clima és extremadament hostil, fred i escàs en precipitacions, anomenat ''desert polar''.

A partir de [[març]], el [[mar]] es cobreix d'una capa de gel d'un a dos metres de gruix, la [[banquisa]], que cobreix una extensió immensa, impedint la navegació. El retorn de l'estiu comporta la fragmentació de la banquisa, que es transforma en blocs de gel a la deriva.

== Història ==
=== Descobriment i primera ocupació ===
El comandant de l'[[Expedició Antàrtica Francesa]], [[Jules Dumont D'Urville]], va descobrir aquesta regió el [[1840]] i li va donar el nom de la seva esposa.

Després de la [[Segona Guerra Mundial]], durant la qual el valor estratègic de l'[[Antàrtida]] es va fer evident, diversos països, entre ells [[França]] van enviar expedicions per a crear bases en aquest continent per millorar la seguretat de les seves reivindicacions territorials.

Les missions polars franceses (missions Pablo-Émile Victor), iniciades l'any [[1947]], van organitzar tres hivernades successives i dues campanyes d'estiu entre [[1948]] i [[1953]].

Es va crear una primera estació, [[Port Martin]] el 1949-1950, però arran d'un incendi, es va transferir més tard més a l'oest, sobre l'[[Illa dels Petrells]] de l'arxipèlag de [[Punta Geologia]]. La nova estació, batejada Base Antàrtica Dumont d'Urville, està encara en funcions i inclou una trentena de persones, personal que duplica durant l'estiu.

Des de [[1959]], any de la signatura del [[Tractat Antàrtic]], hi ha una ocupació permanent d'aquests llocs. Es realitzen nombrosos estudis científics a la Terra Adèlia, francesos o en el marc de col·laboracions internacionals (amb [[Rússia]] i els [[Estats Units]] en particular).

La ''Base Dumont d'Urville'' està connectada per vehicles amb erugues amb la nova [[Base Concordia]] establerta a l'altiplà continental, a prop del sector de la '''Terra d'Adèlia''', i creada en col·laboració amb [[Itàlia]] per a estudis astronòmics (la implantació de telescopis i radiotelescopis), geofísics i climatològics (en particular, la de la magnetosfera, estudi de l'alta atmosfera, l'escalfament climàtic, i la capa d'ozó), o la física fonamental (captació de partícules d'alta energia).

{{coord|75|00|S|139|00|E|source:enwiki_scale:40000000|display=title}}
{{Commonscat|Adélie Land}}
{{Autoritat}}

{{ORDENA:Terra Adelia}}	!--ORDENA generat per bot--
[[Categoria:Antàrtida]]</text>
      <sha1>h2ofwxx23dbp5fl7birez892qd0p6ni</sha1>
      <model>wikitext</model>
      <format>text/x-wiki</format>
    </revision>
  </page>