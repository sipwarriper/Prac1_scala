<page>
    <title>Govern de Vichy</title>
    <ns>0</ns>
    <id>42560</id>
    <revision>
      <id>14033232</id>
      <parentid>13521913</parentid>
      <timestamp>2014-09-10T18:45:26Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot substitueix 'conmutar' per 'commutar'</comment>
      <text>{{Estat desaparegut
|nom_oficial = ''Était français''
|nom_comú = Estat francès
|nom_complet = Govern de Vichy
|continent = Europa
|país = França
|era = 
|forma_de_govern = [[Autoritarisme]], estat titella del [[Tercer Reich]]
|
|esdeveniment_inici = '''Cop d'estat del [[Henri Philippe Pétain|General Petain]]'''
|any_inici = 1940
|data_inici = 22 de juny
|esdeveniment_fi = '''[[Operació Overlord|Desembarcament de Normandia]]'''
|any_fi = 1944
|data_fi = 25 d'agost
| 
|esdeveniment1 = 
|data_esdeveniment1 = ]
|esdeveniment2 = 
|data_esdeveniment2 = 
|p1 = Tercera República Francesa
|bandera_p1 = Flag of France.svg
|p2 = 
|bandera_p2 = 
|p3 = 
|bandera_p3 = 
|s1 = Quarta República Francesa
|bandera_s1 = Flag of France.svg
|s2 = 
|bandera_s2 = 
|s3 = 
|bandera_s3 = 
|imatge_bandera = Flag of France.svg
|imatge_escut = Coat of Arms of the French State.svg
|capital = [[París]] (''de iure''), [[Vichy]] (''de facto'')
|lema_nacional = ''Travail, famille, patrie'' (Feina, família, pàtria)
|himne_nacional = [[La Marsellesa]] (oficial), [[Maréchal, nous voilà!]] (oficiós)
|idioma = [[Francès]]
|moneda = Franc francès
|membre_de = 
|
|líder1 = [[Henri Philippe Pétain|General Pétain]]
|any_líder1 = [[1940]]-[[1944]]
|líder2 = 
|any_líder2 = 
|títol_líder = [[Cap d'estat]]
|legislatura = 
|
|notes = [[Fitxer:LocationVichyFrance.png|Mapa del govern de Vichy]]
}}{{Història de França}}
El '''Govern de Vichy''', la '''França de Vichy''' o el '''Règim de Vichy''', denominat oficialment '''Estat Francès''', fou el govern de França des de [[juliol]] de [[1940]] fins a l'agost de [[1944]], és a dir, durant la [[Segona Guerra Mundial]] des de l'ocupació del país pels alemanys fins a la intervenció dels Aliats mitjançant els desembarcaments de [[desembarcament de Normandia|Normandia]] i [[desembarcament de Provença|Provença]].

== Introducció ==
El [[10 de juliol]] de [[1940]],ref{{Ref-llibre |cognom=Davies |nom=Peter |títol=France and the Second World War: Resistance, Occupation and Liberation |url=http://books.google.es/books?id=J3QJdqgisgMCpg=PA29dq=1940+petain+vichyhl=casa=Xei=nk8FUsaoOYGO7AbFtICwBwved=0CHUQ6AEwCQ#v=onepageq=1940%20petain%20vichyf=false |llengua=anglès |editorial=Routledge |data=2000 |pàgines=29 |isbn=0203626966}}/ref el [[Henri Philippe Pétain|mariscal Pétain]], heroi de la [[Primera Guerra Mundial]] com a vencedor de la [[batalla de Verdun]], darrer primer ministre de la [[Tercera República Francesa]], va dissoldre el parlament i va instaurar un règim dictatorial aliat del [[Tercer Reich]], amb el qual es proposava regenerar França mitjançant una revolució nacional, del tot oposada als valors republicans i hereva dels ideals contrarevolucionaris dels sectors contraris als ideals de la [[Revolució Francesa|Revolució de 1789]], reflectits pels valors republicans. Per això, [[Charles Maurras]], dirigent d'[[Action Française]], partit monàrquic d'extrema dreta, va saludar el nou règim de Vichy qualificant-lo de sorpresa divina. 

El règim de Vichy va establir-se després que França s'hagués rendit a Alemanya el [[22 de juny]] de [[1940]]; rep aquest nom perquè, entre [[1940]] i [[1944]], la seu del govern francès fou la ciutat de [[Vichy]]. Oficialment, però, [[París]] continuava sent la capital de França, a la qual Pétain sempre va aspirar a traslladar-hi el govern quan això fos possible. A partir de l'[[Armistici de Compiègne (1940)|Armistici de Compiègne]], França es declarà neutral, ara bé, el govern de Vichy va col·laborar amb el III Reich fins a l'extrem de la participació de la policia francesa en la captura de [[Holocaust|jueus]] i d'altres persones considerades indesitjables pels nazis; així, el govern de Vichy deportà més de 70.000 [[jueu]]s a [[camps de concentració]] en diferents països d'Europa i va enviar 650.000 treballadors (entre voluntaris i forçats) a Alemanya com a ajuda a l'esforç de guerra del III Reich. També va fer instal·lar camps de concentració per a dissidents polítics i estrangers ''sospitosos'' com ara el de [[Le Vernet]] d'[[Arieja]], el de [[Ribesaltes]]- i a [[Algèria]], llavors sota domini francès -per exemple, a [[Djelfa]].

Malgrat la divisió, establerta en l'[[Armistici de Compiègne (1940)|Armistici]], de França en una zona lliure i una zona ocupada, separades per una línia de demarcació que actuava com una frontera, el govern de Vichy tenia jurisdicció sobre tot el país, excepte sobre les regions d'[[Alsàcia]] i [[Lorena]] posades sota administració alemanya. Així, funcionaris de [[Bordeus]], com ara [[Maurice Papon]], o de [[Nantes]] depenien dels ministeris de Vichy; com també foren les autoritats de Vichy les que nomenaren [[René Bousquet]] cap de la policia francesa, el qual, a París, juntament amb el seu segon [[Jean Leguay]], va coordinar la seva acció amb la dels nazis.

L'[[11 de novembre]] de [[1942]], després del desembarcament dels Aliats a les colònies franceses del [[Magrib]], els alemanys van iniciar l'Operació ''[[Case Anton]]'' amb la qual van apoderar-se del territori que, segons l'armistici de [[1940]], era zona lliure; malgrat tot, però, fins a l'arribada dels Aliats ([[juny]] de [[1944]]), va mantenir-se l'autoritat administrativa de Vichy, facilitada ara per la desaparició de la línia de demarcació entre les dues zones.

La legitimitat del règim de Vichy i l'autoritat del mariscal Pétain foren qüestionades pel general [[Charles de Gaulle]], qui, exiliat al [[Regne Unit]], va proclamar-se encarnació de la legitimitat i continuïtat de França. El [[juny]] de [[1944]], després de l'ocupació de França pels Aliats que seguí al [[desembarcament de Normandia]], de Gaulle proclamà la instauració d'un [[Govern Provisional de la República Francesa]], el qual, el [[31 d'agost]], va instal·lar-se a [[París]] i, el [[23 d'octubre]] de [[1944]], fou reconegut com a legítim govern de França pels Aliats. Per altra banda, sobretot des de finals de [[1942]], quan els aliats desembarcaren al Magrib i els alemanys s'apoderaren de la zona lliure, el govern de Vichy va haver d'enfrontar-se a les accions armades de la Resistència.

Després de l'alliberament de França, els dirigents i col·laboradors de Vichy fugiren a Alemanya, i establiren un govern a l'exili a [[Sigmaringen]] que, sota la direcció de Petain, actuà fins a l'[[abril]] de [[1945]].

== La instauració del Govern de Vichy ==
=== La Caiguda de França ===
{{Imatge múltiple
 | align = right
 | direction = vertical
 | width = 150
 | header = Cap de l'estat | header_align = center | header_background = 
 | footer = | footer_align = left/right/center | footer_background = 
 | image1 = Philippe Pétain cpe.png
 | caption1 = Retrat de Philippe Pétain, Cap de l'estat francès | caption_align1 = center
 | image2 = VichyFlag.svg
 | caption2 = Símbol personal del cap de l'Estat en el règim de Vichy | caption_align2 = center
 | image3 = Musee-de-lArmee-IMG 1014.jpg
 | caption3 = Banderí del règim de Vichy | caption_align3 = center
}}
El [[3 de setembre]] de [[1939]], arran de la invasió de [[Polònia]] pel [[Tercer Reich]], França va declarar la Guerra a Alemanya. Després de vuit mesos de [[Guerra de Broma]] al Front Occidental, el [[10 de maig]] de [[1940]], els alemanys començaren l'ofensiva contra França; al cap de poc dies, els francesos es veieren clarament desbordats per les forces alemanyes; davant de la desfeta, el primer ministre [[Paul Reynaud]] volia traslladar el govern al Nord d'Àfrica per continuar la [[Segona Guerra Mundial|guerra]] amb la marina i les forces colonials; ara bé, el vice-primer ministre [[Henri Philippe Pétain|mariscal Pétain]] i el comandant en cap de les forces armades, general [[Maxime Weygand]], inistiren que el govern s'havia de quedar a la França europea compartint la dissort del seu poble, la qual cosa duia, òbviament, a aturar la guerra.

Mentre es duia a terme aquest debat, per tal d'evitar caure en mans dels alemanys, el govern francès va haver d'abandonar París fins a acabar establint-se a Bordeus. En una situació de desori general amb refugiats fugint caòticament per les carreteres, els partidaris de l'armistici s'imposaren dins del govern. Així, el Consell de Ministres acceptà iniciar negociacions de pau amb Alemanya, amb el benentès, és clar, que si tractaven d'imposar-los unes condicions massa dures, França continuaria la guerra; per això, al general Huntziger, cap de la delegació francesa de l'armistici, se li van donar instruccions de trencar les converses si els alemanys exigien l'ocupació de tota la França europea o la cessió de la flota francesa o de qualsevol territori d'ultramar, però, al final, no fou aquest el cas.

=== L'Armistici ===
El Primer Ministre [[Paul Reynaud]] va dimitir i, seguint el seu consell, el [[16 de juny]], el President de la República [[Albert Lebrun]] va nomenar el mariscal Pétain per substituir-lo. L'[[Armistici de Compiègne (1940)|Armistici]] amb Alemanya es va signar el [[22 de juny]] i, a més, també es va signar un tractat amb [[Itàlia]], que havia entrat en la guerra contra França el [[10 de juny]], quan la batalla ja estava decidida.

[[Adolf Hitler|Hitler]] va acceptar l'armistici per tal d'evitar que França continués la guerra des del Nord d'Àfrica i per tal d'assegurar-se que la flota francesa sortia de la guerra; a més, reconeixent l'existència d'un govern francès, s'estalviava el cost d'haver d'administrar França; a més, volia dirigir la seva actuació contra el [[Regne Unit]], on també s'esperava una victòria ràpida.

L'Armistici dividia França en dos territoris:
* zona ocupada: el nord i l'oest de França, incloent-hi tota la costa atlàntica, amb presència de l'exèrcit alemany
* zona lliure: els altres dos cinquens del territori on, fins l'[[11 de novembre]] de [[1942]], no va haver-hi tropes alemanyes

Tant l'una zona com l'altra estava sota l'autoritat del govern del mariscal Pétain, establert a Vichy.

En la seva gran majoria, els 1.600.000 de presoners de guerra francesos enviats a [[Alemanya]] a finals de [[1940]] continuarien en captivitat durant tota l'ocupació nazi. A més, França havia de pagar el manteniment de les forces alemanyes d'ocupació, valorats en uns vint milions de marcs al dia, una xifra força superior al cost real. A més, el govern francès havia d'evitar la fugida de francesos cap a l'exili.

A la zona lliure, es va permetre l'existència d'un exèrcit francès, dit l'''Armée de l'Armistice'' (Exèrcit de l'Armistici) com també hi continuaria havent-hi tropes franceses a les colònies; en qualsevol cas, l'exèrcit francès sempre havia de sotmetre's a la direcció alemanya. A més, l'exèrcit francès sempre havia d'estar format per voluntaris; ara bé, Vichy sempre es va trobar amb el problema de no disposar de prou voluntaris, per això, sempre va demanar als alemanys poder recórrer a la lleva forçosa. Finalment, a la [[França europea]], l'exèrcit no podia posseir ni tancs ni d'altres vehicles armats; a les forces colonials sí que se'ls va permetre disposar de vehicles armats, els quals, però, sempre resultaven ser antigalles de l'època de la [[Primera Guerra Mundial]].

L'Exèrcit de l'Armistici no va dedicar-se a lluitar contra la Resistència sinó que aquesta tasca va correspondre a la [[Milice Française]], la qual, a diferència de l'Exèrcit, no fou dissolta després de l'ocupació alemanya de l'antiga zona lliure.

L'Armistici també establia l'obligació de França de lliurar a les autoritats alemanyes qualsevol persona reclamada per Alemanya que es trobés dins de França. Aquesta clàusula fou considerada deshonorable ja que exigia a França extradir gent que hi havia entrat fugint d'Alemanya; els intents de renegociar aquesta clàusula amb Alemanya no van donar resultat, i els francesos van decidir acceptar l'armistici tot i desitjar millorar aquesta clàusula en ulteriors negociacions amb Alemanya.

=== Mers-el-Kebir ===
{{AP|Atac a Mers el-Kebir}}
Les relacions entre el [[Regne Unit]] i Vichy resultaren especialment difícils, ja que França, demanant una pau per separat a Alemanya, havia violat els termes de l'aliança formada el [[1939]] amb Gran Bretanya. 

Després del fracàs de les gestions de [[Winston Churchill]] per evitar la rendició de França, els britànics van demanar a França que destruís la seva pròpia flota per tal d'evitar que se n'apoderés Alemanya o bé que la dugués a un port neutral o bé que continués la guerra contra Alemanya. Com que els francesos no van acceptar cap d'aquestes opcions, el [[5 de juliol]] de [[1940]], els britànics van enfonsar la flota francesa encorada al port de [[Atac a Mers el-Kebir|Mers-el-Kebir]] ([[Algèria]]), per la qual cosa, França va trencar relacions amb el Regne Unit. 

Els [[Atac a Mers el-Kebir|fets de Mers-el-Kebir]] van dur a molts francesos a donar suport a Vichy en contra dels partidaris de la [[França Lliure]] establerts a la Gran Bretanya.

== El règim dictatorial ==
[[Fitxer:Palais des Congrès Vichy.jpg|thumb|right|350px|El Grand Casino de Vichy, on es va reunir l'Assemblea Nacional Francesa.]]
L'[[1 de juliol]] de [[1940]], el govern i el parlament francesos es reuniren a Vichy. [[Pierre Laval]] i [[Raphaël Alibert]] van començar a convèncer els diputats i senadors de votar la concessió de plens poders al mariscal Pétain; Laval i Alibert van intentar influir en la voluntat dels parlamentaris ja fos prometent-los càrrecs ministerials o bé amb l'amenaça i la intimidació; per altra banda, figures carismàtiques que se'ls haurien pogut oposar com ara 
[[Georges Mandel]], [[Edouard Daladier]], etc., havien fugit cap al Nord d'Àfrica a bord del vaixell ''Massilia''. El [[10 de juliol]], per 569 vots a 80, el Parlament va votar els plens poders a Pétain a qui, a més, s'autoritzava a establir una nova constitució. Després de l'alliberament de [[1944]], aquesta votació es va considerar il·legal, i en això es basa la consideració de Vichy com un règim il·legítim.

Els acords constitucionals de l'[[11 de juliol|11]] i el [[12 de juliol]] de [[1940]] concentraren en Pétain, a qui es concedia el títol de ''chef de l'Etat français'' (cap de l'Estat francès) l'atribució dels poders [[poder legislatiu|legislatiu]], [[poder executiu|executiu]] i [[poder judicial|judicial]], trencant així amb el principi de [[separació de poders]] propi de la [[democràcia parlamentària]]. A més, Pétain tenia el dret de designar el seu successor, prerogativa que exercí el 12 de juliol nomenant vice-president [[Pierre Laval]], com també va nomenar [[Fernand de Brinon]] representant davant de l'Alt Comandament Alemany establert a París. [[Paul Reynaud]], que no havia dimitit oficialment com a primer ministre, fou arrestat el [[setembre]] de [[1940]] pel govern de Vichy i condemnat a cadena perpètua el [[1941]] al [[Judici de Riom]].

D'acord amb el caràcter contrarevolucionari i antirepublicà del nou règim, el lema [[Llibertat, igualtat, fraternitat]] fou abolit i substituït pel de ''Treball, Família i Pàtria''. A més, les llibertats públiques i les garanties constitucionals foren immediatament suprimides; per això, s'establí el delicte d'opinió; els càrrecs públics deixaren de ser elegits per passar a ser designats, i els ajuntaments i els consells generals dels departaments quedaren sota l'autoritat dels prefectes. El [[gener]] de [[1941]], Pétain féu nomenar un Consell Nacional, format per notables de les diferents províncies. 

Molts dels dirigents de Vichy, com ara Pétain mateix, eren uns contrarevolucionaris segons els quals la desfeta que França havia acabat de patir era una mena de càstig diví pel seu caràcter [[Tercera República Francesa|republicà]] i per les accions dels seus governs d'esquerra, en especial les del [[Front Popular (França)|Front Popular]], dirigit per [[Léon Blum]] entre [[1936]] i [[1938]]. Molts dels simpatitzants de Vichy compartien la idea de [[Charles Maurras]] que un sistema autoritari catòlic, com el de [[Franco]] a [[franquisme|Espanya]], era millor que un sistema republicà.

D'altres, com ara [[Joseph Darnand]], eren [[antisemitisme|antisemites]] i simpatitzaven obertament amb el [[nazisme]]; molts d'ells s'allistaren a la [[Légion des Volontaires Français contre le Bolchévisme]] la qual, igual com la [[División Azul]] espanyola, marxà al Front Oriental a lluitar amb el III Reich contra la [[Unió Soviètica]]; posteriorment, la Légion esdevingué la [[Divisió Charlemagne]].

També va haver-hi tecnòcrates com ara [[Jean Bichelonne]], bastants dels quals continuaren als seus llocs després d'acabada la [[Segona Guerra Mundial|guerra]] o bé aviat recuperaren els seus llocs; moltes de les seves reformes foren mantingudes pels governs de la [[Quarta República Francesa]]; així, algunes de les mesures de l'Estat del Benestar de la postguerra, basades en l'intervencionisme de l'Estat, tenen origen en Vichy, tal com fou el cas de la ''Fundació Francesa per a l'Estudi dels Problemes Humans'', creada per [[Alexis Carrel]], un prestigiós metge que donava suport a l'eugenèsia, fou reconvertida després de la guerra en l'Institut Nacional d'Estudis Demogràfics (INED), existent encara avui dia. Per altra banda, el col·laboracionista [[René Bousquet]] va crear el ''[[Groupe mobile de réserve]]'' (GMR) un cos policial concebut per lluitar contra el [[Maquis]], el qual, després de [[1944]], va passar a dir-se ''[[Compagnies Républicaines de Sécurité]]'' (CRS) i és l'actual secció anti-avalots de la policia francesa.

== La col·laboració de Vichy amb el III Reich ==
[[Fitxer:Laval-shot0038.png|thumb|right|220px|Pierre Laval retratat al documental de [[Frank Capra]] ''[[Divideix i Conquereix]]'' (1943)]]
El [[24 d'octubre]] de [[1940]], Pétain i [[Adolf Hitler|Hitler]] s'entrevistaren a [[Montoire]] ([[Loir-et-Cher]]) i acordaren la cooperació entre els seus dos països. La fotografia d'aquesta trobada, on surten els dos mandataris donant-se la mà, fou àmpliament usada per la propaganda nazi; gairebé una setmana més tard, el [[30 d'octubre]], Pétain va manifestar públicament per la ràdio:
blockquote ''J'entre aujourd'hui dans la voie de la collaboration....'' /blockquote Posteriorment, el [[22 de juny]] de [[1942]], Pierre Laval, l'organitzador de l'entrevista de Montoire i un ferm partidari de la col·laboració, va declarar que esperava i desitjava la victòria alemanya.

== Política interior ==
=== Camps de concentració ===
Tan aviat com fou establert, el govern de Pétain va prendre mesures contra els denominats indesitjables: [[antisemitisme|jueus]], immigrants, a qui es donava el nom de metecs, [[francmaçons]], [[gitanos]], [[comunisme|comunistes]]. Aquesta política semblava inspirada per la idea de Charles Maurras de l'Anti-França, formada pels estrangers interns: protestants, jueus, francmaçons i estrangers, però també [[gitanos]], [[homosexualitat|homosexuals]] i, d'una manera general, tota persona amb idees d'esquerra. El règim de Vichy va imitar les polítiques racials del III Reich com també va fomentar la natalitat per reviure la raça francesa. Un decret d'[[octubre]] de [[1940]] va autoritzar l'internament de jueus només amb una ordre prefectoral, i les primeres persecucions van tenir lloc el [[maig]] de [[1941]].

L'[[agost]] de [[1940]], el govern va declarar abolida la llei contra l'antisemitisme als mitjans de comunicació (la [[Llei Marchandeau]]) mentre que pel decret núm 1775 del [[5 de setembre]] de [[1943]] es va retirar la nacionalitat francesa a molts jueus procedents de l'Europa de l'Est, com també es va promulgar un [[Estatut dels Jueus]] obligant-los a dur un distintitu groc i excloent-los de l'accés al funcionariat.

[[Fitxer:Milice poster.jpg|thumb|200px|Un cartell de propaganda de la Milice Française.]]
Durant la [[Primera Guerra Mundial]], França havia usat camps de concentració per tancar-hi presoners enemics; després de la derrota dels [[Guerra Civil Espanyola|republicans espanyols]] a la [[Batalla de l'Ebre]] i de l'ocupació de Catalunya per les tropes franquistes, molts dels que fugiren d'Espanya acabaren tancats en camps de concentració; finalment, quan, a conseqüència de la signatura del [[Pacte Molotov-Ribbentrop]] ([[23 d'agost]] de [[1939]]), el govern d'[[Edouard Daladier]] va il·legalitzar el [[Partit Comunista Francès]], molts comunistes van acabar internats als camps, com ara el [[camp de concentració de Drancy]], construït el [[1939]] per a aquest propòsit; sota el règim del mariscal Pétain, el [[camp de concentració de Drancy]], sota control de la policia francesa fins que el [[3 de juliol]] de [[1943]], n'assumiren la direcció els nazis ([[Alois Brunner]] va ser-ne responsable fins a l'[[agost]] de [[1944]]), va esdevenir una etapa en el camí de molts deportats cap als [[camps d'extermini]] del III Reich; aquesta funció també va complir-la el [[camp de concentració de Ribesaltes|camp de concentració]] construït a [[Ribesaltes]] ([[Rosselló]]), dit el [[Drancy]] de la zona lliure. El règim de Vichy va usar els camps de concentració per recloure-hi tots els que considerava indesitjables

Per la seva banda, els nazis també obriren camps de detenció a França, i a [[Alsàcia]], annexionada al [[Tercer Reich]], hi establiren el [[camp de Natzweiler]], dotat d'una [[cambra de gas]] usada per exterminar uns vuitanta-sis interns, molts d'ells jueus; s'usà el gas com a mitjà d'extermini, perquè, d'aquesta manera, no es destruïa l'esquelet de les víctimes, i així els esquelets podien ser estudiats pel professor nazi [[August Hirt]].

=== Eugenèsia ===
El [[1941]], el doctor [[Alexis Carrel]], [[Premi Nobel de Medicina o Fisiologia|Premi Nobel de Medicina]] el [[1912]], un pioner en la defensa de l'[[eugenèsia]] i de l'[[eutanàsia]], militant del [[Partit Popular Francès]] de [[Jacques Doriot]], va usar els seus contactes dins del govern, en especial la seva relació amb [[André Gros]] i [[Jacques Ménétrier]], per aconseguir la creació de la ''Fondation Française pour l'Etude des Problèmes Humains'', encarregada d'estudiar mesures per protegir, millorar i desenvolupar la població francesa. 

La Fundació dirigida per Carrel va aconseguir que el [[16 de desembre]] de [[1942]] el govern aprovés la institució del certificat prenupcial, requisit necessari per al casament que havia de garantir, després d'un examen biològic, la bona salut dels esposos sobretot pel que fa a les malalties de transmissió sexual i a la higiene vital. L'institut de Carrel també va concebre la idea d'establir un livret scolaire, on hi constaria el curriculum estudiantil de cada alumne, cosa que duria a la seva posterior classificació social. Per altra banda, la Fundació va iniciar els estudis en demografia ([[Robert Gessain]], [[Paul Vincent]], [[Jean Bourgeois]]), nutrició ([[Jean Sutter]]), habitatge (Jean Merlet) com també les primeres enquestes ([[Jean Stoetzel]]).

Alexis Carrel, autor del llibre ''L'Homme, cet inconnu'', un èxit de vendes el 1935, havia defensat l'ús de [[cambres de gas]] per alliberar la humanitat dels seus elements inferiors, identificant-se, doncs, amb el discurs del [[racisme científic]] fundat per [[Joseph-Arthur Gobineau]]. En el pròleg de l'edició alemanya de [[1936]] del seu llibre, Alexis Carrel va afegir-hi una reivindicació de la política nazi d'eugenèsia que deia així:

blockquote El govern alemany ha pres enèrgiques mesures contra la propagació dels degenerats, els malalts mentals i els criminals. La solució ideal seria la supressió de cadascun d'aquests individus tan aviat com se n'ha mostrat la perillositat.ref Citat a Andrés Horacio Reggiani. ''Alexis Carrel, the Unknown: Eugenics and Population Research under Vichy'' (''[[French historical studies]]'', 25:2 Spring 2002) {{ref-web|url=http://fhs.dukejournals.org/cgi/reprint/25/2/331|títol=Enllaç!--Títol generat per bot--}}, p. 339. També citat en francès per [[Didier Daeninckx]] a ''Quand le négationnisme s'invite à l'université.'', al web [[Amnistia.net]], {{ref-web|url=http://www.amnistia.net/news/enquetes/negauniv/carrel/carrel.htm|títol=Enllaç!--Títol generat per bot--}}, URL consulted on [[28 de gener]] de [[2007]] /ref''/blockquote

Alexis Carrel també va participar en un congrés a Pontigny organitzat per [[Jean Coutrot]]. Estudiosos com ara [[Lucien Bonnafé]], [[Patrick Tort]] i [[Max Lafont]] han acusat Carrel de l'execució de milers de malalts mentals durant el règim de Vichy.

=== L'Estatut dels Jueus ===
[[Fitxer:Etoile-Jaune-IMG 0942.jpg|left|thumb|160px|Model de distintiu jueu usat a França]]
A la zona ocupada, una ordenança nazi del [[21 de setembre]] de [[1940]] va obligar els jueus a declarar la seva condició a les comissaries de policia i a les sotsprefectures. Sota la responsabilitat d'[[André Tulard]], cap del Servei d'Estrangers i d'Afers Jueus a la Prefectura de Policia de París, va crear-se un registre de jueus, idèntic al registre de militants del [[PCF]] que ell mateix havia creat sota la Tercera República; el registre de jueus se subdividia entre jueus francesos i jueus estrangers. El fitxer del registre de jueus fou lliurat a [[Theodor Dannecker]], cap de la [[Gestapo]] a França, qui actuava sota les ordres d'[[Adolf Eichmann]]. La Gestapo va usar el registre de jueus per perseguir-los a França, tal com va fer l'[[agost]] de [[1941]] a l'[[XIe arrondissement]] de París, cosa que va dur a l'internament de 4.200 jueus (3.200 d'estrangers i 1.000 de francesos) a Drancy i a altres camps. A més, la policia francesa feia constar la condició de jueu en els carnets d'identitat.

El [[3 d'octubre]] de [[1940]], el govern francès va promulgar el primer [[Estatut dels Jueus]], els quals esdevenien ciutadans de segona, víctimes d'un procés de segregació racial. André Tulard va participar en la distribució dels distintius grocs que, segons l'Estatut, els jueus eren obligats a dur. A partir d'aleshores, els jueus foren exclosos del funcionariat, de l'exèrcit, dels espectacles i de certes professions com ara mestres, advocats o metges. El [[29 de març]] de [[1941]], va crear-se el (CGQJ, ''Commissariat Général aux Questions Juives''), que fou dirigit per [[Xavier Vallat]], fins [[maig]] de [[1942]], i per [[Louis Darquier de Pellepoix]] fins al [[febrer]] de [[1944]]; també es va fundar la [[Union Générale des Israélites de France]] seguint el model de l'[[Associació de Jueus del Reich]].

La policia francesa també va confiscar els telèfons i aparells de ràdio de les cases dels jueus, igual com a partir de [[febrer]] de [[1942]] va establir un [[toc de queda]] per als jueus, com també va vigilar que els jueus complissin la prohibició de no anar a places públiques i de no viatjar al darrer vagó del metro de París.

Entre altres oficials de la policia francesa, André Tulard va estar present el dia de la inauguració del [[camp de concentració de Drancy]] el 1941, usat com a lloc d'internament de tots els detinguts a França; tots els jueus i d'altres indesitjables va passar per Drancy -o per Ribesaltes- abans de fer cap a [[Auschwitz]] i a altres camps d'extermini nazi.

=== Les persecucions de jueus ===
Durant els dies [[16 de juliol|16]] i [[17 de juliol]], la policia francesa, dirigida per [[René Bousquet]] i pel seu lloctinent a París [[Jean Leguay]], organitzà, juntament amb responsables de la [[SNCF]], la [[Batuda del Velòdrom d'Hivern]], en la qual, la policia va capturar
12.884 jueus -4.051 criatures ([[Pierre Laval]] ordenà la deportació també de les criatures en contra de les ordres explícites dels nazis), 5.082 dones i 3.031 homes-, als quals va recloure, en condicions inhumanes de manca d'higiene, al Velòdrom d'Hivern de París, des d'on van ser enviats camp al camp de concentració de Drancy, dirigit pel nazi [[Alois Brunner]]. Per si sola, la Batuda del Velòdrom d'Hivern va representar una quarta part dels 42.000 jueus francesos enviats a Auschwitz el [[1942]], dels quals només en sobrevisqueren 811. Aquesta acció s'explica més per la iniciativa de la policia francesa mateixa que no pas per la imposició de la Gestapo, tal com oficialment va admetre-ho el [[President de la República francesa]] [[Jacques Chirac]] el [[16 de juliol]] de [[1995]]. Segons els historiadors [[Jean-Luc Einaudi]] i [[Maurice Rajsfus]], entre la policia francesa, l'actitud de resistència contra els nazis no va començar fins a finals de la [[primavera]] de [[1944]].

Poc després dels fets del Velòdrom d'Hivern, la policia francesa, dirigida per Bousquet, va capturar 7.000 jueus a les regions meridionals durant l'[[agost]] de [[1942]], 2.500 dels quals van ser enviats al [[Camp des Milles]] a prop d'[[Ais de Provença]] abans d'anar a raure a Drancy. Més endavant, durant els dies [[22 de gener|22]], [[23 de gener|23]] i [[24 de gener]] de [[1943]], amb la col·laboració de les forces policials de René Bousquet, els nazis organitzaren una batuda a Marsella, de resultes de la qual, després que la policia francesa hagués revisat els carnets d'identitat de 40.000 persones, 2.000 marsellesos van ser enviats en tren cap als camps d'extermini; dins d'aquesta operació, es va expulsar un veïnat sencer (30.000 persones) del Port Vell abans de decidir destruir-lo. Per dur a terme la [[Batuda de Marsella]], el [[Schutzstaffel|SS]] [[Karl Oberg]], cap de la policia alemanya a França, va desplaçar-se des de París per transmetre a Bousquet les ordres rebudes de [[Heinrich Himmler|Himmler]] mateix.

El [[1940]], hi havia uns 300.000 jueus a la França europea, la meitat d'ells tenien la ciutadania francesa. Uns 200.000 jueus -i la gran majoria dels jueus estrangers- vivien a París i rodalia. D'entre els 150.000 jueus francesos, uns 30.000 eren originaris de l'[[Europa central]] i havien obtingut la ciutadania francesa després de [[1930]].En total, França va col·laborar en la deportació de 76.000 jueus cap als camps d'extermini, dels quals només en sobrevisqueren 2.500; comptant, a més, els jueus morts en camps de concentració de França, s'arriba a un total de 90.000 jueus morts, gairebé una quarta part del total de la població jueva d'abans de la guerra. Certament, a [[Països Baixos|Holanda]] els jueus morts foren el 75% del total, ara bé, a França la xifra hauria estat molt més baixa sense la col·laboració de Vichy ja que els nazis no tenien prou personal per dedicar-lo a activitats policials.

== Els col·laboracionistes ==
[[Stanley Hoffmann]] el [[1974]],refStanley Hoffmann, « La droite à Vichy », in ''Essais sur la France'', Le Seuil, 1974 /ref i, després d'ell, d'altres historiadors com ara [[Robert Paxton]] i Jean-Pierre Azéma han usat el terme col·laboracionistes per referir-se als francesos d'extrema dreta, simpatitzants, doncs, del [[nazisme]] i del [[feixisme]], que, per raons ideològiques, desitjaren fer més intensa la col·laboració amb el [[Tercer Reich]]. Així, el terme col·laboracionista serviria per designar gent com ara [[Jacques Doriot]], [[Robert Brasillach]] o [[Marcel Déat]]. 

Abans de [[1940]], ja hi havia feixistes francesos, com ara la gent de l'organització ''[[La Cagoule]]'', que havia contribuït a desestabilitzar la [[Tercera República Francesa|Tercera República]], sobretot d'ençà de la formació del govern d'esquerra del Front Popular. Després de la derrota, alguns d'aquests feixistes serviren Vichy i col·laboraren activament amb els nazis en la persecució dels jueus, tal com va fer-ho el fundador de l'empresa de cosmètics [[L'Oréal]], [[Eugène Schueller]] i el seu soci [[Jacques Corrèze]]. Ara bé, malgrat que els col·laboracionistes influïren en el règim, l'actitud ultracol·laboracionista no fou majoritària al govern abans de [[1944]].refJean-Pierre Azéma, Olivier Wieviorka, ''Vichy 1940-44'',Perrin, 2004, ISBN 2-262-02229-1, p.234 /ref

Per tal de reforçar l'acció del règim, es van crear organitzacions paramilitars feixistes, d'entre les quals es pot destacar la [[Légion Française des Combattants]] (L.F.C.), que si, en un principi, només admetia antics combatents, aviat va obrir les portes als [[Amis de la Légion]] i a soldats de la Legió que mai no havien entrat en combat, però que simpatitzaven amb Vichy. Per això, l'organització va canviar-se de nom per passar a dir-se [[Légion Française des Combattants et des volontaires de la Révolution Nationale]]. Llavors, [[Joseph Darnand]] va crear un [[Service d'Ordre Légionnaire]] (S.O.L.), format per francesos nazis, el qual fou aprovat per Pétain.

== Relacions amb els aliats ==
Les relacions diplomàtiques entre França i el Regne Unit van quedar trencades després dels fets de Mers-el-Kebir; ara bé, els [[Estats Units]] van reconèixer plenament el govern de Vichy i van nomenar l'almirall [[William D. Leahy]] ambaixador a França. El [[President dels Estats Units|President]] [[Franklin Delano Roosevelt|Roosevelt]] i el Secretari d'Estat [[Cordell Hull]] confiaven poder influir en aquells elements de Vichy contraris a la col·laboració militar amb el [[Tercer Reich]] i així aconseguir que França no cedís a totes les peticions alemanyes, com ara poder establir bases aèrees a [[Mandat francès de Síria|Síria]] o transportar material de guerra a través de les colònies nord-africanes. La postura dels americans era aconseguir que les accions del govern francès no anessin mai més enllà dels termes de l'Armistici, per així no perjudicar els esforços bèl·lics dels Aliats. Seguint aquesta línia, els americans no aprovaren pas la presa de [[Saint-Pierre i Miquelon]] per la [[França lliure]] el [[24 de desembre]] de [[1941]] perquè al Secretari d'Estat [[Cordell Hull|Hull]] li semblava que això contradeia l'acord entre Washington i Vichy de mantenir l{{'}}''statu quo'' pel que feia a les possessions franceses de l'hemisferi occidental. 

La [[Unió Soviètica]], aliada amb el [[Tercer Reich]] entre [[1939]] i [[1941]] en virtut del [[Pacte Molotov-Ribbentrop]], va mantenir relacions diplomàtiques a alt nivell amb Vichy fins al [[30 de juny]] de [[1941]], és a dir, fins a vuit dies després de l'inici de l'[[Operació Barbarroja]] amb què Hitler va atacar l'URSS, fet al qual Vichy va donar suport.

[[Canadà]] no va trencar les relacions diplomàtiques amb Vichy fins a principis de [[novembre]] de [[1942]] quan els alemanys ocuparen l'antiga zona lliure. Per la seva banda, [[Austràlia]] va reconèixer Vichy fins al final de la guerra, tot i haver establert relacions diplomàtiques amb la [[França lliure]].

== Creació de les Forces Franceses Lliures ==
Per lluitar contra Vichy, el general [[Charles de Gaulle]] va crear les [[Forces Franceses Lliures]] després d'haver llençat la seva [[Crida del 18 de juny]]. En un principi, [[Winston Churchill]] no donava ple suport a de Gaulle i només va establir-hi relacions quan es va fer evident que Vichy no lluitaria contra Alemanya. Per altra banda, dins dels quarters generals de la [[França Lliure]] a [[Londres]], hi havia molt de mal ambient a causa de gelosies i rivalitats personals. 

Els aliats no veieren clara en un principi la participació de forces de la França Lliure a la campanya de Síria, perquè això podia crear una situació de guerra civil a França; a més, es va considerar que les forces franceses de Síria estarien molt més disposades a lluitar contra els aliats si amb ells hi anaven els francesos lliures. Malgrat tot, de Gaulle va convèncer Churchill perquè l'hi deixés participar, tot i que de Gaulle fou obligat a prometre que al final de la guerra concediria la independència a [[Síria]] i al [[Líban]].

Quan es va tractar d'iniciar els preparatius per dur a terme el desembarcament al Nord d'Àfrica, com que Roosevelt no sentia gaire simpatia per [[Charles de Gaulle]] a qui considerava un aprenent de dictador, en un primer moment, fins al [[desembre]] de [[1941]], els americans intentaren guanyar-se el general [[Maxime Weygand]], delegat de Vichy a l'Àfrica; després, veient que aquesta política no donava resultat, van intentar aproximar-se a [[Henri Giraud]] fins poc abans del [[Campanya del nord d'Àfrica|desembarcament]] ([[8 de novembre]] de [[1942]]); finalment, quan l'almirall [[François Darlan|Darlan]], president del govern de Vichy des de [[febrer]] de [[1941]] fins [[abril]] de [[1942]], va passar-se als Aliats, llavors, els americans intentaren usar-lo contra de Gaulle; així, el [[22 de novembre]] de [[1942]], el general americà [[Mark W. Clark]], cap del comandament aliat, féu signar a Darlan un tractat pel qual l'Àfrica del Nord quedava a disposició dels americans i França esdevenia un país vassall. Entre [[1941]] i [[1942]], els americans consideraren seriosament la possibilitat d'arribar a posar França sota el protectorat d'un Govern Militar d'Ocupació Aliada, tal com s'acabà fent amb Alemanya. Després de l'assassinat de Darlan ([[24 de desembre]] de [[1942]]), els americans recorregueren a Henri Giraud, a qui s'havien associat [[Maurice Couve de Murville]], que havia tingut responsabilitats financeres a Vichy, i [[Lemaigre-Dubreuil]], un empresari, antic membre de ''[[La Cagoule]]'' com també [[Alfred Pose]], director general del ''[[Banque nationale pour le commerce et l'industrie]]''.

L'administració Roosevelt era més aviat hostil a de Gaulle, especialment quan aquest va rebutjar cooperar en el [[desembarcament de Normandia]] ([[6 de juny]] de [[1944]]); finalment, com que els dirigents de Vichy havien fugit a Alemanya després dels desembarcaments aliats, el [[23 d'octubre]] de [[1944]] Gran Bretanya, els Estats Units i la Unió Soviètica reconegueren formalment el Govern Provisional de la República Francesa, dirigit per de Gaulle, com a legítim govern de França.

== L'Imperi Colonial ==
=== Introducció ===
En un principi, la majoria de les autoritats colonials es mantingueren fidels a Vichy, tot i que, en alguns casos, n'hi hagué d'alineades amb la [[França Lliure]] des del primer moment. En general, la majoria de les colònies acabaren passant-se als Aliats pacíficament segons ho indiquessin el curs dels esdeveniments; així a les [[Antilles]], [[Guadeloupe]] i la [[Martinica]] com també la [[Guaiana Francesa]] no van unir-se a la [[França Lliure]] fins [[1943]].

=== Conflictes amb el Regne Unit a Dakar, Síria, i Madagascar ===
El [[23 de setembre]] de [[1940]], els britànics van iniciar la [[Batalla de Dakar]] dita també Operació Amenaça, una part de la [[Campanya de l'Àfrica Occidental]]. L'objectiu era prendre un lloc estratègic com ho era el port de [[Dakar]] a l'[[Àfrica Occidental Francesa]] per instal·lar-hi les forces de la [[França Lliure]] del general [[Charles de Gaulle]]. Dos dies després, la batalla s'acabà amb un fracàs dels Aliats, ja que Dakar continuà en mans de Vichy. 

Usant com a bases les possessions franceses a [[Síria]], la [[Luftwaffe]] i la [[Regia Aeronautica]] (la força aèria italiana) havien intervingut a l'[[Iraq]] contra els britànics que hi havia sotmès una revolta, la qual cosa va assenyalar Síria com una amenaça per als interessos britànics a l'[[Orient Mitjà]]; per això, el [[8 de juny]] de [[1941]] les forces armades del Regne Unit i de la [[Commonwealth]] van envair Síria i el [[Líban]], en la dita [[Campanya Síria-Líban]] o [[Operació Exportador]]. [[Damasc]] fou presa el [[17 de juny]] i després de cinc setmanes d'operació caigué [[Beirut]] i es va arribar a l'[[Armistici de Sant Joan d'Acre]] el [[14 de juliol]] de [[1941]].

Des del [[5 de maig]] fins al [[6 de novembre]] de [[1942]] va tenir lloc la [[Batalla de Madagascar]]; com que els britànics van témer que els [[Imperi Japonès|japonesos]] usesin [[Madagascar]] com a base per tallar-los la comunicació amb l'[[Oceà Índic]]. Els britànics van ocupar fàcilment l'illa; ara bé, després s'ha considerat que, per poder actuar a Madagascar, els britànics van haver de retirar forces d'altres llocs més importants.

=== Indoxina ===
Després de la caiguda de França ([[1940]]), les autoritats colonials d'Indoxina es van quedar aïllades de l'exterior; a més, després de la invasió [[Imperi Japonès|japonesa]] de [[setembre]] de [[1940]], dita també [[Expedició del Vietnam]], França va haver permetre la instal·lació de bases japoneses a la [[Indoxina francesa|Indoxina]]. Llavors, a [[Tailàndia]], el primer ministre general [[Plaek Pibulsonggram]] va considerar arribada l'ocasió d'apoderar-se d'Indoxina, confiant que els francesos no serien capaços de resistir; l'atac tailandès contra Indoxina va començar l'[[octubre]] de [[1940]] cosa que va dur a la [[Guerra Franco-Tailandesa]]. 

El [[març]] de [[1945]], mitjançant un cop d'estat, els japonesos van aconseguir prendre el control del [[Vietnam]] i estalbir-hi un règim titella.

=== La Somàlia Francesa ===
Ja des de l'inici de l'ocupació d'[[Etiòpia]] per les forces de [[Benito Mussolini|Mussolini]] el [[1936]] hi havia hagut continus conflictes i escaramusses a la frontera entre la [[Djibouti|Somàlia francesa]] i l'[[Àfrica Oriental Italiana]]. El [[1940]], les autoritats de la Somàlia francesa es declararen lleials a Vichy, però després miraren de mantenir-se al marge de la [[Campanya de l'Àfrica Oriental]]. Ara bé, el [[desembre]] de [[1942]], després de la derrota dels italians, la colònia francesa es va trobar encerclada pel bloqueig britànic, la qual cosa va permetre als Aliats i a les forces de la [[França Lliure]] entrar a la capital de la Somàlia francesa a finals de [[1942]]. Un batalló local de Djibouti va participar en l'alliberament de França el [[1944]].

=== L'Àfrica del Nord ===
[[Fitxer:Degaulle-freefrench.png|thumb|[[Henri Giraud]] i [[Charles de Gaulle|de Gaulle]] durant la reunió de Casablanca el gener de 1943.]]
La campanya dels Aliats al [[Campanya del nord d'Àfrica|Nord d'Àfrica]] va començar el [[8 de novembre]] de [[1942]] amb els desembarcaments del Marroc i d'Algèria. Aquesta invasió, dita [[Operació Torxa]], es va dur a terme perquè la [[Unió Soviètica]] estava pressionant els Estats Units i el Regne Unit per iniciar una operació a Europa i obrir un segon front que obligués el [[Tercer Reich]] a afluixar la seva pressió contra l'[[Exèrcit Roig]]. Els americans, proposaren un desembarcament a l'Europa ocupada, però els britànics consideraren que tal operació acabaria necessàriament en un desastre; per això, van proposar atacar les colònies franceses del [[Magrib|Nord d'Àfrica]], amb la qual cosa, les [[Potències de l'Eix]] serien expulsades del Nord d'Àfrica, es milloraria el control naval de la [[Mediterrània]] i quedaria obert el camí cap a la invasió de l'Europa meridional per a [[1943]]. Roosevelt sospitava que l'operació del Nord d'Àfrica obligaria a deixar de banda la idea d'ocupar Europa el [[1943]], però, malgrat tot, va decidir donar suport al pla de Churchill.

Les forces del XIX Exèrcit de Vichy dirigides per l'almirall [[François Darlan]], desembarcades a [[Alger]] el [[7 de novembre]] de [[1942]], foren neutralitzades en només quinze hores per una força de la resistència francesa formada per quatre-cents homes. Arran de l'èxit d'aquesta operació, totes les autoritats franceses del Nord d'Àfrica, lleials a Vichy fins [[1942]], acabaren passant-se als Aliats.

Després del cop d'estat dut a terme el [[8 de novembre]] de [[1942]] per la [[Resistència francesa]] al Nord d'Africa, foren arrestats molts antics alts càrrecs de Vichy, entre els quals el general [[Alphonse Juin]], comandant en cap del Nord d'Àfrica, i l'almirall Darlan. Tanmateix, Darlan fou alliberat i el general [[Dwight D. Eisenhower]] va acabar acceptant el seu autonomenament com a alt comissari del Nord d'Àfrica i de l'[[Africa Occidental Francesa]], fet que va indignar de Gaulle, que va negar-se a reconèixer l'autoritat de Darlan, el qual, malgrat haver-se passat als Aliats, va mantenir el sistema dictatorial imposat per Vichy, amb els camps de concentració del sud d'Algèria, on s'obligava els reclusos a treballar al ferrocarril transaharià, així com la legislació racista contra els jueus, per això va continuar la política d'arianització, és a dir, d'espoli, dels patrimonis dels jueus, com també hi havia un Servei d'Afers Jueus sota la direcció de [[Pierre Gazagne]] i, fins i tot, a molts nens jueus se'ls prohibia anar a escola, cosa que no s'havia arribat a fer mai a la França europea. 

El general [[Henri Giraud]], que, en el moment de la seva arribada a [[Alger]] el [[10 de novembre]], havia acceptat subordinar-se a Darlan, es convertí en el seu successor de fet quan aquest fou assassinat el [[24 de desembre]] de [[1942]], cosa que de Gaulle va acabar acceptant. Finalment, els americans van enviar [[Jean Monnet]] per aconsellar Giraud i per pressionar-lo que abolís la legislació de Vichy i alliberés els reclusos dels camps de concentració, cosa que Giraud va acceptar després de llargues negociacions. Immediatament, el general Charles de Gaulle va restablir el [[Decret de Cremieux]], que concedia la ciutadania francesa als jueus d'Algèria, i que Vichy havia abolit.

Giraud i de Gaulle van participar conjuntament a la Reunió de Casablanca ([[gener]] [[1943]]) amb Roosevelt i Churchill. Els Aliats van discutir-hi l'estratègia general de la guerra i van reconèixer el liderat conjunt al Nord d'Àfrica de Giraud i de Gaulle, esdevinguts copresidents del [[Comitè Francès d'Alliberament Nacional]], que unificà les [[Forces Franceses Lliures]] i dels territoris sota el seu control. La democràcia fou restablerta a l'Algèria francesa i els jueus i els comunistes van ser alliberats dels camps de concentració.

A finals d'[[abril]] de [[1945]], [[Pierre Gazagne]], secretari del govern general encapçalat per [[Yves Chataigneau]], va aprofitar-se de la seva absència per enviar a l'exili el dirigent anticolonialista [[Messali Hadj]] i detenir els dirigents del seu partit (Partit Popular d'Algèria). El dia de l'alliberament de França, el Govern Provisional de la República Francesa va reprimir durament una revolta a Algèria, que va dur a la [[Matança de Setif]] ([[8 de maig]] de [[1945]]), considerada per alguns historiadors com l'inici real de la [[Guerra d'Algèria]].
== La invasió alemanya, novembre de 1942 ==

Després que Darlan hagués signat l'armistici amb els aliats que deixava el Nord d'Àfrica a la seva disposició, el [[10 de novembre]] de [[1942]], violant l'armistici de 1940, el [[Tercer Reich]] va ocupar l'antiga zona lliure, cosa que va dur a la destrucció de la flota francesa a [[Toló]]. 

Davant la invasió alemanya, el govern de Vichy va limitar la seva resistència a emtre declaracions radiofòniques denunciant-hi la violació de l'armistici de [[1940]]. Les forces de Vichy, uns 50.000 homes, van prendre posicions defensives al voltant de Toló, però quan els alemanys els demanaren que es dissolguessin, no van tenir capacitat de resistir a les potències de l'Eix.

A partir de l'ocuapció de [[1942]], el govern de Vichy, que va continuar existint, fou vist com un simple titella dels alemanys.

El [[1943]], el [[Service d'ordre légionnaire]] (SOL) la milícia col·laboracionista, dirigida per [[Joseph Darnand]], esdevingué un organisme independent i es transformà en la [[Milice française]]. Oficialment dirigida per [[Pierre Laval]], el detentor del poder real a Vichy, el cap efectiu de la Milice era Darnand, que tenia rang dins les [[Schutzstaffel|SS]] i havia prestat jurament a
[[Adolf Hitler|Hitler]]. Sota Darnand i els seus homes, entre els quals, [[Paul Touvier]] i [[Jacques de Bernonville]], la Milice prestà una valuosa ajuda als alemanys en la repressió i persecució de la [[Resistència francesa]] i del [[Maquis]]. A més, la Milice va col·laborar amb el cap de la Gestapo [[Klaus Barbie]] en l'enviament de resistents i de jueus cap al [[camp de concentració de Drancy]], com a etapa del destí final a [[Auschwitz]], i d'altres camps de concentració com ara [[Camp de concentració de Dachau|Dachau]] o [[Buchenwald]].
[[Fitxer:Sigmaringen schloss.jpg|thumb|El govern de Sigmaringen estava establert a l'antic castell de la ciutat.]]

== L'alliberament de França ==
=== Sigmaringen ===
Després de l'entrada dels aliats a França, el [[7 de setembre]] de [[1944]], Pétain i els seus ministres foren duts pels alemanys a Alemanya on formaren un govern a l'exili establert a 
[[Sigmaringen]] que existí fins al [[22 d'abril]] de [[1945]]. 
El govern de Sigmaringen tenia la seva emissora (Radio-patrie), premsa (''[[La France]]'', ''[[Le Petit Parisien]]'') i acollia ambaixades de les potències de l'Eix: Alemanya, Itàlia i Japó. A Sigmaringen hi va arribar a haver-hi uns 6.000 francesos, entre els quals notables escriptors col·laboracionistes com ara [[Louis-Ferdinand Céline]] o [[Lucien Rebatet]], actors (Le Vigan) i les seves famílies, a més de 500 soldats i 700 SS francesos.

=== La depuració legal ===
Després de l'alliberament, durant un breu període a França va haver-hi execucions sumàries sense judici de col·laboracionistes; per altra banda, aquelles dones sospitoses d'haver tingut relacions sentimentals amb nazis o d'haver estat prostitutes nazis foren humiliades públicament pelant-les al zero. També es va perseguir aquells que s'havien dedicat al mercat negre de productes alimentaris. Aquest fet fou durament criticat; alguns antics pétainistes van donar una xifra de 100.000 execucions i denunciaren el Terror Roig, l'anarquia o la venjança cega. El [[1960]], el periodista [[Robert Aron]] va calcular el nombre d'execucions populars en unes 40.000, la qual cosa va sorprendre de Gaulle qui considerava que n'hi havia hagut unes 10.000, i aquesta és la xifra que, ara per ara, accepten els historiadors; a més d'aquest total, 9.000 execucions tingueren lloc durant la batalla.

Aviat el Govern Provisional de la República Francesa va restablir l'ordre i començaren els processos judicials contra els col·laboracionistes; tanmateix, molts dels condemnats per col·laboracionisme foren amnistiats durant la [[Quarta República Francesa]] i, a més, es donà el cas d'alguns antics funcionaris de Vichy com ara [[Maurice Papon]], que arribà a ser ministre amb [[Valéry Giscard d'Estaing]]; a més de la seva actuació a Vichy, la policia francesa va dur a terme la [[Massacre de París de 1961]] actuant sota les ordres de Papon.

[[Philippe Pétain]] va ser acusat de traïció el juliol de [[1945]] i condemnat a mort per afusellament, però [[Charles de Gaulle]] li va commutar la sentència per cadena perpètua. El cantant [[Tino Rossi]] fou reclòs a la presó de Fresnes, on, segons el diari [[Combat(diari)|Combat]] els guàrdies de la presó li demanaven autògrafs. [[Pierre Benoit]] o [[Arletty]] també foren detinguts, molts dels col·laboracionistes detinguts van ser duts al [[Velòdrom d'Hivern de París]], a Fresnes o al [[camp de concentració de Drancy]]. En nombres absoluts, va haver-hi menys execucions legals a França que, en un petit país com a [[Bèlgica]] i menys empresonaments que a [[Noruega]] i els [[Països Baixos|Holanda]].

Els membres de la Division Charlemagne foren considerats traïdors; alguns dels oficials principals foren executats mentre que els soldats de tropa van ser condemnats a presó; a alguns se'ls va donar l'opció de redimir-se servint a la [[Guerra d'Indoxina]] ([[1946]]-[[1954]]) amb la [[Légion étrangère]].

=== Els judicis dels anys vuitanta ===
Molts dels criminals de guerra van ser jutjats només durant els anys vuitanta:[[Paul Touvier]], [[Klaus Barbie]], Maurice Papon, [[René Bousquet]], [[Jean Leguay]]. Els caçadors de nazis
[[Serge i Beate Klarsfeld]] van passar-se dècades intentant dur-los a judici. Un gran nombre de col·laboracionistes van unir-se a l'[[Organisation de l'Armée Secrète]] durant la [[Guerra d'Algèria]] ([[1954]]-[[1962]]).
[[Jacques de Bernonville]] va fugir al [[Quebec]], i després al [[Brasil]]. [[Jacques Ploncard d'Assac]] esdevingué conseller de [[António de Oliveira Salazar|Salazar]] a Portugal.

El [[1993]], [[René Bousquet]] fou assassinat a París mentre estava a l'espera de judici després d'una demanda de [[1989]] per crims contra la humanitat. Després de la guerra se l'havia jutjat, però el [[1949]] havia quedat absolt. [[Paul Touvier]] ([[1915]]-[[1996]]) fou condemnat per crims contra la humanitat el 1994. [[Maurice Papon]] va ser condemnat el [[1998]].

== Persones relacionades amb el règim de Vichy ==
=== Membres del Govern ===
* [[Philippe Pétain]], cap de l'Estat Francès (Vichy)
* [[Pierre Laval]], primer ministre de l'Estat Francès 
* [[René Bousquet]], cap de la policia francesa
* [[Jean Leguay]], delegat de Bousquet a la zona lliure, acusat de crims de contra la humanitat per la seva participació el [[1942]] en la [[Batuda del Velòdrom d'Hivern]]
* [[Louis Darquier de Pellepoix]], Comissari General d'Afers Jueus
* [[Philippe Henriot]], Secretari d'Estat d'Informació i Propaganda de Vichy
* [[Maurice Papon]], cap del Servei d'Afers Jueus a la prefectura de Bordeus (condemnat per crims contra la humanitat el [[1998]])
* [[Simon Sabiani]], cap a [[Marsella]] del PPF de [[Jacques Doriot]]
* [[Paul Touvier]], condemnat el [[1995]] per crims contra la humanitat per la seva actuació com a cap de la Milice Française a [[Lió]].
* [[Xavier Vallat]], Comissari General d'Afers Jueus
* [[Marcel Déat]], fundador del ''[[Rassemblement national populaire]]'' (RNP) el [[1941]]. Va entrar al govern als darrers temps de l'Ocupació.

=== Distingits pétainistes o col·laboracionistes ===
* [[Marcel Bucard]], fundador del moviment d'extrema dreta ''[[Mouvement franciste]]'' i de la ''[[Légion des volontaires français contre le bolchévisme]]'' (LVF)
* [[Eugène Deloncle]], cofundador el 1935 de la ''[[La Cagoule]]'' grup terrorista d'extrema dreta i després del moviment feixista ''[[Mouvement social révolutionnaire]]'' el [[1940]]
* [[Jacques Doriot]], fundador del ''[[Parti Populaire Français]]'' (PPF) i membre de la LVF
* [[Étienne Leandri]], va dur l'uniforme de la Gestapo durant la guerra (va participar en la creació del ''[[Service d'Action Civique]]'' (SAC) gaullista durant els anys seixanta)
* [[Robert Brasillach]], escriptor, executat després de la guerra per col·laboracionista
* [[Louis-Ferdinand Céline]], escriptor
* [[Pierre Drieu La Rochelle]], escriptor
* [[Lucien Rebatet]], escriptor
* [[Charles Maurras]], escriptor and i fundador del moviment monàrquic ''[[L'Action française]]''
* [[Pierre Taittinger]], president del consell municipal de París Paris ([[1943]]-[[1944]])
* [[Henri Lafont]]
* [[Pierre Bonny]] (dit també Pierre Bony)

== Vegeu també ==
* [[Vichèi]]
* [[Révolution nationale]]

== Referències ==
{{Referències}}

{{Commonscat|Vichy France}}
{{coord|46|10|N|3|24|E|type:country_source:kolossus-ptwiki|display=title}}
{{ORDENA:Vichy}}

[[Categoria:Geografia històrica de França]]
[[Categoria:Estats històrics d'Europa]]
[[Categoria:Països participants a la Segona Guerra Mundial]]</text>
      <sha1>5fjr3kqg0ec9dv1rcisoe6z4u526yem</sha1>
      <model>wikitext</model>
      <format>text/x-wiki</format>
    </revision>
  </page>