<page>
    <title>Cristòfor Taltabull i Balaguer</title>
    <ns>0</ns>
    <id>178818</id>
    <revision>
      <id>13753524</id>
      <parentid>13383524</parentid>
      <timestamp>2014-07-06T09:01:57Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: on s'hi queda  on es queda</comment>
      <text>'''Cristòfor Taltabull''' ([[Barcelona]], [[28 de juliol]] de [[1888]] - Barcelona, [[1 de maig]] de [[1964]]) fou un pedagog musical i compositor català. Una de les personalitats musicals més importants del seu temps, va obrir les portes a l'exercici de la composició a destacats noms de la música catalana. Més reconegut com a pedagog que no pas com a creador musical, aquest reconeixement ha deixat en l'oblit obres com ''[[Les set paraules de Crist a la creu]]'' (1943) basades en un text de [[Fèlix Castellà]] i que s'erigeix com una de les grans obres del catàleg d'un compositor que va ser clau en la comesa de la reconstrucció de la vida musical a Catalunya després de la [[Guerra Civil espanyola]].ref[http://www.auditori.cat/ct/programacio/fitxa.aspx?idconcert=2304cicle_id= Ressenya a auditori.cat]/ref

== Biografia ==

Va néixer l'any en què es va inaugurar l'Exposició Universal de Barcelona. Va ser educat per una família burgesa catalana i va cursar els estudis generals als [[Col·legi Casp-Sagrat Cor de Jesús|Jesuïtes del carrer de Casp]] de Barcelona. Va Iniciar els seus estudis musicals, principalment pianístics, a Barcelona, amb [[Claudi Martínez]] i [[Josep Font]] (deixebles del mestre [[Pere Tintorer]]) i va rebre valuosos consells de [[Felip Pedrell]].

L'any 1907 estrena les seves primeres composicions a [[Barcelona]] i després marxa a [[Munic]] per assistir a classes d'anàlisi, estètica i teoria musical amb els professors [[Wiedermeyer]] i [[F. Klose]]. També estudia a [[Leipzig]] amb [[Max Reger]], compositor que l'influí i que sempre va venerar. Pel que fa al piano, tot i no haver-n'hi constància, cal suposar que va seguir perfeccionant-lo, ja que es va presentar i va guanyar un primer premi en el concurs anual del conservatori.

El 1911, després d'una breu estada a [[Barcelona]], marxa a [[París]] per continuar la seva formació amb [[André Gedalge]], [[Charles Tournemire]] i [[Charles Koechlin]].

El 1914 es casa amb Lea Masson i s'estableix a [[París]] on desenvolupa la seva activitat professional entre la composició, les feines de pianista i, també, com arranjador per a les editorials Durand i Salabert. 

El [[1940]], com a conseqüència de la [[Segona Guerra Mundial]], torna a [[Barcelona]] on es queda definitivament. Es pot dir que la seva terra natal el va acollir amb una certa indiferència i, sens dubte, amb un tracte molt allunyat del que havia estat objecte abans del primer viatge a [[París]], just quan se l'aclamava com el jove modernista que venia d'[[Alemanya]] i que va triomfar en cercles molt concrets. 

En temps de la [[postguerra espanyola]], no pogué reprendre la seva activitat musical prou dignament i en concordança amb la seva formació i capacitats. Només la dedicació a la pedagogia musical, que exercí particularment impartint classes al seu domicili, li atorgà un prestigi i reconeixement que l'han convertit en una figura entranyable en el món musical. 

Un conjunt d'alumnes dotats trobaren en Taltabull el mestre que no havien trobat en els centres oficials, que els obrí els ulls i els va formar tant com va saber. Alguns d'aquests deixebles han esdevingut, anys després, alguns dels principals protagonistes de la vida musical catalana de la segona meitat del [[segle XX]].

Entre els seus deixebles es troben els compositors [[Xavier Benguerel i Godó|Xavier Benguerel]], [[Joan Guinjoan]], [[Josep Maria Mestres Quadreny]], [[Josep Soler i Sardà|Josep Soler]], [[Salvador Moreno Manzano]], etc.

El [[fons]] personal de Cristòfor Taltabull es conserva a la [[Biblioteca de Catalunya]].

== Referències ==
{{Referències}}

==Bibliografia==
{{ref-llibre |cognom=Alsina i Tarrés |nom=Miquel |títol=Teoria i història de la música al Fons Taltabull de la Biblioteca de Catalunya |url=http://www.bnc.cat/publicacions/167/Taltabull.pdf |editorial=Biblioteca de Catalunya |lloc=Barcelona |data=2005 |pàgines= |isbn= |ref= }}

{{ref-llibre |cognom=Biblioteca de Catalunya |nom= |títol=Exposició commemorativa del centenari del naixement de Cristòfol Taltabull (1888-1964) |editorial=Biblioteca de Catalunya |lloc=Barcelona |data=1988 |pàgines= |isbn= |ref= }}

{{ref-llibre |cognom=Casanovas |nom=Josep |cognom2=[[Benet Casablancas i Domingo|Casablancas]] |nom2=Benet |títol=Cristòfor Taltabull |editorial=Boileau  Generalitat de Catalunya. Departament de Cultura |lloc=Barcelona |data=1992 |pàgines= |col·lecció=Compositors catalans; 2 |isbn=8439321295 |ref= }}

==Enllaços externs==
* [http://www.bnc.cat/Fons-i-col-leccions/Cerca-Fons-i-col-leccions/Taltabull-Cristofor Fons Cristòfor Taltabull de la Biblioteca de Catalunya]

{{ORDENA:Taltabull, Cristofol}}
[[Categoria:Compositors barcelonins]]
[[Categoria:Compositors catalans del segle XX|Taltabull, Cristofol]]
[[Categoria:Pedagogs barcelonins]]
[[Categoria:Pedagogs musicals barcelonins]]</text>
      <sha1>cneomsd2kuk40etkq0f9elugqlnb11l</sha1>
      <model>wikitext</model>
      <format>text/x-wiki</format>
    </revision>
  </page>