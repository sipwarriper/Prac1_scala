<page>
    <title>Judeocastellà</title>
    <ns>0</ns>
    <id>41494</id>
    <revision>
      <id>13698847</id>
      <parentid>13429101</parentid>
      <timestamp>2014-06-28T11:32:30Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}}</comment>
      <text>{{llengua|nom=Judeocastellà
|nomnadiu=''Ladino'', ג'ודיאו-איספאנייול
|altresdenominacions=Sefardi, dzhudezmo, judezmo, i spanyolit
|estats=[[Israel]], [[Turquia]], [[Espanya]], [[Argentina]], [[Mèxic]], el [[Brasil]], [[Grècia]] i altres països. 
|regió=[[Europa]], [[Orient Mitjà]], [[Mèxic]], [[Sud-amèrica]]. 
|parlants=100.000 a Israel, 8.000 a Turquia; no hi ha estimacions d'altres països. 
|rank=n.d.
|família=[[Llengües indoeuropees|Indoeuropeu]]br /
  Llengua itàlicabr /
   [[Llengua romànica]]br /
    Itàlica-Occientalbr /
     Itàlica-Occidental-Occidentalbr /
      Gal·lo-Ibèricabr /
       Ibero-Romançbr /
        Ibèrica-Occidentalbr /
         Castellàbr /
          '''Judeocastellà'''
|nació=cap nació
|regulat=Alliance Israelite Universelle i [[Autoritat Nacional del Ladino]]
|iso1=-|iso2=lad|sil=lad}}
El '''judeocastellà''' (ג'ודיאו-איספאנייול ''djudeo-espanyol'') és una llengua romànica, derivada del [[castellà]] antic i amb influència de l'[[hebreu]]. Els parlants són gairebé exclusivament jueus [[sefardita|sefardites]], encara que històricament hi havia parlants [[asquenasita|asquenasites]] a [[Tessalònica]] i a [[Istanbul]].

== Altres denominacions ==
La llengua, en judeocastellà, té diversos noms. El principal és ''ladino'', però també se'n diu ''djudeo-espanyol'', ''sefaradi'', ''djudezmo'', ''djidio'', ''djudio'', ''espanyolit'' i ''espanyol''; el terme ''haquitía'' (de l'[[àrab]] {{IPA|/ħakaː/}} حكى, «dir»), es refereix al dialecte del judeocastellà parlat al Nord de l'Àfrica, especialment a [[Marroc]]. El dialecte de l'àrea d'[[Oran]] a [[Algèria]] és anomenat ''tetuani'' o ''tetauni'', de la ciutat marroquina de [[Tetuan]]. En [[hebreu]], la llengua és anomenada ''spanyolit''.

== Fonemes i gramàtica ==
Com el castellà antic, el judeocastellà conserva els fonemes palatals [ʃ] i [ʒ], que han evolucionat al so [x] en el castellà contemporani. Tanmateix, a diferència del castellà antic, té el fonema [x], però, com a préstec de l'[[hebreu]]. Té característiques úniques, com l'ús de ''muestro'' (nostre), en lloc del castellà ''nuestro''. L'estructura està relacionada lingüísticament amb el castellà, amb molts termes afegits de l'[[hebreu]], [[portuguès]], [[francès]], [[turc]], [[Grec modern|grec]] i de les llengües eslaves balcàniques ([[Serbocroat|serbi]], [[búlgar]], [[Macedònic]]), depenent del país on habitaven els parlants exiliats.

Avui dia, el judeocastellà fa ús de l'[[alfabet llatí]], especialment a [[Turquia]]. Històricament, s'utilitzava l'[[alfabet hebreu]] (anomenat ''aljamiado'' en judeocastellà, aljamiat en català), i encara se'n fa ús a [[Turquia]] i a [[Israel]]. A causa del decrement de la població judeocastellana que habitava als [[Països Baixos]] i als Balcans, després de la [[Segona Guerra Mundial]], la major part dels parlants són jueus turcs, i a [[Turquia]] s'utilitza la variant turca de l'alfabet llatí en les publicacions en judeocastellà. La ''Autoridad Nasionala del Ladino'' d'[[Israel]], promou una nova ortografia, però d'altres filòlegs promouen l'adopció de l'ortografia del [[castellà]] contemporani.

== Història ==
Durant l'[[Edat mitjana]] els jueus van tenir un paper molt important en el desenvolupament del castellà. A l'escola de traducció de [[Toledo]] els jueus traduïen les obres de l'[[hebreu]] i de l'[[àrab]] (sovint traduïdes del [[grec modern|grec]]) al [[castellà]] de l'època, i els cristians les traduïen després al [[llatí]] per a la resta d'[[Europa]]. Després de l'[[Decret de l'Alhambra|edicte d'expulsió del jueus]], el [[1492]], milers de jueus es van establir al Nord de l'Àfrica, als Balcans, a Turquia i a l'Orient Mitjà. La separació d'[[Espanya]] i el contacte amb jueus d'altres regions van fer que la llengua s'unifiqués en un dialecte únic, i amb un desenvolupament diferent del castellà que es parlava a [[Espanya]].

La literatura judeocastellana estava originalment limitada a les traduccions de l'[[hebreu]]. Però, a finals del [[segle XVII]], l'[[hebreu]] començava a decaure com a llengua d'instrucció rabínica. Aquest fet va propiciar una onada d'obres literàries en la llengua popular (judeocastellà). A finals del [[segle XIX]] els sefardites de l'Imperi Otomà estudiaven a les escoles de l'''Alliance Israelite Universelle'', ja que el francès s'havia convertit en la llengua dels afers estrangers, i el judeocastellà va adoptar neologismes francesos.

Atès que les comunitats sefardites vivien en aïllament es van començar a formar diferents dialectes del judeocastellà, per la influència de les llengües amb les quals estaven en contacte, com el grec, [[turc]], [[àrab]] o les llengües eslaves.

Al començament del [[segle XX]], el nombre de parlants va decréixer ràpidament: comunitats enteres van ser eradicades en l'[[Holocaust]], i la resta dels parlants, que van emigrar a [[Israel]], van adoptar l'[[hebreu]], ja que el govern del nou país va promoure l'educació exclusiva en la llengua oficial, com a mètode d'unificació dels immigrants que provenien de diverses nacions. Avui dia es parla a [[Israel]], [[Espanya]], [[Mèxic]], [[Argentina]] i a [[Brasil]]. '''Qol Yerushalayim'' a [[Israel]] i ''Radio Nacional de España'', a [[Espanya]] realitzen transmissions en judeocastellà.

== Vegeu també ==
* [[Yasmin Levy]].

== Enllaços externs ==
{{Commonscat}}
{{InterWiki|lad|ladino}}
* [http://www.npr.org/templates/story/story.php?storyId=8989551 Socolovsky, Jerome. Lost Language of Ladino Revived in Spain, ''Morning Edition'', National Public Radio, March 19, 2007. ]

[[Categoria:Llengües judeoromàniques|Castella]]
[[Categoria:Llengües de Turquia]]</text>
      <sha1>j9tbtse65si4soqupw1g169vc92ankb</sha1>
      <model>wikitext</model>
      <format>text/x-wiki</format>
    </revision>
  </page>