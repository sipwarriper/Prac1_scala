<page>
    <title>Brigada Jarosław Dabrowski</title>
    <ns>0</ns>
    <id>491978</id>
    <revision>
      <id>13412323</id>
      <parentid>13376606</parentid>
      <timestamp>2014-05-22T23:15:55Z</timestamp>
      <contributor>
        <username>Jey</username>
        <id>7288</id>
      </contributor>
      <comment>+ plantilla</comment>
      <text>[[Fitxer:Dabrowszczacy przysiegaja wiernosc sprawie Republiki.jpg|thumb|300px|Membres de la Brigada Dabrowski jurant lleialtat al govern de la república]] 
La '''150a Brigada Internacional''' o '''Brigada Jaroslaw Dabrowski''' ([[polonès]] ''Dąbrowszczacy'') va ser una unitat militar que va servir a les [[Brigades Internacionals]] durant durant la [[Guerra Civil espanyola]]. Degué el seu nom al militar polonès [[Jarosław Dąbrowski]], que va lluitar en la [[Comuna de París]].

Es calcula en 5.400 el nombre de polonesos que van combatre a Espanya. La majoria (uns 3.800) eren miners que treballaven a França, uns 300 eren polonesos americans i hi havia diversos centenars de polonesos que habitaven en diversos països europeus. Tan sols 800 procedien directament de la mateixa Polònia, alguns d'ells militants del [[Partit Comunista de Polònia]]. 

== Inici de la mobilització de voluntaris polonesos ==
Després del començament de les hostilitats a [[Espanya]] contra la [[Segona República Espanyola|República]] a causa de la revolta militar, a [[Polònia]], com en altres països occidentals, es va organitzar un moviment de solidaritat amb la República Espanyola liderat pels sectors més esquerrans de l'espectre polític i amb preponderància dels comunistes. En aquest ambient, un petit nombre de polonesos va decidir anar a Espanya per a lluitar com voluntaris al servei de la República a pesar de l'hostilitat del govern polonès (fins a tal punt que els voluntaris van haver de sortir clandestinament del país). Es calcula que al voltant de 800 homes van arribar a territori controlat per la República. 

== Primers combats ==

El primer grup va arribar l'agost del 1936 a Barcelona i va constituir la Unitat de metralladores Dabrowski sota el comandament de [[Franciszek Pałka]], que es va integrar en la centúria Comuna de París i va marxar a combatre al [[front d'Aragó]]. Quan van constituir-se les Brigades Internacionals s'establiren a [[Albacete]] on formaren el '''batalló Dabrowski''' el [[24 d'octubre]] del [[1936]]. Es tractava de 600 homes sota el comandament de [[Stanisław Ulanowski]], que es van integrar primer a l'[[XI Brigada Internacional]] i el desembre a la XII Brigada. Van participar en la defensa de [[Madrid]], perdent-hi dos terços dels seus homes. 

El gener del 1937, sota el comandament de Josef Sfrzelezyk, s'afegí al batalló una companyia espanyola i quedaren en tres les companyies poloneses, les quals s'enfrontaren als franquistes a la [[batalla del Jarama]], perdent-hi un terç dels seus efectius.

El [[18 de març]], conjuntament amb les forces d'[[Enrique Líster]], guanyaren [[Brihuega]] als italians de Franco.

== Constitució de la 150a Brigada Internacional ==
El juny del 1937 es creà la brigada Dabrowski, oficialment la 150a Internacional, sota el comandament de [[Fernando Gerassi]], formada per l'antic batalló Dabrowski, un batalló franc-belga i un altre hongarès. Per cobrir les pèrdues al [[front d'Aragó]] del maig s'integrà un nou batalló poloneso-espanyol, el José Palafox. El desembre del 1937 el batalló franco-belga fou substituït pel batalló [[Adam Mickiewicz]]. 

En aquells moments, el 60% de la brigada era composta per espanyols, i a més de polonesos hi havia també un petit nombre d'hongaresos.

El febrer del 1938 operà a [[Extremadura]] per a intentar evitar el reforç pels franquistes del [[front d'Aragó]], però el mes de març, davant una gran ofensiva franquista ha de tornar a l'Aragó. No obstant això, res no pot fer allí, doncs arriba en plena retirada dels republicans. Tanmateix aconseguí arribar a Catalunya i es reorganitzà per a participar en la [[batalla de l'Ebre]].

== Desmobilització ==
Finalment, després de la decisió del govern [[Juan Negrín López|Negrín]] de retirar les forces internacionals del conflicte la brigada surt del front el [[25 de setembre]] per a ser desmobilitzada. 

Molts voluntaris eren pro-e[[stalin]]istes, raó per la qual quan tornaren foren condemnats per les autoritats de la [[Segona República Polonesa]] a la pèrdua de la nacionalitat, de la mateixa manera que foren considerats herois per les autoritats de la [[República Popular de Polònia]]. Els supervivents lluitaren en el [[Primer Exèrcit]] polonès, en l'[[Armia Ludowa]] o en la [[Gwardia Ludowa]] durant la [[Segona Guerra Mundial]].

== Reconeixements ==
Com a reconeixement a la tasca de la brigada, les autoritats comunistes poloneses van emetre dos segells el 1946 i el 1966 i dues postals el 1946 i el 1986. 

== Enllaços externs ==
{{Commonscat|Dabrowszczacy}}
* {{pl}} [http://www.ipn.gov.pl/portal/pl/398/4906/ „Dąbrowszczacy” a IPN]

{{Brigades Internacionals}}
{{ORDENA:Brigada Jaroslaw Dabrowski}}	!--ORDENA generat per bot--
[[Categoria:Unitats militars de les Brigades Internacionals]]
[[Categoria:Història de Polònia]]</text>
      <sha1>qeljjtzezu66z8qdoglzwzlxgyud3lo</sha1>
      <model>wikitext</model>
      <format>text/x-wiki</format>
    </revision>
  </page>