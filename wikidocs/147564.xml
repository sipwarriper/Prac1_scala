<page>
    <title>Verd oliva</title>
    <ns>0</ns>
    <id>147564</id>
    <revision>
      <id>13732959</id>
      <parentid>13596169</parentid>
      <timestamp>2014-07-03T11:36:05Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: mitjans anys cinquanta  mitjans dels anys cinquanta</comment>
      <text>{{infobox color
|titol=Verd oliva
|hex=808000	 
|r=128|g=128|b=0
|c=0|m=0|y=100|k=50
|h=60|s=100|v=50
}}
[[Fitxer:NCI 2 green olives.jpg|esquerra|thumb|[[oliva|Olives]] verdes]]
El '''verd oliva''' és una classe de color [[verd]]. Es pot obtenir barrejant un color més fosc (com [[marró]]) amb verd. El color dels vells uniformes de campanya de l'exèrcit dels [[Estats Units]] era el verd oliva. El lloc més comú on es pot trobar el color verd oliva és, naturalment, una [[oliva]].

Una mostra del color verd oliva:
div style=height:3cm;background-color:#808000;margin-left:2cm;margin-right:2cm /div

== Ús militar ==
Durant la primera meitat del segle XX el color predominant dels uniformes militars era el [[Caqui (color)|caqui]], de dominància [[marró]]. Però fins i tot en aquest període hi hagué exèrcits que optaren per altres colors, i, entre aquests, el verd. Hi destacà el cèlebre verd grisenc (''grigio-verde'') de l'exèrcit italià (1909-1944), característic i molt diferent del verd oliva. Contemporàniament, el cos de ''Marines'' estatunidenc tendí a emprar tonalitats més verdenques que el caqui de l'exèrcit.

Ja durant la [[Segona Guerra Mundial]], exèrcits que normalment vestien de caqui desenvoluparen una variant en algun to de verd per al combat en regions selvàtiques, sobretot al Sud-est Asiàtic; fou el cas, per exemple, del ''jungle green'' ('verd jungla') de l'exèrcit britànic (1943), el qual, malgrat el nom,refGeneralment, en efecte, el terme ''verd jungla'' designa un verd pur i intens, com de vegetació luxuriant, més afí al verd OTAN que no al verd oliva./ref era un verd grisenc clar que a base de sol i rentades tendia ràpidament al gris.refEn les versions dels anys cinquanta sembla que el color s'acostà més al verd jungla pròpiament dit./ref  

Els revolucionaris castristes (''barbudos'') popularitzaren llur uniforme verd oliva, que esdevindria característic de l'exèrcit cubà entre 1959 i 1976. 

El 1951 l'exèrcit dels EUA adoptà el verd oliva (''olive green'') per als uniformes de campanya i de feineig; el 1954, encara, adoptaria un verd fosc (sota la denominació oficial de ''green'' a seques) per a l'uniforme de passeig i gala (amb període transicional conclòs el 1961). El 1953 l'exèrcit britànic introduí el verd oliva (''olive green'') per a les tropes destacades a Corea; el 1960 l'uniforme de campanya de tot l'exèrcit britànic passà a ésser en verd oliva, tot substituint el tradicional ''battle dress'' caqui m. 1938 (la substitució, progressiva, conclouria el 1963). La iniciativa fou secundada ràpidament pels altres estats de la Commonwealth.

A mitjà termini, tot això marcaria un canvi de tendència internacional: entre mitjans dels anys cinquanta i inicis dels seixanta, la majoria d'exèrcits del món arraconà el ja tradicional caqui i adoptà el verd oliva com a color bàsic dels uniformes de campanya i diari (i, sovint, algun altre to de verd per als de passeig i gala). Com que, en la majoria de casos, l'uniforme caqui era una imitació del ''battle dress'' britànic --sobretot a Europa--, l'adopció del verd oliva tendí a encavalcar-se amb la substitució de la [[caçadora]] per part de la [[guerrera-caçadora]]. Allà on no s'havia fet abans, sovint s'aprofità, també, per a reformar el [[pantaló multibutxaca]] tot incloent una gran butxaca de manxa en cadascun dels camals, i no tan sols a l'esquerre com es feia en la tradició del ''battle dress''. Pel que fa a les lligadures, l'auge del verd oliva sembla haver reforçat la tendència a usar [[gorra]] en campanya i a arraconar el [[casquet de caserna]] a l'ús casernari tradicional, quan no a suprimir-lo (com a França el 1962). Però això no està clar, i depèn molt de cada cas; a la RFA s'esdevingué tot just el contrari, per exemple: en 1959-1963 el casquet de caserna (''Schiffchen'') passà a ésser lligadura per a tot ús, mentre la gorra ''Feldmütze'' (és a dir, de tipus ''[[Feldkappe]]'') entrava en un període de residualització (fins als anys vuitanta).  

D'aquesta manera, el verd oliva fou el color predominant dels uniformes de campanya (i de diari i feineig) de la majoria d'exèrcits del món (incloent-ne algun del Pacte de Varsòvia, com l'hongarès) a partir dels anys seixanta i fins a la generalització dels uniformes de [[Camuflatge militar|camuflatge]] per a tot ús a partir dels anys noranta. En la pràctica, la cronologia pot variar, evidentment: per exemple, l'exèrcit danès passà del caqui al verd oliva, i de la [[caçadora]] a la [[guerrera-caçadora]], el 1961, mentre que l'italià s'hi retardà --extraordinàriament-- fins al 1973 (passeig) i el 1975 (campanya).refÉs clar que. en el cas d'Itàlia. mentrestant les funcions d'uniforme més modern les havia cobertes el sobreuniforme en ''[[telo mimetico]]''./ref 

[[File:111017-F-AK669-043 (6346599896).jpg|thumb|right|150px|Entrenament de reclutes policials a l'Afganistan (2011). A títol comparatiu, l'uniforme dels descofats es pot definir com a '''verd oliva'''; els que duen gorra van uniformats en verd OTAN]]
En molts casos, el color denominat reglamentàriament ''verd oliva'' és en realitat un verd més viu i intens --i un punt grisenc-- del que suggereix el terme. És el cas del verd oliva estatunidenc, que ve a ésser allò que a Europa ha acabat denominant-se ''verd OTAN'', pel fet que l'usaven la majoria d'exèrcits membres d'aquesta aliança (amb matisos de to, és clar). 

Per tal d'evitar malentesos, convé puntualitzar que el terme ''olive drab'' dels reglaments uniformològics estatunidencs no defineix pas el verd oliva, sinó allò que a l'exèrcit britànic es denomina ''khaki'', és a dir, el [[Caqui (color)|caqui]].


== Notes ==
{{referències}}

== Bibliografia ==
* Barthrop, Michael. ''British infantry uniforms: since 1660''. Colour illustrations by Pierre Turner. Poole: New Orchard, 1982. 1-85079-009-4
* Brayley, Martin. ''The British Army, 1939-45. 3, The Far East''. Illustrated by Mike Chappell. Botley, Oxford: Osprey, 2002. (Men-at-arms; 375) ISBN 1-84176-238-5
* Cole, David. ''Survey of U. S. Army uniforms, weapons and accoutrements''. [S.l.: the author], 2007.

{{Colors}}

{{ORDENA:Verd Oliva}}
[[Categoria:Colors]]
[[Categoria:Uniformes militars]]</text>
      <sha1>94o52ajheud1afbavs9e0uaro5fizxa</sha1>
      <model>wikitext</model>
      <format>text/x-wiki</format>
    </revision>
  </page>