<page>
    <title>Angela Merici</title>
    <ns>0</ns>
    <id>585748</id>
    <revision>
      <id>13825349</id>
      <parentid>12738311</parentid>
      <timestamp>2014-07-14T18:56:17Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Plantilla:Sants
|nom=santa Àngela Merici
|nom secular=Angela Merici
|imatge=Saint Angela Merici.jpg
|imagesize=300px
|peufoto=Pintura al pastel de Pietro Calzavacca (1855-1890) (Brescia, Museo Mericiano)
|fets destacables=Fundador de la [[Companyia de Santa Úrsula]]
|títols=fundador
|data de naixement=[[21 de març]] de [[1474]]
|data de mort=[[27 de gener]] de [[1540]]
|lloc de naixement=[[Desenzano del Garda]] (Brèscia, Llombardia, llavors [[República de Venècia]])
|lloc de mort=[[Brèscia]] (Llombardia)
|enterrat a=Sant'Afra (Brèscia)
|festivitat=[[27 de gener]] (fins al 1969, el 31 de maig)
|venerat_en=[[Església Catòlica Romana]]
|iconografia=Amb hàbit de monja, ensenyant una nena
|lloc de pelegrinatge=
|orde=[[Tercer Orde de Sant Francesc]], [[Ursulines]]
|data de beatificació=[[1768]]
|lloc de beatificació=Roma
|beatificat per=[[Climent XIII]]
|data de canonització=[[24 de maig]] de [[1807]]
|lloc de canonització=Roma
|canonitzat per=[[Pius VII]]
|patronatge= }}
'''Santa Angela Merici''' (Desenzano del Garda, 21 de març de 1474 - Brèscia, 27 de gener de 1540) fou una religiosa llombarda, fundadora de la [[Companyia de Santa Úrsula]]. Canonitzada en [[1807]], és venerada per l'[[Església catòlica]].

== Biografia ==

Va néixer a Desenzano, a la vora del llac de Garda (Llombardia), llavors part de la [[República de Venècia]]. Va quedar òrfena als deu anys i anà a viure amb un oncle seu a la propera ciutat de [[Salò]]. La seva germana petita hi morí sobtadament, sense haver rebut els últims sagraments, la qual cosa va angoixar la jove Angela, fent que s'aboqués a la pràctica religiosa. Es va fer del [[Tercer Orde de Sant Francesc]] i va fer penitència per la pau de l'ànima de la seva germana. Una llegenda diu que va tenir una visió on va saber que la seva germana era al Paradís.

Quan va fer els vint anys, el seu oncle va morir i ella tornà a la casa pairal de Desenzano. Mentrestant, havia arribat a la convicció que la més greu mancança del seu temps era la falta d'instrucció que tenien les noies, tant en primeres lletres com en qüestions religioses; per això va convertir casa seva en una escola on, en dates acordades, reunia les noies del poble i els ensenyava els fonaments de la fe catòlica.

Una altra llegenda narra que un dia, mentre era en [[èxtasi]], va tenir una visió que li deia que havia de fundar una associació de dones que continuessin i expandissin la seva tasca, dedicant-se a l'educació religiosa de les noies. Així, després de l'escola de Desenzano, va ser convidada a fundar-ne una de similar a la ciutat veïna de Brèscia, on anà el 1516.

En 1525, amb ocasió del jubileu, anà a [[Roma]] i el papa [[Climent VII]], que n'havia sentit a parlar com a educadora, la convidà a quedar-se a Roma i obrir-hi escoles. Angela, però, que no volia fama, va tornar a Brèscia. Finalment, el 25 de novembre de [[1535]], Angela trià 28 verges i posà els fonaments de l'orde de les [[ursulines]] a una casa vora l'església de Santa Afra de Brèscia. La regla de l'orde va ser aprovada el 8 d'agost de 1536 per Lorenzo Muzio, vicari general del bisbe de la ciutat. L'any següent, Angela va ser elegida superiora i mare general vitalícia. 

En 1539 va dictar els ''Legati'' i els ''Ricordi'', que van ser un testament espiritual per a les monges de l'orde. Va morir el 27 de gener de 1540, quan la companyia ja tenia unes 150 membres. Va ser sebollida a Santa Afra a Brèscia, església on anava sovint a pregar davant les relíquies dels sants màrtirs que hi havia i on va voler ésser soterrada. 
gallery
Fitxer:Desenzano statua Angela Merici.jpg|Estàtua a Desenzano del Garda
Fitxer:Ursulinenkirche - Hl. Angela Merici.jpg|Quadre a la Ursulinenkirche de Linz
Fitxer:Brescia S. Afra facciata by Stefano Bolognini.JPG|Església de Santa Afra (Brèscia), lloc d'enterrament de la santa
/gallery

== Veneració ==
Beatificada en [[1768]] per [[Climent XIII]], va ser canonitzada el [[1807]] per [[Pius VII]]. La seva festivitat va ser inclosa al calendari litúrgic en 1861, el dia 31 de maig, ja que el 27 de gener era el dia de Sant [[Joan Crisòstom]]. El 1955 va ser traslladada al dia 1 de juny fins que, en 1969, Pau VI la va posar el 27 de gener, com a festivitat memorial.ref''Calendarium Romanum'' (Libreria Editrice Vaticana 1969), p. 86 i 125/ref

Durant la [[Segona Guerra Mundial]], el 2 de març de 1945, l'església va ser destruïda per un bombardeig. Va ser reconstruïda i es va convertir en el '''Centro Mericiano'''.ref*[http://angelamerici.it/it_centromerici.php Centro Mericiano]/ref

== Llegendes ==

Durant un pelegrinatge a [[Terra Santa]] el 1524, va quedar temporalment cega, a [[Creta]], però va continuar el viatge i en tornar-ne va recuperar la vista mentre pregava davant d'un crucifix, justament al mateix lloc on l'havia perdut unes setmanes abans.

== Notes ==
references/

== Bibliografia ==
* Paola Angeli, ''La profezia di Angela Merici: una sfida per il nostro tempo'', Edizioni Paoline, 2005

== Vegeu també ==
* [[Companyia de Santa Úrsula]]

== Enllaços externs ==
{{Commonscat|Angela Merici}}

* [http://www.angelamerici.it/Italiano/Angela/Htm/Angela.htm ''La vita di S. Angela Merici'']
* [http://www.newadvent.org/cathen/01481a.htm ''Catholic Encyclopedia'': St. Angela Merici]
* [http://angelamerici.it/it_luoghi.php ''In cammino nei luoghi di S. Angela'']
{{Autoritat}}
[[Categoria:Sants de la província de Brescia]]
[[Categoria:Sants fundadors de comunitats o ordes religiosos catòlics]]
[[Categoria:Sants morts al segle XVI]]
[[Categoria:Sants professors]]
[[Categoria:Terciaris regulars franciscans]]
[[Categoria:Família ursulina]]</text>
      <sha1>8gj8d0r3fsqghqidt8qyz2craiqt2ly</sha1>
      <model>wikitext</model>
      <format>text/x-wiki</format>
    </revision>
  </page>