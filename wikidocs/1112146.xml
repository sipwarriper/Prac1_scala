<page>
    <title>Takeichi Nishi</title>
    <ns>0</ns>
    <id>1112146</id>
    <revision>
      <id>13850733</id>
      <parentid>13779839</parentid>
      <timestamp>2014-07-17T00:01:40Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula biografia militar 
| name                = Takeichi Nishi
| image               =  [[Fitxer:Baron Nishi cropped.jpg|Takeichi Nishi vers el 1936]] 
| caption             = Takeichi Nishi vers el 1936
| born                =  {{Data naixement|1902|7|12}} 
| died                =  {{Data defunció i edat|1945|3|22|1902|7|12}} 
| placeofbirth        = [[Tòquio]] ([[Japó]])
| placeofdeath        = [[Iwo Jima]] ([[Japó]])
| placeofburial       = 
| placeofburial_label = 
| nickname            = Baron Nishi
| allegiance          = {{bandera|Japó}} [[Imperi Japonès]]
| branch              = [[Marina Imperial Japonesa]]
| serviceyears        = 1924-1945
| rank                = Coronel
| unit                = 
| commands            = 
| battles             = [[Segona Guerra Mundial]]
* [[Guerra del Pacífic]]
** [[Batalla d'Iwo Jima]]
| awards              = 
| relations           = 
| laterwork           = 
}}
{{Medaller|Baron Nishi at LA.jpg|300px|{{PAGENAME}}}}
{{MedallaOr|[[Jocs Olímpics d'estiu 1932|Los Angeles 1932]] | [[Hípica als Jocs Olímpics d'estiu de 1932|Salt a cavall]] }}
{{End}}
'''Takeichi Nishi''' (12 de juliol de 1902 - 22 de març de 1945) fou un militar i esportista japonès. Participant en la disciplina del [[salt a cavall]] guanyà una medalla d'or en els [[Hípica als Jocs Olímpics d'estiu de 1932|Jocs Olímpics d'estiu de 1932]]. Morí durant la [[Batalla d'Iwo Jima]], on hi comandava una unitat de carros blindats.
==Carrera esportiva==
Nishi i el seu cavall Urà van competir en concursos de salt per tot Europa, amb bons resultats. El 1932, quan Nishi era tinent, van participar en els [[Jocs Olímpics d'estiu de 1932]] a [[Los Angeles]], guanyant una medalla d'or en la [[Hípica als Jocs Olímpics d'estiu de 1932|disciplina individual de salt]]. Aquesta segueix sent l'única medalla olímpica del Japó fins a la data en un esdeveniment eqüestre. La seva victòria va trencar l'hostilitat general cap al Japó després de l'[[Incident de Mukden]] i la [[invasió japonesa de Manxúria]]. Els occidentals, sobretot els nord-americans, començaren a referir-s'hi com el Baró Nishi. També va esdevenir molt popular entre els nord-americans d'origen japonès, condemnats a l'ostracisme en la societat americana d'aquest període.

Durant la seva estada a [[Los Angeles]], Nishi va esdevenir famós, tant per la seva passió pels automòbils convertibles com per arribar a ser part del cercle social liderat per la parella d'estrelles de cinema [[Mary Pickford]] i [[Douglas Fairbanks]].

L'agost de 1933, després dels Jocs Olímpics, va ser reassignat a un regiment de cavalleria i va ser promocionat al lloc d'instructor de cavalleria amb el grau de capità.

Nishi i Urà van participar en els [[Jocs Olímpics d'estiu de 1936]] a [[Berlín]], [[Alemanya Nazi|Alemanya]], però Nishi va caure del cavall a meitat de camí. S'especulà que ho féu intencionadament i en benefici de país amfitrió, l'Alemanya nazi, amb la qual el Japó anava a signar el [[Pacte Tripartit]] de 1940, formant l'aliança coneguda com les [[Potències de l'Eix]]. Alemanya va guanyar així el [[Hípica als Jocs Olímpics d'estiu de 1936|concurs de salt]]. Després d'això, Nishi fou reubicat en un càrrec tècnic i ascendit a major el març de 1939.

==Carrera militar==
{{main|Batalla d'Iwo Jima}}
A principis dels anys 40, Japó estava reduint les seves forces de cavalleria i formant regiments de tancs. Nishi va ser reassignat al comandament del 26è regiment de carros blindats, amb seu a [[Mudanjiang]], al nord de [[Manxukuo]] en tasques defensives. Va acabar guanyant el rang de tinent coronel a l'agost de 1943. El 1944 fou assignat a la defensa d'[[Iwo Jima]]. 

El 1945, després d'una extensa campanya de bombardejos navals i aeris, la [[Marina dels Estats Units d'Amèrica]] va posar en marxa un assalt amfibi a Iwo Jima, que començà el 19 de febrer. Degut a la particular orografia de l'illa, la majoria de tancs es feren servir únicament com a canons, enterrats i atrinxerats.

Les forces nord-americanes, que sabien que Nishi era un comandant enemic, van emetre anuncis diaris per tal que s'entregués, dient que al món li sabria greu perdre Baró Nishi; Nishi mai va respondre a les crides. L'oficial d'intel·ligència nord-americana responsable d'aquest intent va ser [[Sy Bartlett]], que més tard escriure la novel·la i el guió de la pel·lícula [[Twelve O'Clock High]]. El 1966, Bartlett va visitar a la vídua de Nishi a [[Tòquio]] i va presentar els seus respectes al [[Santuari de Yasukuni]].

Es desconeixen les circumstàncies de la mort de Nishi. Una teoria és que es va trobar enmig de les forces enemigues al matí del 21 de març i que va ser mort per foc de metralladora mentre es desplaçava a la seu del regiment. Una altra és que ell i el seu ajudant es van suïcidar amb les seves armes prop Ginmyōsui o Futagoiwa. També s'especula que podria haver estat cremat pels [[llançaflames]] nord-americans el 22 de març, o que ell i diversos subordinats van dur a terme un assalt final i van morir en acció.

==En la cultura popular==
El personatge de Nishi apareix en la pel·lícula de 2006 [[Cartes des d'Iwo Jima]], interpretat per [[Tsuyoshi Ihara]] on se'l caracteritza com un bon amic del seu superior, el general [[Tadamichi Kuribayashi]].
{{Commonscat}}
{{Autoritat}}

[[Categoria:Militars japonesos de la Segona Guerra Mundial]]
[[Categoria:Medallistes als Jocs Olímpics d'estiu de 1932]]
[[Categoria:Esportistes japonesos]]</text>
      <sha1>i88o5m3ztomjmn0xo1i6nqnf4ab6n46</sha1>
      <model>wikitext</model>
      <format>text/x-wiki</format>
    </revision>
  </page>