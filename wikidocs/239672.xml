<page>
    <title>Tauró de mans llargues</title>
    <ns>0</ns>
    <id>239672</id>
    <revision>
      <id>13985953</id>
      <parentid>13983153</parentid>
      <timestamp>2014-08-30T06:02:25Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>{{Taxocaixa peix
| name = Tauró de mans llargues
| status = VU
| status_system=iucn3.1
| status_ref=ref{{IUCN2006|assessors=Baum ''et al''.|year=2005|id=39374|títol=Carcharhinus longimanus|consulta=11 de maig del 2006}} L'entrada de la base de dades inclou una justificació detallada de per què aquesta espècie és vulnerable./ref
| image = Oceanic Whitetip Shark.png
| image_width = 240px
|
| phylum = [[Chordata]]
| classis = [[Chondrichthyes]]
| subclassis = [[Elasmobranchii]]
| ordo = [[Carcharhiniformes]]
| familia = [[Carcharhinidae]]
| genus = [[Carcharhinus]]
| species = '''C. longimanus'''
| binomial = ''Carcharhinus longimanus''
| binomial_authority = ([[Felipe Poey|Poey]], [[1861]])
| range_map = Carcharhinus longimanus distmap.png
| range_map_width = 240px
| range_map_caption = Mapa de distribució
| synonyms = 
* ''Squalus maou'', {{mida|1=[[René-Primevère Lesson|Lesson]] [[1822]]-[[1825]]!--any exacte?--}}
* ''Squalus longimanus'', {{mida|1=[[Felipe Poey|Poey]] [[1861]]}}
* ''Pterolamiops longimanus'',
* ''Carcharhinus obtusus'', {{mida|1=Garman [[1881]]}}
* ''Carcharhinus insularum'', {{mida|1=Snyder [[1904]]}}
* ''Pterolamiops magnipinnis'', {{mida|1=Smith [[1958]]}}
* ''Pterolamiops budkeri'', {{mida|1=Fourmanoir [[1961]]}}
}}
El '''tauró de mans llargues''' o '''camarí''' (''Carcharhinus longimanus'') és un [[tauró]] [[zona pelàgica|pelàgic]] gran que viu als mars tropicals i temperats càlids. És de constitució robusta i destaca especialment per les seves [[Aleta (anatomia animal)|aletes]] llargues, arrodonides i amb les puntes blanques.

És peix agressiu, però de moviments lents, amb un marcat [[frenesí devorador]], per la qual cosa és un perill pels naufrags i supervivents a l'oceà d'accidents d'aeronaus; ha atacat més humans que totes les altres espècies de taurons juntes.ref name=RQ{{ref-web|autor=Martin, R. Aidan.|títol=Elasmo Research|editor=ReefQuest|consulta=6 de febrer|accessyear=2006|url=http://www.elasmo-research.org/education/shark_profiles/carcharhinidae.htm}}/refref name=novaBass, A.J., J.D. D'Aubrey  N. Kistnasamy. 1973. Sharks of the east coast of southern Africa. 1. The genus Carcharhinus (Carcharhinidae). Invest. Rep. Oceanogr. Res. Inst., Durban, no. 33, 168 pàg./ref Estudis recentsref name=baumBaum, J.K. i Myers, R.A. 2004. Shifting baselines and the decline of pelagic sharks in the Gulf of Mexico. Ecology Letters. 7(3): 135–45./refref name=IUCN{{ref-web|autor=IUCN|url=http://www.iucnredlist.org/search/details.php/39374/all|títol=IUCN Red List of Threatened Species: Carcharhinus longimanus|consulta=18 de juliol|accessyear=2006|}}/ref han demostrat que les seves poblacions es troben en un marcat declivi, car les seves grans aletes tenen molt de valor com a ingredient principal de la [[sopa d'aleta de tauró]] i, com altres espècies de tauró, el camarí sofreix una pressió creixent per part de la [[pesca]] arreu del seu àmbit de distribució.

== Taxonomia ==
El tauró de mans llargues fou descrit originalment pel naturalista [[René-Primevère Lesson]] en el seu relat de les observacions realitzades durant la circumnavegació del món de [[Louis Isidore Duperrey|Louis Duperrey]] entre el 1822 i el 1825 a bord de la corbeta ''[[Coquille]]''. Lesson descrigué dos exemplars trobats a l'[[Tuamotu|arxipèlag de les Tuamotu]], a la [[Polinèsia Francesa]], i [[nomenclatura binomial|anomenà]] el tauró ''Squalus maou'', utilitzant un mot polinesi per dir tauró. Tanmateix, la descripció i el nom de Lesson foren oblidats.ref name=ITIS{{ref-web|autor=ITIS|url=http://www.itis.gov/servlet/SingleRpt/SingleRpt?search_topic=TSNsearch_value=160330|títol=Integrated Taxonomic Information System: Carcharhinus longimanus|consulta=18 d'agost|accessyear=2008|}}/ref

Posteriorment, el 1861, fou descrit pel [[Cuba|cubà]] [[Felipe Poey]] com a ''Squalus longimanus''.ref name=ITIS/ Finalment, el nom que s'ha mantingut des de fa bastants anys ha estat ''Pterolamiops longimanus''. L'epítet específic, ''longimanus'', es refereix a la mida de les seves aletes pectorals (en [[llatí]], ''longimanus'' vol dir de mans llargues).ref name=flmnh{{ref-web|autor=Cathleen Bester |títol=Oceanic Whitetip Shark|editor=Florida Museum of Natural history|consulta=22 de juliol|accessyear=2006|url=http://www.flmnh.ufl.edu/fish/Gallery/Descript/OceanicWT/OceanicWT.html}}/ref

Les normes de la [[Comissió Internacional de Nomenclatura Zoològica]] indiquen que, en general, té prioritat el primer nom que s'ha publicat; per tant, el nom científic vàlid del tauró de mans llargues hauria de ser ''Carcharhinus maou''. Tanmateix, el nom de Lesson romangué oblidat durant tant de temps que, finalment, ''Carcharhinus longimanus'' és el nom científic acceptat.ref name=FAO{{ref-llibre|autor= Leonard J.V. Compagno| títol=Sharks of the World: An annotated and illustrated catalogue of shark species known to date|editorial=Food and Agriculture Organization of the United Nations|any=1984|pàgines=484–86, 555–61, 588}}/ref

== Distribució i hàbitat == 
El tauró de mans llargues té una distribució global en aigües obertes i profundes, amb una temperatura superior a 18 °C.ref name=fishbase{{ref-web|autor=Ed. Ranier Froese and Daniel Pauly|títol=Carcharhinus longimanus|editor=FishBase|consulta=6 de febrer|accessyear=2006|url=http://www.fishbase.org/Summary/SpeciesSummary.php?id=875}}/ref Prefereix aigües entre 20 °C i 28 °C, i tendeix a retirar-se de les zones en què les temperatures cauen per sota d'aquest límit.ref name=FAO / Antigament fou una espècie extremament comuna i amb una àmplia distribució, i encara viu en un àmbit extens arreu del món; tanmateix, estudis recents suggereixen que les seves poblacions han patit un declivi dràstic.ref name=baum / Una anàlisi de les dades del registre de palangres [[pelàgic]]s dels Estats Units entre el 1992 i el 2000 (concernint l'Atlàntic central nord-occidental i occidental) estimà el declivi en un 70% al llarg d'aquest període.ref name=IUCN /

Els camarins viuen arreu del món a latituds d'entre 45°N i 43°S.ref name=ITIS /ref name=fishbase / El 2004, un tauró de mans llargues fou descobert mort a la costa occidental de Suècia, molt més al nord del que antigament es considerava el límit septentrional del seu àmbit de distribució.ref{{ref-web| url = http://64.95.130.5/FishWatcher/Record.cfm?autoctr=650| títol = Fishwatcher| consulta = 6 de febrer| autor = Eli| editor = Fishwatcher
}}/ref

El tauró passa gran part del seu temps a la capa superior de l'oceà, a una profunditat de fins a 150 metres,ref name=fishbase / i prefereix les àrees d'oceà profund, lluny de les costes.ref name=flmnh / A vegades se'l troba a prop de la terra, en aigües tan somes com 37 metres, principalment a prop d'illes situades al mig de l'oceà com ara [[Hawaii]], o en àrees en què la [[plataforma continental]] és estreta i hi ha un accés a aigües profundes no gaire lluny. Sol ser solitari, tot i que s'han observat grups en indrets en què hi ha disponibilitat d'aliments.ref name=FAO / A diferència de molts animals, no té un cicle [[animal diürn|diürn]], sinó que és actiu tant de dia com de nit.ref name=flmnh / El seu estil de natació és lent, amb les aletes pectorals ben esteses. Malgrat el seu aïllament habitual d'altres membres de la seva espècie, se'l pot observar amb [[pàmpol]]s, [[llampuga|llampugues]] i [[Rèmora (gènere)|rèmores]].ref name=flmnh / El 1988, Jeremy Stafford-Deitsch relatà l'observació d'un exemplar acompanyat per un [[cap d'olla negre d'aleta curta]].ref{{ref-llibre|nom=Jeremy|cognom=Stafford-Deitsch|títol=Shark: A Photographer's Story|any=1988|editorial=Sierra Club Books}}/ref

==Anatomia i aparença==
[[Fitxer:Calon_u0.png|left|thumb|Il·lustració d'un tauró de mans llargues]]
El tret més característic de ''C. longimanus'' són les seves llargues aletes pectorals i dorsals, semblants a ales. Les aletes són significativament més grans que en la majoria d'altres espècies de taurons, i són marcadament arrodonides. El musell del tauró és arrodonit i els seus ulls són circulars, amb [[membrana nictitant|membranes nictitants]].ref name=flmnh /

''C. longimanus'' té el cos típic dels [[carcarínid]]s, però una mica aplanat i sovint amb un aspecte lleugerament geperut. El seu dors és d'un color bronzejat, marró, blavós o gris (el color varia entre regions) i el seu ventre és blanc, de vegades, però, pot tenir una tonalitat groga. La seva mida màxima és de quatre metres, tot i que habitualment no supera els tres metres. El seu pes màxim registrat és de 170 quilograms. La femella és una mica més gran que el mascle, habitualment només per 10 cm; els mascles mesuren uns 180 cm i les femelles uns 190.ref name=flmnh /ref name=FAO /

La majoria de les aletes del seu cos (dorsals, pectorals, pelvianes i caudal) tenen puntes blanques; els exemplars juvenils i alguns adults poden no tenir-les. A més de tenir les puntes blanques, les aletes poden tenir taques, i en els exemplars joves fins i tot poden tenir marques negres. Pot haver-hi una marca semblant a una sella entre la primera i la segona aleta dorsal.ref name=flmnh/ El tauró té diversos tipus de dents; les del [[maxil·lar inferior]] tenen una punta prima i serrada, i són relativament petites i triangulars; són una mica semblants a ullals. Hi ha entre tretze i quinze dents a cada banda de la [[símfisi]]. Les dents del maxil·lar superior són triangulars, però molt més grans i amples, amb vores completament serrades – n'hi ha catorze o quinze a cada banda de la símfisi.ref name=flmnh/ Els [[denticle]]s són plans i típicament tenen entre cinc i set crestes.ref name=flmnh/

==Dieta==
''C. longimanus'' s'alimenta principalment de [[cefalòpodes]] i peixos ossis pelàgics.ref name=fishbase / Tanmateix, la seva dieta pot ser molt més variada i menys selectiva; se sap que menja [[polinèmid]]s, [[escurçana|escurçanes]], [[tortuga marina|tortugues marines]], [[ocells]], [[gastròpodes]], [[crustacis]], carronya de [[mamífers]], i fins i tot deixalles llençades pels vaixells. Els peixos ossis dels quals s'alimenta inclouen [[alepisàurid]]s, [[regalècid]]s, [[esfirènid]]s, [[caràngid]]s, [[Coryphaena|llampugues]], [[Istiophoridae|marlins]], [[tonyina|tonyines]] i [[verat]]s. Els seus mètodes de depredació inclouen llançar-se contra grups de peixos i anar mossegant per intentar caçar-los, o nedar a través de bancs de tonyina amb la boca oberta. Quan hi ha altres espècies alimentant-se al voltant, esdevé agressiu.ref name=FAO / [[Peter Benchley]], autor de ''[[Jaws (novel·la)|Jaws]]'', observà aquest tauró nedant entre [[cap d'olla negre|caps d'olla]] i menjant-se'n els excrements.ref{{ref-llibre|autor=Benchley, Peter|títol=Shark Trouble|editorial=Random House|any=2002}}/ref

==Comportament==
[[Fitxer:Carcharhinus longimanus 1.jpg|thumb|left|300px|Tauró de mans llargues fotografiat a la barrera d'Elphinstone ([[mar Roja]], [[Egipte]]), acompanyat per [[pàmpol]]s.]]
El tauró de mans llargues sol ser solitari i de moviments lents, i tendeix a nedar a prop del cim de la [[columna d'aigua]], travessant grans extensions d'aigua a la recerca de possibles fonts d'aliment.ref name=flmnh/ Fins al segle XVI,ref{{ref-web| url = http://www.etymonline.com/index.php?search=sharksearchmode=none| títol = Online Etymology Dictionary| consulta = 08-08-2006
}}/ref els mariners coneixien els taurons com a gossos de mar,ref{{ref-llibre|títol=The History of Underwater Exploration|autor=RF Marx|any=1990|editorial=Courier Dover Publications|pàgines=3}}/ref i el tauró de mans llargues, el tauró seguidor de vaixells més comú,ref name=FAO / presenta un comportament semblant al dels gossos quan es desperta el seu interès; quan és atret per quelcom que sembla menjar, els seus moviments esdevenen més àvids i s'hi acostarà amb precaució però tenaçment, reculant i mantenint una distància mínima de seguretat si se'l repel·leix, però preparat per a un atac de coratge si es presenta l'oportunitat. No es tracta d'un tauró ràpid, però és capaç d'efectuar esprints sorprenents. Se'l sol trobar competint per aliment amb [[taurons sedosos]], compensant la seva natació lenta amb una actitud més agressiva.ref name=FAO /

Sovint es formen grups quan individus propers convergeixen en una font d'aliment, i és quan es pot produir el cèlebre frenesí devorador. Sembla que aquest frenesí no és provocat per l'existència de sang dins l'aigua, o pel desig de sang, sinó per la naturalesa nerviosa i tenaç de l'espècie; conserva l'energia entre les oportunitats rares que té d'alimentar-se, quan no està navegant per l'oceà obert. El tauró de mans llargues és un predador competitiu i oportunista amb un gran incentiu per explotar els recursos disponibles en un moment concret, en lloc d'evitar problemes i esperar a un àpat possiblement més fàcil en el futur.ref name=FAO /

No sembla haver-hi segregació per sexe o mida com és el cas en altres espècies. Els taurons de mans llargues segueixen bancs de tonyina o de sèpies, i rastregen grups de [[cetacis]] com ara dofins i caps d'olla com a carronyaires de les seves preses. El seu instint rastrejador és tan marcat, com a resultat de mil·lennis de migracions de peixos esquer, que acompanyen vaixells transoceànics. Quan es feia caça de balenes en aigües càlides, els taurons de mans llargues eren sovint responsables de gran part dels danys que es produïen als cadàvers flotants.ref name=FAO /

==Reproducció==
La temporada d'aparellament es produeix a principis de l'estiu al nord-oest de l'[[oceà Atlàntic]] i el sud-oest de l'[[oceà Índic]], tot i que s'han trobat femelles capturades a l'[[oceà Pacífic]] amb embrions durant tot l'any, cosa que suggereix una temporada d'aparellament més llarga en aquesta regió.ref name=FAO / És un tauró [[vivípar]], és a dir, els embrions es desenvolupen ''in utero'' i són alimentats per un sac placentari. Té un període de [[gestació]] d'un any. La mida de la ventrada varia entre 1 i 15 individus, i quan les cries neixen mesuren uns 60 cm.ref name=IUCN / Quan assoleixen la maduresa sexual, els mascles fan uns 175 cm i les femelles uns 190.ref name=IUCN /

==Relació amb els humans==
[[Fitxer:Oceanic_Whitetip_Shark.jpg|thumb|left|Tauró de mans llargues amb un petit banc de [[pàmpol]]s]]
És una espècie comercialment important fins al punt que les seves aletes són molt valorades per la [[sopa d'aleta de tauró]] i sovint també s'aprofita la seva carn i el seu oli. Com a aliment se'l consumeix fresc, fumat, assecat i salat, i la seva pell és utilitzada com a cuir.ref name=FAO / Pateix la pressió de la pesca a pràcticament tota la seva distribució,ref name=IUCN / tot i que sovint és capturat més com a [[pesca accessòria|pesca accidental]], car pren esquers de [[palangre]]s dissenyats per a altres espècies.ref name=FAO /

El cèlebre investigador i oceanògraf [[Jacques Cousteau]] descrigué el tauró de mans llargues com el tauró més perillós de tots.ref{{ref-llibre|autor=Cousteau, Jacques-Yves  Cousteau, Philippe|títol=The Shark: Splendid Savage of the Sea|editorial= Doubleday  Company, Inc|any=1970}}/ref Malgrat la notorietat més gran del [[gran tauró blanc]] i altres taurons que es troben habitualment més a prop de la costa, el tauró de mans llargues és considerat responsable de més atacs fatals contra humans que totes les altres espècies juntes.ref name=nova/ref name=RQ/ Aquests incidents no estan inclosos en els índexs comuns d'atacs de taurons dels segles XX i XXI, però sembla que n'hi ha hagut milers arreu del món. En un únic incident, el torpedeig del [[USS Indianapolis (CA-35)|USS Indianapolis]] el 30 de juliol del 1945, un mínim d'entre 60 i 80 mariners foren morts per taurons.ref name=RQ/ Es diu que alguns [[taurons tigre]] foren responsables d'algunes de les morts de l'Indianapolis, però això mai no ha estat confirmat. També durant la [[Segona Guerra Mundial]], el Nova Scotia, un vaixell de vapor que portava unes 1.000 persones a prop de [[Sud-àfrica]], fou torpedejat i enfonsat per un submarí alemany. Només hi hagué 192 supervivents, i moltes morts foren atribuïdes al tauró de mans llargues.ref name=nova /

El tauró de mans llargues només representa una amenaça mínima pels banyistes o pels esportistes que es queden a prop de la costa, però és un gran perill pels humans en oceà obert en condicions en què poden ser vistos com a presa.

Malgrat que el tauró de mans llargues és altament oportunista i agressiu, i ataca als humans per a menjar-se'ls,ref name=RQ / hi ha hagut bussos que han nedat a prop sense prendre mal. S'aconsella als submarinistes que només s'hi acostin amb gran precaució, que no cacin peixos a prop del tauró i si el tauró s'acosta massa o es posa massa curiós que surtin de l'aigua al més aviat possible. Respecte als taurons en general, en cas d'atac és aconsellable pegar-li al musell, a les brànquies o als ulls; tanmateix, les observacions casuals suggereixen que aquest mètode podria resultar menys eficient en els taurons de mans llargues.ref name=FAO /

==Estat de conservació==

El 1969, Lineaweaver i Backus escrigueren sobre el tauró de mans llargues: [és] extraordinàriament abundant, potser l'animal gran més abundant de la faç de la terra, considerant gran com un pes de més de 45 kg.ref{{ref-llibre|autor=Thomas H. Lineaweaver III i Richard H. Backus|títol=The Natural History of Sharks|any=1969|editorial=Lippincourt}}/ref No se'n feren gaires estudis més de les poblacions fins al 2003, quan s'estimà que s'havien reduït en fins a un 70% a l'oceà Atlàntic nord-oest i oest central entre el 1992 i el 2000.ref name=IUCN / Un altre estudi centrat en el [[golf de Mèxic]], que utilitzava una mescla de dades de sondejos de la pesca de palangre dels Estats Units de mitjans de la dècada del 1950 i observacions de finals de la dècada del 1990, estimà un declivi en les poblacions en aquest indret d'un 99,3% al llarg d'aquest període.ref name=baum / Tanmateix, no es prengueren en compte ni els canvis en les pràctiques de pesca ni les diferències en els mètodes de recol·lecció de dades. Per aquest motiu, es discuteix la validesa d'aquestes estimacions.refBaum, J.K., Kehler, D.  Myers, R.A. (2005). ''Robust estimates of decline for pelagic shark populations in the northwest Atlantic and Gulf of Mexico''. Fisheries 30: 27–30./ref Com a resultat d'aquests descobriments, el seu estat a la [[Llista Vermella de la UICN]] fou canviat a vulnerable a escala global (de risc mínim/gairebé amenaçat) i en perill crític a les zones del nord-oest i oest central de l'Atlàntic.ref name=IUCN / Sota l'[[Acord de les Nacions Unides sobre les poblacions de peixos amb territoris que es troben dins i fora de les zones econòmiques exclusives i les poblacions de peixos altament migratòries]] (UNFSA), es requereix específicament als estats costaners i pescadors adoptar mesures per assegurar la conservació de les espècies llistades, però s'ha progressat poc en aquest àmbit pel que fa al tauró de mans llargues.ref name=IUCN /

==Referències==
{{referències|2}}

==Bibliografia==
div class=references-small
* Leonard J. V. Compagno. ''Sharks of the Order Carcharhiniformes'', Princeton University Press, 1988, ISBN 0-691-08453-X
* Leonard J. V. Compagno. ''Sharks of the World: An annotated and illustrated catalogue of shark species known to date'', [[Organització de les Nacions unides per a l'Alimentació i l'Agricultura]], 1984
* William N. Eschmeyer. ''Special Publication of the Center for Biodiversity Research and Information, no. 1, vol 1–3'', California Academy of Sciences, 1998, ISBN 0-940228-47-5
* Richard H. Backus; Stewart Springer; Edgar L. Arnold, Jr. ''A contribution to the natural history of the white-tip shark, Pterolamiops longimanus (Poey)'', 1956, Deep-Sea Research vol. 3
* A.J. Bass; J.D. D'Aubrey; N. Kistnasamy. ''Sharks of the east coast of southern Africa. 1. The genus Carcharhinus (Carcharhinidae)'', 1973, Oceanographic Research Institute, Durban
* Leonard J.V. Compagno. ''FAO Species Catalogue, Vol. 4, Parts 1 and 2, Sharks of the World'', 1984, Rome: FAO
* Richard Ellis. ''The Book of Sharks'', 1976, New York: Grosset  Dunlap
* Reader's Digest. ''Sharks: Silent Hunters of the Deep'', 1989, Sydney: Reader's Digest
* Jeremy Stafford-Deitsch. ''Shark: A Photographer's Story'', 1988, San Francisco: Sierra Club Books
* {{FishBase_species|genus=Carcharhinus|species=longimanus |year=2005|month=09}}
* {{ITIS|ID=160330 |taxon=Carcharhinus longimanus|year=2005|date=16 de novembre}}
{{Taxon|type=fish|displayName=Tauró de mans llargues|name=Tauró de mans llargues|catlifeid=1280961|biolibid=138579|fishbolid=366|genus=Carcharhinus|species=longimanus|gbifid=13543768|iucnid=39374|eolid=17058563 }}

/div

==Enllaços externs==
{{Projectes germans|Viquiespècies=Carcharhinus longimanus|commonscat=Carcharhinus longimanus}}

* ARKive - [http://www.arkive.org/species/GES/fish/Carcharhinus_longimanus/ Imatges i enregistraments del tauró de mans llargues] {{en}}
* [http://marinebio.org/species.asp?id=89 El tauró de mans llargues] a [http://marinebio.org/ MarineBio] {{en}}
* [http://www.flmnh.ufl.edu/fish/Gallery/Descript/OceanicWT/OceanicWT.html Whitetip Oceanic Shark profile], al Museu d'Història Natural de Florida {{en}}
* [http://www.ncf.carleton.ca/~bz050/whitetip.html Biologia i comportament del tauró de mans llargues] {{en}}
* [http://video.google.com/videoplay?docid=1688304793749337231 Enregistrament de ''Carcharhinus longimanus'' a la mar Roja, de Brian Eastwood] {{en}}
* [http://www.longimanus.info Introducció d'un estudi en progrés del tauró de mans llargues a la mar Roja] {{en}}

{{ORDENA:Tauro De Mans Llargues}}
{{Article de qualitat}}
{{Enllaç AB|cs}}
{{Enllaç AD|de}}
{{Enllaç AD|en}}
{{Enllaç AD|hu}}

[[Categoria:Articles de qualitat de ciències de la vida]]
[[Categoria:Carcharhinus]]
[[Categoria:Traduccions que són articles de qualitat]]</text>
      <sha1>2n2rtnhtgqtzd4138wzumh4ccspyc2w</sha1>
      <model>wikitext</model>
      <format>text/x-wiki</format>
    </revision>
  </page>