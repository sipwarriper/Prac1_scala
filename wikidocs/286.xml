<page>
    <title>Awake!</title>
    <ns>0</ns>
    <id>286</id>
    <revision>
      <id>14046677</id>
      <parentid>13386967</parentid>
      <timestamp>2014-09-15T19:13:13Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Mil·lennari  Mil·lenari</comment>
      <text>'''Awake!''' (''Desperteu-vos!'') és una revista publicada pels [[Testimonis de Jehovà]]. Es publica en 99 idiomes i se n'imprimeixen 44.748.000 exemplars mensuals.ref[http://download.jw.org/files/media_magazines/15/g_E_201401.pdf Awake! Gener 2014 p. 2]/refref name=circulation1Newspaper Today. 20/2/2012. ''[http://www.epaperwiki.com/top-5-worlds-best-magazines/ Top 5 World’s Best Magazines]''. Consulta 30/5/2012./ref Juntament amb ''[[The Watchtower]]'' (''La Torre de Guaita'') constitueix un dels mitjans més importants de divulgació de les doctrines dels Testimonis de Jehovà. 

== Editors ==
En totes les seues edicions, els drets d'autor pertanyen a la ''[[Watch Tower|Societat Torre de Guaita de Bíblies i Tractats]]'' de [[Pennsilvània]] (''Watch Tower Bible and Tract Society of Pennsylvania''), als [[Estats Units d'Amèrica]]. Com és habitual en totes les publicacions d'aquesta societat actualment, els articles no van firmats per cap dels seus autors.

== Línia editorial ==
La revista afirma voler informar i orientar les persones i abraça diversos assumptes sobre cultura general i actualitat. La seua línia editorial és de neutralitat política i ètnica. Defensa la creença en un [[Creador]] i l'esperança en l'establiment d'una nova societat humana, davall el [[Regne de Déu]]. Té una secció anomenada Els joves pregunten que respon usant la Bíblia les qüestions del dia rere dia que es fan els joves. La secció Observant el món tracta diverses notícies breus procedents de diferents països. 

Fa servir fonts convencionals de notícies, però també té els seus corresponsals. Els articles d'''Awake!'' incentiven els lectors a reconèixer que els esdeveniments mundials compleixen [[Profecia|profecies]] bíbliques. Pretén convèncer-nos que vivim en els [[darrers dies]] i que aviat el Regne de Déu durà beneficis eterns per aquells que aprenguen i facen la voluntat de Déu.

== Història ==
Al principi, la revista duia el títol ''The Golden Age'' (''L'Edat d'Or''). La primera edició fou l'1 d'octubre de [[1919]]. Era una revista que tractava moltes àrees distintes de l'actualitat. Alertava les persones del que passava en el món i els mostrava que la verdadera solució als problemes de la humanitat era el [[Regnat Mil·lenari de Crist]], que segons la creença dels Testimonis de Jehovà introduiria una ''[[Edat d'Or]]'' per a la humanitat. Al llarg dels anys, la coberta de la revista patí canvis, però l'orientació bàsica continuà sent la mateixa.
En els seus inicis fou pensada per la distribució entre el públic en general i no només per a la utilització dels lectors regulars de les publicacions de la ''[[Watch Tower|Societat Torre de Guaita]]''. 

En l'edició del 6 d'octubre del [[1937]], el títol fou canviat pel de ''Consolation'' (''Consol''). Este nou nom fou considerat més adient en vistes de l'opressió per la qual passaven molts i dels trastorns en què quedà involucrat el món després de la [[Segona Guerra Mundial]]. 

A partir de l'edició del 22 d'agost del [[1946]] s'adoptà el títol ''Awake!'', que es manté fins hui. Pretenia fer èmfasi en les persones perquè despertaren al significat dels esdeveniments mundials.

Amb alguns canvis al llarg dels anys, especialment pel que fa a la part gràfica, la revista ha mantingut durant molts anys un tiratge quinzenal en diversos idiomes i mensual en altres. A partir de gener del [[2006]] passà a tindre mundialment una circulació mensual.

== Distribució ==
Encara que en alguns països s'usen els servicis postals nacionals, el mètode preferent és el lliurament en mà a través dels membres locals de les [[congregacions dels Testimonis de Jehovà]]. Les filials de la ''Societat La Talaia'' que tenen tallers d'impressió gràfica imprimixen els exemplars de la revista que, després d'enviats a les filials de cada país, són distribuïts per cada congregació. Tot seguit, els [[publicadors]] escullen la quantitat d'exemplars que consideren necessària per a distribuir entre veïns i coneguts. 

Els Testimonis de Jehovà oferixen als interessats la revista ''Awake!'' en la seua tasca d'evangelització casa per casa, així com en altres situacions diàries. Normalment solen oferir-la juntament amb la revista ''[[La Talaia (revista)|La Talaia]]'', també publicada pels Testimonis de Jehovà. Les revistes no es venen. Tanmateix, s'accepten donacions voluntàries que són enviades a la ''Societat La Talaia'' amb l'objectiu d'ajudar amb l'obra mundial efectuada de manera voluntària dels Testimonis de Jehovà, que inclou la producció, traducció, impressió i distribució de Bíblies i publicacions religioses. Pel que fa a açò, la mateixa revista conté esta informació:

''Desperteu! fa part d'una obra educativa bíblica, mundial, mantinguda per donatius voluntaris''.

El tiratge de més de 43,52 milions de còpies per cada edició, traduïda a 94 idiomes, disponible en la seua edició regular en paper, cinta d'àudio, disc compacte i CD-ROM ([[MP3]]), fan d'''Awake!'' una de les revistes més distribuïdes del món. Ocupa la segona posició, després de la revista ''Watchtower'', entre les revistes o periòdics religiosos més difosos del món. Del [[1919]] al [[1979]], és a dir, durant els primers seixanta anys de distribució conjunta de les revistes ''La Talaia'' i ''Desperteu!,'' foren distrubuïts pels volts de cinc bilions d'exemplars d'estos periòdics. En el segle XXI, el tiratge conjunt d'estes dues revistes arriba a més d'un bilió de còpies cada any.

== Referències ==
{{referències}}

== Enllaços externs ==
* [http://www.jw.org/es/ Pàgina oficial dels Testimonis de Jehovà]{{es}}
*[http://www.latorredemarfil.com/tm_despertad.htm Desperteu! - Medicina]{{es}}
*[http://www.latorredemarfil.com/tm_despertad_disparates.htm#6.-No_habr%E1_muerte_ni_dolor..%A1ni_cuarto Articles curiosos del ''Golden Age'']{{es}}

[[Categoria:Testimonis de Jehovà]]
[[Categoria:Revistes]]</text>
      <sha1>emyd24vamuh7875gd2g889tl3w1oor6</sha1>
      <model>wikitext</model>
      <format>text/x-wiki</format>
    </revision>
  </page>