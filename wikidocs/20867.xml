<page>
    <title>Suec</title>
    <ns>0</ns>
    <id>20867</id>
    <revision>
      <id>13812412</id>
      <parentid>13762981</parentid>
      <timestamp>2014-07-13T14:47:55Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{FixHTML|begin}}
{{Article de qualitat}}
{{FixHTML|mid}}
{{llengua|nom=Suec
|nomnadiu='''''svenska'''''
|altresdenominacions=
|estats=[[Suècia]] i [[Finlàndia]]
|regió=Europa
|parlants=10 milions
|rank=89
|família=[[Llengües indoeuropees|Indoeuropea]]br /
 [[Llengües germàniques|Germànica]]br /
 [[Llengües escandinaves|Escandinava]]br /
 Oriental br /
 '''Suec'''
|nació=
[[Suècia]] {{mida|1=(''de facto'')}}br /
[[Finlàndia]]br /
[[Unió Europea]]br /
[[Consell Nòrdic]]
|regulat=[[Språkrådet]] {{mida|1=(a [[Suècia]])}}br /
[[Svenska Språkbyran]] {{mida|1=(a [[Finlàndia]])}}
|iso1=sv
|iso2=swe
|sil=swe
|mapa=[[Fitxer:Distribution-sv.png|center|180px|Zones de parla sueca.]]
}}
{{FixHTML|end}}
El '''suec''' ({{Audio|Sv-svenska.ogg|''svenska''}}) és una [[llengües escandinaves|llengua escandinava]] parlada per més de nou milions de persones, principalment a [[Suècia]] i parts de [[Finlàndia]], especialment a la costa i a les [[illes Åland]]. És en gran part [[intel·ligibilitat mútua|mútuament intel·ligible]] amb el [[noruec]], i també però no tant amb el [[danès]]. Com les altres llengües escandinaves, el suec descendeix del [[nòrdic antic]], el llenguatge comú dels [[germànics]] que vivien a [[Escandinàvia]] durant l'[[edat víking]].

El [[suec estàndard]] és la llengua nacional que evolucionà dels dialectes del suec central al [[segle XIX]] i que ja estava ben establerta al començament del [[segle XX]]. Malgrat que encara hi ha varietats regionals diferents que vénen dels [[dialecte]]s rurals antics, la llengua parlada i [[llengua escrita|escrita]] és uniforme i estandarditzada. Alguns dialectes són molt diferents del suec estàndard en [[gramàtica]] i [[vocabulari]] i no són sempre mútuament intel·ligibles amb el suec estàndard. Aquests dialectes es limiten a àrees rurals i són parlats principalment per un nombre reduït de gent amb poca [[mobilitat social]]. Tot i que no estan amenaçades d'[[llengua morta|extinció]] imminent, aquests dialectes han anat declinant durant el darrer segle, malgrat el fet que estan ben documentats i el seu ús és encoratjat per les autoritats locals.

L'ordre estàndard de les frases és [[Subjecte Verb Objecte]], tot i que això pot canviar sovint per emfatitzar certes paraules o frases. La [[morfologia (lingüística)|morfologia]] del suec és similar a la de l'[[anglès]], és a dir, té relativament poques [[flexió (lingüística)|flexions]]; dos [[gènere (gramàtica)|gèneres]], cap [[cas gramatical|cas]] (tot i que segons algunes anàlisis més antigues hi ha dos casos, el [[cas nominatiu|nominatiu]] i el [[cas genitiu|genitiu]]), i una distinció entre [[singular]] i [[plural]]. Els [[adjectiu]]s es comparen com en anglès, i també es flexionen segons el gènere, el nombre i l'[[efecte de definitud]]. L'efecte de definitud dels substantius es marca principalment per mitjà de [[sufix]]os (terminacions), complementats amb [[article]]s definits i indefinits. La [[prosòdia]] presenta tant [[accent prosòdic|accent]] com [[llengua tonal|tons]]. La llengua té una varietat [[vocal|vocàlica]] relativament gran. El suec també és notable per la [[consonant fricativa postalveolovelar sorda]], un [[fonema]] [[consonant|consonàntic]] altament variable.

== Classificació ==
El suec és una [[llengua indoeuropea]], i pertany a la branca [[llengua escandinava|escandinava]] de les [[llengües germàniques]]. A la classificació establerta, forma part de les llengües escandinaves orientals al costat del [[danès]], separant-lo de les llengües escandinaves occidentals, que són el [[feroès]], l'[[islandès]] i el [[noruec]]. Tanmateix, anàlisis més recents divideixen les llengües escandinaves en dos grups: l'escandinau insular (feroès i islandès) i escandinau continental (danès, noruec i suec), basant-se en la mútua intel·ligibilitat deguda a la forta influència de les llengües escandinaves orientals (sobretot el danès) al noruec durant l'últim mil·lenni, així com en la divergència del feroès i l'islandès.

Segons molts criteris d'intel·ligibilitat mútua, les llengües escandinaves continentals podrien ser considerades perfectament dialectes d'un mateix idioma escandinau. Tanmateix, i a causa de diversos segles de rivalitat, a vegades bastant intensa, entre [[Suècia]] i [[Dinamarca]], incloent-hi una llarga sèrie de guerres als [[segle XVI|segles XVI]] i [[segle XVII|XVII]], i de les idees [[nacionalisme|nacionalistes]] que aparegueren a finals del segle XIX i principis del segle XX, les diferents llengües tenen [[ortografia]], [[diccionari]]s, [[gramàtica|gramàtiques]] i òrgans reguladors diferents. Així doncs, des d'una perspectiva [[lingüística]], és més precís descriure el danès, el noruec i el suec com un [[contínuum dialectal]] de la llengua escandinava, i alguns dels dialectes, com els que es parlen a la frontera entre Noruega i Suècia – especialment parts de [[Bohuslän]], [[Dalsland]], [[Värmland]] occidental, [[Dalarna]] occidental, [[Härjedalen]] i [[Jämtland]] – se situen a mig camí entre les llengües estàndards nacionals.ref{{ref-llibre | cognom = Crystal | nom = David | títol = The Penguin dictionary of language (2a ed.) | url = http://worldcat.org/oclc/59441560 | any = 1999 | editorial = Penguin Books. | lloc = Londres}}/ref

== Història ==
{{principal|Història del suec}}
Al [[segle IX]], l'[[antic nòrdic]] començà a separar-se en antic nòrdic occidental (Noruega i Islàndia) i antic nòrdic oriental (Suècia i Dinamarca). Al [[segle XII]], els dialectes de Dinamarca i Suècia començaren a separar-se, esdevenint danès antic i suec antic al [[segle XIII]]. Ambdós reberen una important influència de l'antic [[baix alemany]] durant el període [[medieval]]. Tot i que les etapes de desenvolupament lingüístic no tingueren mai uns límits tan clars com els que s'indiquen aquí, i no s'haurien de prendre massa literalment, el sistema de subdivisions utilitzat en aquest article és el que usen més habitualment els lingüistes suecs, i se l'utilitza per la seva practicalitat.

=== Antic nòrdic ===
{{principal|Nòrdic antic}}
{{Old Norse language map}}
Al [[segle VIII]], la [[llengua germànica]] comuna d'[[Escandinàvia]], el [[protonòrdic]], havia sofert alguns canvis i evolucionat en nòrdic antic. Aquest llenguatge comença a patir nous canvis que no s'estengueren arreu d'Escandinàvia, cosa que provocà l'aparició de dos dialectes similars, l'antic nòrdic occidental ([[Noruega]] i [[Islàndia]]) i l'antic nòrdic oriental ([[Dinamarca]] i [[Suècia]]).

El subdialecte d'antic nòrdic oriental parlat a Suècia s'anomena suec rúnic, i el parlat a Dinamarca, danès rúnic (també n'hi havia un subdialecte que es parlava a [[Gotland]], el [[gotlandès antic]]), però fins al [[segle XII]], el dialecte era el mateix en ambdós països amb la principal diferència d'una monoftonguització en el danès rúnic (vegeu més avall). Els dialectes reben el nom de rúnic a causa del fet que la majoria de corpus de text escrit apareix en l'[[alfabet rúnic]]. A diferència del [[protonòrdic]], que s'escrivia amb l'alfabet [[futhark antic]], l'antic nòrdic s'escrivia amb l'alfabet [[futhark recent]], que només tenia setze lletres. A causa del nombre limitat de runes, algunes runes representaven un ventall de [[fonema|fonemes]], com per exemple la runa de la [[vocal]] '''u''', que també representava '''o''', '''ø''' i '''y'''; i la runa de la vocal '''i''', que també representava '''e'''.

A partir del [[1100]], el dialecte de Dinamarca començà a diferenciar-se del de Suècia. Les innovacions s'estengueren de manera heterogènia de Dinamarca, cosa que creà una sèrie de límits menors dialectals (o [[isoglossa|isoglosses]]) que anaven des de [[Sjælland]] al sud fins a [[Norrland]], [[Österbotten]] i el sud-est de [[Finlàndia]] al nord.

Un dels primers canvis que diferenciaren el danès rúnic d'altres dialectes d'antic nòrdic oriental fou el canvi del [[diftong]] '''æi''' al [[monoftong]] '''é''', com en ''stæinn'' a ''sténn'' pedra. Això es reflecteix en inscripcions rúniques; les més antigues mostren ''stain'' i les més recents ''stin''. També hi hagué un canvi del diftong '''au''', com en ''dauðr'', en una '''ø''' llarga i oberta, com en ''døðr'' mort. Aquest canvi apareix a les inscripcions rúniques com un canvi de ''tauþr'' en ''tuþr''. A més, el diftong '''øy''' es transformà en una '''ø''' llarga i tancada, com en la paraula del nòrdic antic per illa. Aquestes modificacions també havien afectat la majoria de la regió de parla del suec rúnic a finals del període, amb l'excepció dels dialectes que es parlaven al nord i a l'est de [[Mälardalen]], on encara existeixen els diftongs en àrees remotes.ref{{ref-llibre | cognom = Bergman | nom = Gösta | títol = Kortfattad svensk språkhistoria | url = http://worldcat.org/oclc/13259382 | any = 1984 | editorial = Prisma Magnum | lloc = Estocolm}}/ref

=== Suec antic ===
[[Fitxer:Västgötalagen blad 21.jpg|thumb|Una còpia de l'''[[Västgötalagen|Antic Västgötalagen]]'' – un [[codi civil|codi legal]] de [[Västergötland]] a partir de la dècada del 1280, un dels texts més antics en suec escrits en l'[[alfabet llatí]].]]
El suec antic és el nom de la llengua sueca medieval, a partir del [[1225]]. Entre els documents més importants del període escrits en [[alfabet llatí]] hi ha el [[codi civil|codi legal]] provincial més antic, el ''[[Västgötalagen]]'', del qual s'han trobat fragments que daten del [[1250]]. Les influències més importants d'aquesta època vingueren amb el ferm establiment de l'[[Església Catòlica Romana]] i diversos [[Orde (religió)|orde]] [[monestir|monàstics]], que introduïren nombrosos préstecs del [[grec antic|grec]] i el [[llatí]]. Amb l'ascens de la [[Lliga Hanseàtica]] a finals del segle XIII i principis del segle XIV, la influència del [[baix alemany]] esdevingué més i més present. La Lliga Hanseàtica dugué un gran nombre d'immigrants de parla alemanya al comerç i administració suecs. Molts d'ells esdevingueren membres bastant influents de la societat sueca medieval, i incorporaren termes de la seva llengua mare al vocabulari. A més d'un gran nombre de préstecs d'àmbits com ara la [[guerra]], el [[comerç]] i l'administració, també s'incorporaren sufixos gramaticals de caràcter general i fins i tot conjuncions. Gairebé tots els termes relacionats amb la [[nàutica]] foren importats del [[neerlandès]].

El suec medieval primerenc era notablement diferent de la llengua actual en què tenia una estructura de [[cas gramatical|casos]] més complexa i encara no havia experimentat una reducció en el sistema de [[gènere gramatical|gèneres]]. Els [[substantiu]]s, [[adjectiu]]s, [[pronom]]s i certs [[numeral]]s es flexionaven en quatre casos: a més del [[nominatiu]] actual, també hi havia el [[genitiu]], el [[datiu]] i l'[[acusatiu]]. El sistema de gèneres s'assemblava al de l'[[alemany]] actual, amb gèneres masculí, femení i neutre. La majoria de substantius masculins i femenins foren agrupats en un únic gènere. El sistema verbal també era més complex: incloïa els modes subjuntiu i imperatiu, i els verbs es conjugaven segons la persona i el nombre. Al [[segle XVI]], els sistemes de casos i de gènere de la llengua parlada col·loquial i de la literatura profana ja s'havien reduït pràcticament als dos casos i dos gèneres del suec modern. Les flexions antigues continuaren sent habituals en l'estil de prosa elevat fins al [[segle XVIII]], i en alguns dialectes fins a principis del [[segle XX]].

Un canvi de transició de l'alfabet llatí als països nòrdics era escriure la combinació de lletres '''ae''' com a '''æ''' – i a vegades com a '''a'''' –, tot i que això variava entre individus i regions. La combinació '''ao''' també s'escrivia '''asupo/sup''', i '''oe''' esdevingué '''osupe/sup'''. Més endavant, aquestes lletres evolucionarien en '''[[ä]]''', '''[[Å (lletra)|å]]''' i '''[[ö]]'''.ref name=Pettersson{{ref-llibre | cognom = Pettersson | nom = Gertrud | títol = Svenska språket under sjuhundra år: en historia om svenskan och dess utforskande | url = http://worldcat.org/oclc/36130929 | any = 1996 | editorial = Studentlitteratur | lloc = Lund}}/ref

=== Suec modern ===
{{principal|Suec modern}}
[[Fitxer:Gustav Vasa Bible 1541.jpg|thumb|175px|Portada de la Bíblia de Gustau Vasa del [[1541]]. El títol traduït al català és: La Bíblia / És a dir / Les Sagrades Escriptures / en Suec. Impresa a [[Uppsala]]. 1541.]]
El suec modern (en suec: ''nysvenska'') comença amb l'arribada de la [[impremta]] i la [[Reforma Protestant|Reforma]]. El [[1541]], després d'assumir el poder, el nou monarca [[Gustau I de Suècia|Gustau Vasa]] ordenà una traducció en suec de la [[Bíblia]], coneguda habitualment com a ''[[Bíblia de Gustau Vasa]]''. La traducció fou considerada tan reeixida i influent que, amb la incorporació de revisions en edicions posteriors, romangué la traducció més comuna de la Bíblia fins al [[1917]]. Els traductors principals foren [[Laurentius Andreæ]] i els germans [[Laurentius Petri|Laurentius]] i [[Olaus Petri]]. 

La Bíblia de Vasa és sovint considerada un compromís raonable entre l'antic i el nou; mentre que no es corresponia amb la llengua parlada col·loquial dels seus temps, no era massa conservadora en el seu ús de formes arcaiques.ref name=Pettersson/ Fou un pas important vers una [[ortografia]] sueca més consistent. Establí l'ús de les vocals '''å''', '''ä''', i '''ö''', així com la forma '''ck''' en lloc de '''kk''', distingint-la clarament de la Bíblia danesa, potser de manera intencional a causa de la rivalitat persistent entre ambdós països. Els tres traductors provenien del centre de Suècia, cosa que és generalment es considera com que afegí trets específics del suec central a la nova Bíblia.

Encara que pugui semblar que la traducció de la Bíblia marcà un precedent molt important per les normes ortogràfiques, de fet l'ortografia esdevingué menys consistent durant la resta del segle. No fou fins al segle XVII que es començà a discutir sobre l'ortografia, més o menys a l'època en què s'escrigueren les primeres gramàtiques. El debat sobre l'ortografia durà fins a principis del segle XIX, i no fou fins a la segona meitat del segle XIX que l'ortografia definí normes generalment acceptades.

Les [[majúscula|majúscules]] no estaven normativitzades en aquella època. Depenia dels autors i del seu rerefons. Aquells que estaven influenciats per l'[[alemany]] posaven majúscules a tots els substantius, mentre que els altres utilitzaven menys les majúscules. Tampoc no era sempre evident quines lletres calia posar en majúscules, a causa de la [[font gòtica]] que s'utilitzà per imprimir la Bíblia. Aquesta font fou usada fins a mitjans del segle XVIII, quan fou gradualment substituïda per una font llatina (sovint [[antiqua]]).

Un dels canvis importants en la [[fonètica]] durant aquest període fou l'assimilació gradual de diferents [[grup consonàntic|grups consonàntics]] en la [[consonant fricativa alveolar sorda]] ([ʃ]) i més endavant en [ɧ]. També hi hagué una [[palatal]]ització de [g] i [k] en [j] i de la [[consonant fricativa alveolopalatal|friactiva]] [ɕ] davant les [[vocal anterior|vocals anteriors]]. La [[consonant fricativa velar|fricativa velar]] [ɣ] també es transformà en l'[[oclusiva velar sonora|oclusiva]] [g].ref name=Pettersson/

[[Fitxer:August Strindberg.jpg|150px|thumb|[[August Strindberg]], un dels escriptors més influents en la literatura del suec modern.]]

=== Suec contemporani ===
El període que inclou el suec tal com es parla avui rep el nom de ''nusvenska'' (literalment, suec d'ara) en terminologia lingüística i començà a les últimes dècades del segle XIX. Aquest període fou testimoni d'una democratització de la llengua, amb una llengua escrita menys formal i més propera a la llengua parlada. L'expansió d'un sistema escolar públic també portà a l'evolució del denominat ''boksvenska'' (literalment, suec de llibre), especialment entre les classes obreres, en què la forma escrita influïa en certa mesura la pronunciació, especialment en contextos oficials. Amb la [[industrialització]] i [[Urbanització (nucli)|urbanització]] de Suècia ben començada a les últimes dècades del segle XIX, una nova generació d'autors deixà la seva marca a la [[literatura sueca]]. Molts estudiosos, polítics i altres figures públiques tingueren una gran influència sobre la nova llengua nacional que emergia, i entre ells hi havia autors prolífics com ara el poeta [[Gustaf Fröding]], la guanyadora del [[premi Nobel]] [[Selma Lagerlöf]] i el radical autor i dramaturg [[August Strindberg]].ref name=Josephson{{ref-llibre | cognom = Josephson | nom = Olle | títol = Ju: ifrågasatta självklarheter om svenskan, engelskan och alla andra språk i Sverige | any = 2005 | editorial = Nordstedts ordbok | lloc = Estocolm}}/ref

Fou durant el [[segle XX]] que una llengua nacional comuna i estandarditzada es posà a l'abast de tots els suecs. Quan hi hagué la reforma ortogràfica del [[1906]], l'ortografia ja quedà finalment fixada i era gairebé uniforme, amb l'excepció d'algunes divergències menors. Amb l'excepció de les formes plurals dels [[verb]]s i una [[sintaxi]] lleugerament diferent, especialment en la llengua escrita, la llengua era la mateixa que el suec d'avui en dia. Les formes plurals dels verbs romangueren, cada cop menys usades, en el llenguatge formal (i especialment escrit) fins a la dècada del 1950, quan finalment foren oficialment abolides fins i tot en les recomanacions oficials.

A la dècada del 1960 tingué lloc un canvi molt significatiu en el suec, amb la denominada ''du-reformen'' (la reforma del tu). Anteriorment, la manera formal de dirigir-se a algú d'estatus social igual o superior era amb el títol i [[cognom]]. L'ús de ''herr'' (senyor), ''fru'' (senyora) o ''fröken'' (senyoreta) només era considerat acceptable en una conversa inicial amb desconeguts d'ocupació, títol acadèmic o rang militar desconegut. El fet que s'havia de parlar a l'interlocutor preferentment en tercera persona tendia a complicar encara més la comunicació oral entre membres de la societat. A principis del segle XX es féu un intent sense èxit de substituir aquesta insistència en els títols amb ''ni'' (el [[pronom]] estàndard de [[persona (gramàtica)|segona persona del plural]] – equivalent a '''vós''' en [[català]]). ''Ni'' (pronom de segona persona del plural) acabà convertint-se en una forma lleugerament menys familiar de ''du'' (pronom de segona persona del singular) utilitzada per dirigir-se a persones d'estatus social inferior. Amb la liberalització i radicalització de la societat sueca a les dècades del 1950 i 1960, aquestes distincions de [[classe social|classe]], prèviament significatives, esdevingueren menys importants i ''du'' esdevingué l'estàndard, fins i tot en contextos formals i oficials. Malgrat que la reforma no fou conseqüència d'un decret polític centralitzat, sinó un canvi profund en l'actitud social, fou completada en només uns quants anys, entre finals de la dècada del 1960 i principis de la dècada del 1970.refNationalencyklopedin, ''du-tilltal'' i ''ni-tilltal''/ref Tanmateix, en les generacions més joves, la forma ''ni'' encara té un ús freqüent com a forma de respecte en dirigir-se a gent més gran, i a vegades la fan servir els venedors amb els clients.

=== Antigues minories lingüístiques ===
[[Fitxer:Estonian archipelago (Saaremaa and Hiiumaa).jpg|thumb|Mapa de les illes [[Estònia|estonianes]] que anteriorment albergaven poblacions de [[suecs d'Estònia]].]]
Entre els segles XIII i XX, hi hagué [[suecs d'Estònia|comunitats de parla sueca a Estònia]], particularment a les illes (com ara [[Hiiumaa]], [[Vormsi]] o [[Ruhnu]]; en suec, ''Dagö'', ''Ormsö'' i ''Runö'', respectivament) de la costa del [[mar Bàltic]], que avui pràcticament han desaparegut. La minoria de parla sueca estava representada al [[parlament]] i podia utilitzar la seva llengua nadiua en els debats parlamentaris. Després de la pèrdua d'[[Estònia]] a mans de l'[[imperi Rus]] a principis del segle XVIII, uns 1.000 estonians de parla sueca foren obligats a marxar al sud d'[[Ucraïna]], on fundaren un poblet, [[Gammalsvenskby]] (antic poblet suec). Algunes persones grans del poblet encara parlen suec i segueixen els dies festius del calendari suec, tot i que el dialecte és amenaçat de probable extinció.refEl nombre de suecs censats a Zmiïvka (el nom ucraïnès actual de Gammalsvenskby) el 1994 era de 116, segons l'article ''svenskbyborna'' de la Nationalencyklopedin./ref

Entre [[1918]] i [[1930]], quan Estònia fou independent, la petita comunitat sueca rebé un bon tracte. Les municipalitats amb una majoria sueca, situades principalment al llarg de la costa, utilitzaven el suec com a llengua administrativa i la cultura sueca-estònia conegué un moment àlgid. Tanmateix, la majoria de parlants de suec fugiren a Suècia abans de la fi de la [[Segona Guerra Mundial]] abans de la invasió d'Estònia per l'[[Exèrcit Roig|exèrcit soviètic]] el [[1944]]. Actualment només queden uns pocs parlants de suec.ref''Nationalencyklopedin'', ''estlandssvenskar''./ref

== Distribució ==
El suec és la llengua nacional de [[Suècia]], i la primera llengua per la immensa majoria d'aproximadament vuit milions ciutadans suecs i adquirida per un milió d'immigrants. A la segona meitat de la dècada del 2000, un 5,5% de la població de [[Finlàndia]] és de parla sueca,ref name=StatsFinland[http://www.stat.fi/tup/suoluk/suoluk_vaesto_en.html#structure Population structure]. Statistics Finland ([[29 de març]] del [[2007]]). Accedit el [[27 de novembre]] del [[2007]]./ref tot i que el percentatge ha minvat constantment al llarg dels últims 400 anys.ref[http://virtual.finland.fi/netcomm/news/showarticle.asp?intNWSAID=26218 Swedish in Finland - Virtual Finland]. Virtual Finland (Juny del 2004). Accedit el [[28 de novembre]] del [[2007]]./ref La minoria de [[suecs de Finlàndia]] es concentra a les regions costaneres i [[arxipèlags]] del sud i oest de Finlàndia. En algunes d'aquestes zones, el suec és la llengua dominant. En dinou [[municipalitat]]s, setze de les quals es troben a [[Åland]], el suec és l'única llengua oficial.ref[http://www.kommunerna.net/k_perussivu.asp?path=255;264;522;49450;30127 Svensk- och tvåspråkiga kommuner]. kommunerna.net (Febrer del 2007)./ref En algunes altres és la llengua majoritària, i és una llengua minoritària en encara més. Hi ha una migració significativa entre els [[països nòrdics]], però a causa de la semblança entre les llengües i les cultures (tret del [[finès]]), els immigrants solen assimilar-se ràpidament i no destaquen com a grup. Fora de Suècia hi ha uns quaranta mil estudiants actius inscrits en cursos de suec.ref[http://www.sweden.se/templates/cs/CommonPage____4963.aspx Learn Swedish]. [[Svenska Institutet]]./ref

=== Oficialitat ===
[[Fitxer:Oikokatu.JPG|thumb|Un cartell de carrer en finès (a dalt) i en suec (a baix).]]
El suec és considerat llengua principal a Suècia, i és la llengua principal utilitzada en l'administració local i estatal, però no té reconeixement legal com a llengua oficial. El [[2005]] es proposà una llei que hauria convertit el suec en la llengua oficial, però no fou aprovada pel marge més petit possible (145-147), a causa d'un error d'[[aparellament (parlament)|aparellament]].ref[http://svt.se/svt/jsp/Crosslink.jsp?d=22620a=500469 Svenskan blir inte officiellt språk], ''Sveriges Television'' 7 de desembre del 2005./ref

El suec és l'única llengua oficial d'[[Åland]] (una província autònoma sota la soberanitat de [[Finlàndia]] on la immensa majoria dels 26.000 habitants parlen suec com a primera llengua. A Finlàndia, el suec és la segona llengua nacional juntament amb el [[finès]] a escala estatal, i és una llengua oficial en algunes municipalitats rurals i costaneres. Tres municipalitats ([[Korsnäs]], [[Närpes]] i [[Larsmo]]) de Finlàndia continental tenen el suec com a única llengua oficial. Al poblet estoni de [[Noarootsi]], el suec és llengua oficial juntament amb l'[[estoni]].refPäll, Peeter (Octubre del 1997). [http://www.eki.ee/knn/ungegn/un7_gdl.htm Toponymic guidelines for map and other editors - Estonia]. Institut de la Llengua Estònia./ref El suec també és una de les llengües oficials de la [[Unió Europea]], i una de les llengües de treball del [[Consell Nòrdic]]. Segons la [[Convenció de Llengües Nòrdiques]], els ciutadans dels [[països nòrdics]] que parlen suec tenen la possibilitat d'utilitzar la seva llengua nativa quan fan tràmits amb òrgans oficials d'altres països nòrdics sense haver de pagar despeses d'[[interpretació]] o [[traducció lingüística|traducció]].ref[http://www.norden.org/avtal/sprak/sk/sprak_sprak.asp?lang= Konvention mellan Sverige, Danmark, Finland, Island och Norge om nordiska medborgares rätt att använda sitt eget språk i annat nordiskt land] {{sv}} Consell Nòrdic/refref[http://www.norden.org/webb/news/news.asp?id=6777lang=6 20è aniversari de la Convenció de Llengües Nòrdiques]. ''Nordic news'', [[22 de febrer]] del [[2007]]./ref

=== Òrgans reguladors ===
El [[Consell de la Llengua Sueca]] (''Språkrådet'') és el regulador oficial del suec, però no intenta controlar la llengua, a diferència de l'[[Académie française]] o la Secció Filològica de l'[[Institut d'Estudis Catalans]]. Tanmateix, moltes organitzacions i agències requereixen que se segueixi una obra del Consell, les ''Svenska skrivregler'' (normes d'escriptura del suec) en contextos oficials, mentre que en altres contextos se les considera un estàndard ortogràfic ''de facto''. Entre les moltes organitzacions que componen el Consell de la Llengua Sueca, l'[[Acadèmia Sueca]] (fundada el [[1786]]) és probablement la més influent. Els seus instruments principals són els [[diccionari]]s ''[[Svenska Akademiens Ordlista]]'' (''SAOL'', actualment a la seva 13a edició) i ''[[Svenska Akademiens Ordbok]]'', a més de diversos llibres sobre [[gramàtica]], [[ortografia]] i [[llibre d'estil|llibres d'estil]]. Tot i que a vegades es fan servir els diccionaris com a normes oficials de la llengua, el seu objectiu principal és reflectir l'ús actual.

A Finlàndia, una secció especial de l'[[Institut de Recerca sobre les Llengües de Finlàndia]] té un estatus oficial com a òrgan regulador del suec a Finlàndia. Entre les seves prioritats més altes es troba mantenir la intel·ligibilitat amb el suec parlat a Suècia. Ha publicat ''Finlandssvensk ordbok'', un diccionari sobre les diferències entre el suec de Finlàndia i el de Suècia des del seu punt de vista.

== Dialectes ==
{{principal|Dialectes del suec}}
La definició tradicional del [[dialecte]] del suec és la d'una varietat local que no ha estat fortament influïda per la llengua estàndard i que ha seguit un desenvolupament propi des de temps de l'[[antic nòrdic]]. Molts dels dialectes rurals genuïns, com els d'[[Orsa (Suècia)|Orsa]] a [[Dalarna]] i [[Närpes]] a [[Österbotten]], presenten característiques fonètiques i gramàtiques molt distintives, com ara formes plurals dels verbs o declinacions arcaiques. Aquests dialectes poden ser gairebé incomprensibles per la majoria de suecs, i gran part dels seus parlants també parlen el suec estàndard amb fluència. Els diferents dialectes sovint són tan locals que es limiten a [[parròquia eclesiàstica|parròquies]] individuals, i són anomenades ''sockenmål'' (literalment, parla de parròquia) pels lingüistes suecs. Se'ls sol separar en sis grans grups, que tenen característiques comunes de prosòdia, gramàtica i vocabulari. Aquí es donen un o més exemples de cada grup. Tot i que cada exemple podria ser representatiu de dialectes propers, el nombre real de dialectes és de diversos centenars si es compta separadament cada comunitat.ref name=Engstrand{{ref-llibre | cognom = Engstrand | nom = Olle | títol = Fonetikens grunder | url = http://worldcat.org/oclc/66026795 | any = 2004 | editorial = Studentlitteratur | lloc = Lund}}/ref

Aquest tipus de classificació, tanmateix, es basa en una vista [[nacionalisme|nacionalista]] un xic romàntica de l'etnicitat i la llengua. La idea que només les varietats rurals del suec haurien de considerar-se genuïnes no és generalment acceptada pels estudiosos moderns. Cap dialecte, poc importa com de remot o obscur sigui, roman immutable i impertorbat per un mínim d'influències dels dialectes propers o de la llengua estàndard, especialment a partir del [[segle XVIII]] amb l'arribada dels [[mitjà de comunicació|mitjans de massa]] i mitjans de transport avançats. Actualment les diferències es poden descriure més precisament per mitjà d'una escala que va de llengua estàndard a dialecte rural, segons la qual la parla d'un mateix individu pot variar d'un extrem a l'altre depenent de la situació. Tots els dialectes suecs, amb l'excepció de les molt divergents parles de [[Dalarna]], [[Norrboten]] i, en certa mesura, [[Gotland]], poden ser considerats part d'un [[contínuum dialectal]] comú i mútuament intel·ligible. Aquest contínuum també pot incloure els [[dialectes del noruec]] i [[dialectes del danès|alguns del danès]].ref name=Dahl{{ref-llibre | cognom = Dahl | nom = Östen | títol = Språkets enhet och mångfald | url = http://worldcat.org/oclc/61100963 | any = 2000 | editorial = Studentlitteratur | lloc = Lund}}/ref

Les mostres que es troben més avall provenen de [http://swedia.ling.gu.se SweDia], un projecte de recerca sobre els dialectes actuals del suec que es pot descarregar (però amb informació únicament en suec), amb moltes més mostres de cent dialectes diferents amb gravacions de quatre parlants diferents: una dona gran, un home gran, una dona jove i un home jove. Els grups dialectals són els que utilitzen tradicionalment els dialectòlegs.ref name=Pettersson/

[[Fitxer:Map of Swedish dialects.png|thumbnail|350px|Mapa que mostra la provinença de les mostres de dialectes actuals.]]
:1. [[Överkalix]], [[Norrbotten]]; [http://swedia.ling.gu.se/Norrland/Norrbotten/Overkalix/yw.html dona jove]
:2. [[Burträsk]], [[Västerbotten]]; [http://swedia.ling.gu.se/Norrland/Vasterbotten/Burtrask/ow.html dona jove]
:3. [[Aspås]], [[Jämtland]]; [http://swedia.ling.gu.se/Norrland/Jamtland/Aspas/yw.html dona jove]
:4. [[Färila]], [[Hälsingland]]; [http://swedia.ling.gu.se/Norrland/Halsingland/Farila/om.html home gran]
:5. [[Älvdalen]], [[Dalarna]]; [http://swedia.ling.gu.se/Svealand/Dalarna/Alvdalen/ow.html dona gran]
:6. [[Gräsö]], [[Uppland]]; [http://swedia.ling.gu.se/Svealand/Uppland/Graso/om.html home gran]
:7. [[Sorunda]], [[Södermanland]]; [http://swedia.ling.gu.se/Svealand/Sodermanland/Sorunda/ym.html home jove]
:8. [[Köla]], [[Värmland]] [http://swedia.ling.gu.se/Svealand/Varmland/Kola/yw.html dona jove]
:9. [[Viby]], [[Närke]]; [http://swedia.ling.gu.se/Svealand/Narke/Viby/om.html home gran]
:10. [[Sproge]], [[Gotland]]; [http://swedia.ling.gu.se/Gotaland/Gotland/Sproge/yw.html dona jove]
:11. [[Närpes]], [[Ostrobothnia (regió)|Österbotten]]; [http://swedia.ling.gu.se/Finland/Osterbotten/Narpes/yw.html dona jove]
:12. [[Dragsfjärd]], [[Åboland]]; [http://swedia.ling.gu.se/Finland/Aboland/Dragsfjard/om.html home gran]
:13. [[Porvoo]], [[Uusimaa Oriental]]; [http://swedia.ling.gu.se/Finland/Nyland/Borga/ym.html home jove]
:14. [[Orust]], [[Bohuslän]]; [http://swedia.ling.gu.se/Gotaland/Bohuslan/Orust/om.html home gran]
:15. [[Floby]], [[Västergötland]]; [http://swedia.ling.gu.se/Gotaland/Vastergotland/Floby/ow.html dona gran]
:16. [[Rimforsa]], [[Östergötland]]; [http://swedia.ling.gu.se/Gotaland/Ostergotland/Rimforsa/ow.html dona gran]
:17. [[Årstad-Heberg]], [[Halland]]; [http://swedia.ling.gu.se/Gotaland/Halland/Arstad/ym.html home jove]
:18. [[Stenberga]], [[Småland]]; [http://swedia.ling.gu.se/Gotaland/Smaland/Stenberga/yw.html dona jove]
:19. [[Jämshög]], [[Blekinge]]; [http://swedia.ling.gu.se/Gotaland/Blekinge/Jamshog/ow.html dona gran]
:20. [[Bara (Suècia)|Bara]], [[Escània]]; [http://swedia.ling.gu.se/Gotaland/Skane/Bara/om.html home gran]

=== Suec estàndard ===
El [[suec estàndard]], que deriva dels dialectes parlats a la regió de la capital als voltants d'[[Estocolm]], és la llengua que usen pràcticament tots els suecs i la majoria de [[suecs de Finlàndia]]. El terme suec més habitual per la llengua estàndard és ''riksvenska'' (suec nacional) i en molt menor mesura ''högsvenska'' (alt suec); aquest últim es limita al suec parlat a Finlàndia i rarament se l'usa a Suècia. Hi ha moltes varietats regionals de la llengua estàndard que són específiques d'àrees geogràfiques de diverses mides (regions, [[províncies de Suècia|províncies històriques]], ciutats, pobles, etc.). Mentre que aquestes varietats solen rebre influència dels dialectes autèntics, la seva estructura gramatical i fonològica s'assembla molt a la dels dialectes del suec central. En els [[mitjà de comunicació|mitjans de masses]], ja no és rar que els periodistes parlin amb un marcat accent regional, però la pronúncia més comuna, que també és considerada la més formal, encara és el suec estàndard central.

Malgrat que aquesta terminologia i les seves definicions fa temps que estan establertes entre els lingüistes, la majoria de suecs no són conscients de la distinció i del seu rerefons històric, i sovint es refereixen a les varietats regionals com a dialectes. En una enquesta feta el [[2005]] per l'Institut Suec de Venda al Detall (''[http://www.hui.se/ Handelns Utredningsinstitut]''), l'actitud dels suecs quant a l'ús de certs dialectes per part dels venedors revelà que el 54% pensava que el ''rikssvenska'' és la varietat que preferirien sentir en parlar per telèfon amb venedors, tot i que el ''götlandska'' o ''[[skånska]]'' foren presentats com a alternatives a l'enquesta.ref Aronsson, Cecilia ''[http://www.di.se/Nyheter/?page=/Avdelningar/Artikel.aspx%3FArticleID%3D2005%5C05%5C03%5C142710%26words%3Drikssvenska%26SectionID%3DEttan%26menusection%3DStartsidan%3BHuvudnyheter Norrländska låter bäst]'' Dagens Industri. 3 de maig del 2005./ref

=== Suec de Finlàndia ===
{{principal|Suec de Finlàndia}}
Finlàndia fou part de Suècia des del segle XIII fins a la pèrdua dels territoris finlandesos a mans de [[Rússia]] el [[1809]]. El suec fou l'única llengua administrativa fins al 1902, així com la llengua dominant a la cultura i l'educació fins a la independència de Finlàndia el 1917. El percentatge de parlants de suec a Finlàndia ha minvat constantment des d'aleshores.

=== Varietats dels immigrants ===
[[Suec de Rinkeby]] (de [[Rinkeby]], un suburbi del nord d'Estocolm amb una gran població d'immigrants) és un nom comú entre els lingüistes per referir-se a varietats del suec parlades per joves d'origen estranger als suburbis d'[[Estocolm]], [[Göteborg]] i [[Malmö]]. Alternativament, aquestes varietats podrien classificar-se com a [[sociolecte]]s, car els dialectes dels immigrants comparteixen trets comuns independentment de la seva situació geogràfica o el país d'origen dels parlants. Alguns estudis, tanmateix, han trobat característiques distintives i han encunyat termes com ara Suec de Rosengård (de [[Rosengård]], a [[Malmö]]).ref[http://person.sol.lu.se/PetraBoden/papers/Ey_mannen_wazzup.htm Ey, mannen! Wazzup? / På jakt efter rosengårdssvenskan], Bodén, Petra, Institutionen för nordiska språk och Institutionen för lingvistik, Lunds universitet/ref Un sondeig fet per la lingüista sueca [[Ulla-Britt Kotsinas]] mostrà que els estudiants estrangers tenien dificultat per endevinar l'origen de parlants de suec de Rinkeby d'Estocolm. La dificultat més gran era per identificar la parla d'un nen els pares del qual eren tots dos suecs; només un 1,8% encertà la seva llengua nadiua.ref name=Dahl{{ref-llibre | cognom = Kotsinas | nom = Ulla-Britt | títol = Ungdomsspråk | url = http://worldcat.org/oclc/60994967 | any = 1994 | editorial = Hallgren  Fallgren | lloc = Uppsala}}/ref

== Fonologia ==
{{principal|Fonologia del suec}}
{{Avís AFI}}
El suec té nou vocals que componen disset [[fonema|fonemes]] en la majoria de varietats i dialectes (la vocal [e] curta i la vocal [ɛ] coincideixen). Hi ha divuit fonemes [[consonant|consonàntics]], entre els quals la [[consonant fricativa postalveolovelar sorda]], [ɧ] i [r] presenten variacions considerables depenent del context social i dialectal. Un tret característic del suec és la seva [[prosòdia]] (entonació, accent, to, etc.) molt variada, que sovint és una de les diferències més notables entre els diversos dialectes. Parlants nadius de suec que adapten la seva parla quan es troben en zones amb altres varietats regionals o dialectes sovint utilitzaran els sons de la nova varietat, però conservaran tanmateix la prosòdia del seu dialecte nadiu.

[[Fitxer:Swedish monophthongs chart.svg|thumb|Els fonemes vocàlics del suec estàndard central.]]

{| class=wikitable
| 
! colspan=2 | [[Bilabials]]
! colspan=2 | [[Labiodentals]]
! colspan=3 | [[Consonant dental|Dentals]]
![[Consonant alveolar|Alveolars]]
! colspan=2 | [[Palatals]]
! colspan=2 | [[Consonant velar|Velars]]
![[Consonant glotal|Glotals]]
|- align=center
![[Oclusiva|Oclusives]]
| {{IPA|p}}
| rowspan=2 | {{IPA|b}}
| colspan=2 |
| {{IPA|t}}
| rowspan=2 | {{IPA|d}}
|
| 
| colspan=2 |
| {{IPA|k}}
| rowspan=2 | {{IPA|g}}
|
|- align=center
![[Aproximant]]s
|
| 
| rowspan=2 | {{IPA|v}}
|
| {{IPA|l}}
| rowspan=3 | {{IPA|r}}
|
| rowspan=2 | {{IPA|j}}
|
| {{IPA|h}}
|- align=center
![[Fricativa|Fricatives]]
| colspan=2 |
| {{IPA|f}}
| colspan=3 | {{IPA|s}}
| {{IPA|ɕ}}
| colspan=2 | {{IPA|ɧ}}
|
|- align=center
![[Consonant vibrant|Vibrants]]
| colspan=2 |
| colspan=2 |
| colspan=3 |
| colspan=2 |
| colspan=2 |
|
|- align=center
![[Consonant nasal|Nasals]]
| colspan=2 | {{IPA|m}}
| colspan=2 |
| colspan=3 | {{IPA|n}}
|
| colspan=2 |
| colspan=2 | {{IPA|ŋ}}
|
|}

== Vocabulari ==
El vocabulari del suec és principalment germànic, sigui directament heretat del protogermànic o a través de préstecs de l'alemany, el baix alemany mitjà i, en certa mesura, l'anglès. Exemples de paraules germàniques en suec són ''mus'' ([[ratolí]]), ''kung'' ([[rei]]) i ''gås'' ([[oca]]). Una part significativa del vocabulari religiós i científic és d'origen [[llatí]] o [[grec antic|grec]], sovint a través del [[francès]] i, més recentment, l'anglès.

Al [[segle XVIII]] s'incorporaren nombroses paraules d'origen francès al suec. Aquestes paraules foren [[transcripció lingüística|transcrites]] al sistema ortogràfic suec, de manera que es pronuncien d'una manera que resultaria familiar a un parlant de francès. La majoria d'aquestes paraules es distingeixen per un accent francès, que es caracteritza per l'èmfasi en l'última síl·laba. Per exemple ''''nivå'' (niveau, nivell) o ''fåtölj'' (fauteuil, cadira de braços). També han estat habituals els préstecs d'altres llengües germàniques, al principi del baix alemany mitjà, la [[llengua franca]] de la [[Lliga Hanseàtica]], i després de l'[[alemany estàndard]]. Algunes paraules compostes són traduccions dels elements que componen les paraules compostes alemanyes originals (és a dir, [[calc lingüístic|calcs lingüístics]]), com ara ''bomull'' de l'alemany ''Baumwolle'' ([[cotó]]; literalment llana d'arbre).refNationalencyklopedin, ''svenska: språkhistoria''/ref

Com en moltes llengües germàniques, es poden formar paraules noves per mitjà de la [[formació de paraules|composició]], per exemple, substantius com ara ''nagellackborttagningsmedel'' (eliminador d'esmalt d'ungles) o verbs com ''smygfilma'' (filmar en secret). De manera similar a l'[[alemany]] o el [[neerlandès]], són possibles paraules molt llargues i bastant impràctiques com ara ''produktionsstyrningssystemsprogramvaruuppdatering'' (posada al dia del programari del sistema controlador de producció), però rarament són tan complexes, almenys en el suec parlat i fora de l'àmbit tècnic. Les paraules compostes agafen el seu [[gènere gramatical|gènere]] del [[nucli sintàctic]], que en suec és sempre l'últim [[morfema]]. També es creen paraules noves per mitjà de la [[formació de paraules|derivació]] d'altres paraules existents, com ara la [[verbificació]] de [[substantiu]]s afegint el [[sufix]] de derivació ''-a'', com en ''öl'' ([[cervesa]]) i ''öla'' (beure cervesa).

== Sistema d'escriptura ==
L'[[alfabet suec]] és un [[alfabet]] de 29 lletres que utilitza l'[[alfabet llatí]] bàsic de 26 lletres més tres lletres addicionals: '''[[Å (lletra)|Å''' / '''å]]''', '''[[Ä|Ä''' / '''ä]]''', i '''[[Ö|Ö''' / '''ö]]''', incorporades en temps moderns a partir del costum d'escriure la segona lletra d'''ao'', ''ae'' i ''oe'' a sobre de la primera. Tot i que aquestes combinacions són versions històricament modificades d'[[A]] i [[O]] segons la definició catalana de la paraula [[diacrític]], aquests tres caràcters no són considerats diacrítics dins de la definició sueca, més estreta, car són ordenades com a lletres independents després de '''Z'''. Abans de la publicació de la tretzena edició de la ''[[Svenska Akademiens Ordlista]]'' a l'abril del 2006, '''w''' era tractada com una mera variant de '''v''' utilitzada només en noms (com ara Wallenberg) i paraules estrangers (bowling), de manera que era ordenada i pronunciada com '''v'''. Altres diacrítics són poc habituals en suec; a vegades s'utilitza '''[[é]]''' per indicar que la síl·laba àtona cau en una síl·laba final amb '''e''', especialment quan la tonicitat canvia el significat (''ide'', cau – ''idé'', idea); a vegades s'utilitzen altres [[accent tancat|accents tancats]] i, menys sovint, també es poden trobar [[accent obert|accents oberts]] en noms i paraules estrangeres. La lletra '''[[à]]''' s'usa per referir-se al preu unitari.

La lletra '''[[ü]]''' alemanya és tractada com una variació de '''[[y]]''', i a vegades es conserva en els noms estrangers. Una [[dièresi]] pot aparèixer molt rarament en un estil elaborat (per exemple: Aïda). Les lletres '''a''' i '''ö''' poden ser el resultat d'una transformació [[fonètica]] anomenada ''omljud'', equivalent a l'[[umlaut]] de l'alemany, en què '''a''' o '''å''' s'obren en '''ä''' en la conjugació (''natt'' – ''nätter'', ''tång'' – ''tänger''), i '''o''' s'obre en '''ö''' (''bok'' - ''böcker''). Aquesta no és pas l'única utilitat d'aquests caràcters. A més, en adjectius susceptibles a l'''omljud'', '''u''' es transforma en '''y''' (''ung'' - ''yngre''); mai no s'escriu '''ü'''. La convenció alemanya d'escriure ''ä'' i ''ö'' com a ''ae'' i ''oe'' si aquests caràcters no estan disponibles és inusual pels parlants de suec actual. Malgrat la disponibilitat de tots aquests caràcters en el sistema nacional suec de [[domini de primer nivell|dominis de primer nivell]] i altres dominis d'Internet, els webs suecs solen tenir una URL amb '''a''' i '''o''', basant-se en la semblança visual.

En l'[[ortografia]] sueca, els [[dos punts]] tenen una funció similar a la que tenen en català amb algunes excepcions. Es fan servir pels números, com en ''10:50 kronor'' per dir ''tio kronor och femtio öre'' (10,50 [[corona sueca|SEK]]); per abreviacions com ''1:a'' per dir ''första'' (primer) o ''S:t'' per dir ''sankt'' (sant); i tot tipus de sufixos que es poden afegir a números, lletres i abreviacions, com ara ''53:an'' per dir ''femtiotrean'' (53è), ''första a:t'' (la primera a) i ''tv:n'' per dir ''televisionen'' (la [[televisió]]).ref name=Skrivregler{{ref-llibre | cognom = Svenska språknämnden| nom = | títol = Svenska skrivregler | url = http://en.wikipedia.org/wiki/Special:BookSources/914704974X | any = 2000 | editorial = Liber | lloc = Estocolm}}/ref

== Gramàtica ==
{{principal|Gramàtica del suec}}
Els [[substantiu]]s i [[adjectiu]]s suecs es declinen en [[gènere gramatical|gèneres]] i [[nombre (gramàtica)|nombre]]. Els substantius pertanyen a un d'entre dos gèneres – comú per la forma ''en'' i neutre per la forma ''ett''.ref name=Enciclopèdia{{ref-llibre | cognom = Nosell| nom = Dan | títol = Diccionari Català-Suec | any = 1994 | editorial = Enciclopèdia Catalana | lloc = Barcelona}}/ref – que també determinen la declinació dels [[adjectiu]]s. Per exemple, la paraula ''fisk'' ([[peix]]) és un substantiu comú (''en fisk'') i pot tenir les següents formes:

{| class=wikitable
|- 
!
! Singular 
! Plural
|-
! Forma indefinida
| ''fisk''
| ''fiskar''
|-
! Forma definida
| ''fisken''
| ''fiskarna''
|}

La forma definida singular d'un substantiu es crea afegint un sufix (''-en'', ''-n'', ''-et'' o ''-t''), depenent del seu gènere i de si el substantiu acaba en vocal o no. Els articles definits ''den'', ''det'' i ''de'' s'utilitzen per variar la definitud d'un substantiu. Poden servir de [[pronom]]s [[demostratiu]]s o [[determinant (llengua)|determinant]] quan se'ls usa amb [[adverbi]]s com ''här'' (aquí) o ''där'' (allà) per formar ''den/det här'' (que també pot ser ''denna''/''detta''; aquest), ''den/det där'' (que també pot ser ''dessa''; aquests) o ''de där'' (aquells). Per exemple, ''den där fisken'' significa aquell peix i es refereix a un peix específic; ''den fisken'' és menys definit i significa aquell peix en un sentit més abstracte, com ara aquell conjunt de peixos; mentre que ''fisken'' vol dir el peix. En certs casos, la forma definida indica possessió, per exemple, ''jag måste tvätta händerna'' (m'he de rentar les mans).

Els [[adjectiu]]s es declinen en dues flexions: – definit i indefinit – i han de concordar amb el substantiu que modifiquen en gènere i en nombre. Les formes indefinida neutra i plurals d'un adjectiu es formen afegint un sufix (''-t'' o ''-a'') a la forma comuna de l'adjectiu; per exemple, ''en grön stol'' (una cadira verda), ''ett grönt hus'' (una casa verda), o ''gröna stolar'' (cadires verdes). La forma definida d'un adjectiu és idèntica a la forma indefinida plural, com a ''den gröna stolen'' (la cadira verda), ''det gröna huset'' (la casa verda) i ''de gröna stolarna'' (les cadires verdes). L'adjectiu irregular ''liten'' (petit) es declina diferentment:

{| class=wikitable
|- 
! rowspan=2 | 
|-
! Singular comú
! Singular neutre
! Plural 
|-
! Forma indefinida
| ''liten''
| ''litet''
| ''små''
|-
! Forma definida
| ''lilla''
| ''lilla''
| ''små''
|}

Els [[pronom]]s personals suecs tenen distinció de gènere en la tercera persona del singular i presenten una forma nominativa, una de genitiva i una d'objecte. Aquestes són les formes nominativa, genitiva i d'objecte del pronom ''hon'' (ella):

:''hon'' - ''hennes'' - ''henne''

La possessió s'expressa amb la partícula [[enclític]]a ''-s'', que s'afegeix al final d'un [[sintagma nominal]] (possiblement complex). En el llenguatge escrit, tanmateix, els llibres d'estil no solen recomanar afegir l'enclític a cap altre substantiu que no sigui el nucli del sintagma; però això és habitual en el llenguatge oral.

:''mannen''; l'home
:''mannens hatt''; el barret de l'home
:''mannen i grå kavaj''; l'home amb un vestit gris
:''mannen i grå kavajs hatt''; el barret de l'home amb un vestit gris

Els verbs es [[conjugació|conjuguen]] segons el [[temps verbal|temps]]. Un grup de verbs (els que acaben en ''-er'' en el present) tenen una forma [[imperatiu|imperativa]] especial, tot i que en la majoria de verbs aquesta forma és idèntica a l'[[infinitiu]]. L'ús del [[participi]] absolut i el participi actiu com a adjectius és molt comú:

:Participi absolut: ''en stekt fisk''; un peix fregit
:Participi actiu: ''en stinkande fisk''; un peix pudent

A diferència del català i moltes altres llengües, el suec no utilitza el participi absolut per formar el perfet d'indicatiu i altres temps perfets. El [[verb auxiliar]] ''ha'' precedeix una forma especial, denominada [[supí]], utilitzada únicament per aquesta fi (tot i que sol ser igual al participi absolut):

:Participi absolut: ''målad''; pintat - supí ''målat'', perfet compost ''har målat''; ha pintat
:Participi absolut: ''stekt'', fregit - supine ''stekt'', perfet compost ''har stekt''; ha fregit

En canvi, el participi absolut serveix per formar la [[veu passiva]] composta.

En una clàusula subordinada, el verb auxiliar ''ha'' és opcional i se'l sol ometre, particularment en la llengua escrita. 

:''Jag ser att han (har) stekt fisken''; Veig que ell (ha) fregit el peix

A vegades s'usa el [[mode subjuntiu]] amb certs verbs, però cada cop és més rar i pocs parlants consideren el grapat de verbs d'ús habitual (com ara ''vore o månne'') com a conjugacions diferents, i la majoria ja només existeixen com a [[idiotisme]]s.

La manca de casos en suec és compensada per una gran varietat de [[preposició|preposicions]], similars a les de l'[[anglès]]. Com en l'[[alemany]] modern, les preposicions solien determinar el cas en suec, però aquest tret només continua existint en expressions com ara ''till sjöss'' (genitiu) o ''man ur huse'' (datiu singular), tot i que algunes d'elles encara són bastant comunes.

Com que el suec és una llengua germànica, la [[sintaxi]] presenta semblances a la de l'anglès i l'alemany. Com l'anglès, el suec té un ordre de paraules bàsic de [[Subjecte Verb Objecte]], però com l'alemany, utilitza un [[Llengua V2|ordre de verb segona paraula]] en clàusules principals, com ara després d'[[adverbi]]s, sintagmes adverbials i [[proposició subordinada|proposicions subordinades]]. Els sintagmes preposicionals segueixen un ordre [[Lloc Manera Temps]], com en anglès i a diferència de l'alemany. Els adjectius precedeixen el substantiu que modifiquen.ref name=Bolander{{ref-llibre | cognom = Bolander| nom =Maria | títol = Funktionell svensk grammatik | url = http://worldcat.org/oclc/67138445 | any = 2002 | editorial = Liber | lloc = Estocolm}}/ref

== Exemple ==
'''Fragment de ''Barfotabarn'' (1933), de [[Nils Ferlin]] (1898–1961):'''
{| border=0 width=100% style=text-align: left;
|-
!|Original
!|Traducció
|-
|Du har tappat ditt ord och din papperslapp,
|Has perdut la teva paraula i la teva nota de paper,
|-
|du barfotabarn i livet.
|tu, nen descalç de la vida.
|-
|Så sitter du åter på handlar'ns trapp
|Ara tornes a seure al porxo del botiguer
|-
|och gråter så övergivet.
|i plores, abandonat.
|-
|Vad var det för ord – var det långt eller kort,
|Com era aquesta paraula – va ser curta o llarga,
|-
|var det väl eller illa skrivet?
|estava ben o mal escrita?
|-
|Tänk efter nu – förr'n vi föser dig bort,
|Pensa-t'ho dues vegades – abans que et fem fora,
|-
|du barfotabarn i livet.
|tu, nen descalç de la vida.
|}

== Bibliografia ==
=== Cursos de suec ===
{{ref begin}}
* {{ref-llibre
| autor = Görannson, U.
| títol = På svenska! 1 Svenska som främmande språk–Lärobok
| any = 1997
| isbn = 978-91-7434-392-2
}}
* {{ref-llibre
| autor = Nyborg, R.
| títol = Svenska utifrån–Lärobok i svenska
| any = 2001
| isbn = 91-520-0673-5
}}
* {{ref-llibre
| autor = Görannson, U.
| títol = På svenska! 2 Svenska som främmande språk–Lärobok
| any = 2002
| isbn = 91-7434-462-5
}}
* {{ref-llibre 
| autor = Assimil
| títol = Le Suédois Sans Peine
| any = 2004
| editorial = Assimil
}}
{{ref end}}

=== Gramàtica ===
{{ref begin}}
* {{ref-llibre
| autor = Byrman, G.
| títol = Svenska utifrån Schematic grammar–Swedish structures and everyday phrases
| any = 1998
| isbn = 91-520-0519-4
}}
{{ref end}}

=== Diccionaris ===
{{ref begin}}
* {{ref-llibre
| autor = Nosell, D.
| títol = Diccionari Català-Suec
| any = 1994
| editorial = Enciclopèdia Catalana
| isbn = 84-7739-838-0
}}
* {{ref-llibre
| autor = Nosell, D.
| títol = Diccionari Suec-Català
| any = 1994
| editorial = Enciclopèdia Catalana
| isbn = 84-412-0593-0
}}
{{ref end}}

== Referències ==
{{referències}}

== Vegeu també ==
* [[Suec com a llengua estrangera]]
* [[Lexin]]

== Enllaços externs ==
{{Commonscat|Swedish language}}

{{InterWiki|sv|suec}}
* [http://www.si.se/ Svenska Institutet] {{sv}}
* [http://www.sprakradet.se/ Språkrådet] {{sv}}
* [http://www.kotus.fi Svenska språkbyrån] {{fi}} {{sv}}
* [http://www.clubescandinavo.com/ Centre Cultural Nòrdic] de Barcelona {{sv}} {{es}}
Frases més corrents Suec/Català
* [http://www.engoi.com/ca/sv/index.html]

=== Cursos de suec ===
* [http://web.archive.org/web/20000819024127/http://www.geocities.com/Athens/Acropolis/1290/ Curs de suec] de Björn Engdahl {{en}}
* [http://www.braswedish.com BraSwedish]: Suècia i l'aprenentatge de suec {{en}}
* [http://www.freelang.net/espanol/diccionario/sueco.html Diccionari Suec-Castellà-Suec] {{es}}
* [http://www.linguavox.net/diccionario/sueco.html Diccionaris de suec] {{es}}

=== Altres ===
* [http://www.ling.lu.se/persons/JohanF/dialects/laryngograph.html Arxius de so que mostren les variacions fonètiques entre dialectes]

{{Llenguesgermaniques}}
{{Traducció imatge}}
{{Enllaç AB|ar}}
{{Enllaç AB|de}}
{{Enllaç AB|sv}}
{{Enllaç AB|zh}}
{{Autoritat}}
{{Enllaç AD|af}}
{{Enllaç AD|cs}}
{{Enllaç AD|en}}
{{Enllaç AD|no}}
{{Enllaç AD|sv}}

[[Categoria:Articles de qualitat de lingüística]]
[[Categoria:Suec| ]]</text>
      <sha1>bj5y1tuotecf8xxyo0slvkju00difke</sha1>
      <model>wikitext</model>
      <format>text/x-wiki</format>
    </revision>
  </page>