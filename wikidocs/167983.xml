<page>
    <title>Aleksandr Nóvikov</title>
    <ns>0</ns>
    <id>167983</id>
    <revision>
      <id>13858997</id>
      <parentid>13547446</parentid>
      <timestamp>2014-07-17T17:07:56Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name=Alexander Alexandròvitx Novikov 
|lived=([[19 de novembre]] de [[1902]] - [[3 de desembre]] de [[1976]])
|placeofbirth=[[Nerekhta]], [[Oblast de Kostroma]] 
|placeofdeath=[[Moscou]]
|image=[[Fitxer:AA Novikov.jpg|200px|Aleksandr Nóvikov]]
|caption=El Mariscal de l'Aire Novikov fotografiat abans del final de la [[Segona Guerra Mundial]]
|nickname=
|allegiance={{bandera|URSS}} [[Exèrcit Roig]] (1919-1933)br /[[Fitxer:Flag of the Soviet Air Force.svg|23px|Força aèria soviètica]] [[Força Aèria Soviètica]] (1933-1956)
|serviceyears=1919-1946, 1953-1956
|rank= [[Fitxer:SA AF F9ChiefMars 1974 h.svg|25px|Cap Mariscal de la Força Aèria Soviètica]] [[Cap Mariscal|Cap Mariscal de les Forces aèries ]]
|commands=[[Força Aèria Soviètica]]
|battles=[[Segona Guerra Mundial]]
|awards=[[Heroi de la Unió Soviètica]] (2)br /[[Ordre de Lenin]]br /[[Orde de Suvorov]] br /[[Orde de la Bandera Roja]]
|laterwork=
|portrayedby=
}}
'''Alexander Alexandrovitx Nóvikov''' (en [[rus]]: Александр Александрович Но́виков) ([[Nerekhta]], [[1900]] - [[Moscou]], [[1976]]) fou un [[militar]] [[rus]], sent el primer [[Cap Mariscal|Cap Mariscal de l'Aire]] [[Unió Soviètica|soviètic]]. Nomenat [[Heroi de la Unió Soviètica]] dues vegades, va patir les dues grans purgues de [[Ióssif Stalin|Stalin]] contra els oficials de l'[[Exèrcit Roig]].

== Biografia ==

Nascut en una família humil el [[19 de novembre]] de [[1900]], Alexander Nóvikov va ser un alumne notable i diligent. En lloc d'haver de treballar al camp, va aconseguir ser mestre d'escola, i segons sembla estava molt satisfet amb aquesta professió. Fins al [[1917]], la guerra no va arribar a la seva família: el seu pare havia estat sots-oficial a l'exèrcit del tsar i va ser reclutat per l'Exèrcit Roig.
 
Dos anys després, el jove Alexander també va ser enrolat a l'Exèrcit Roig, servint amb el 27è Regiment Privolga. Donat que tenia una educació, evidentment va cridar l'atenció dels seus superiors, i el 1920 va ser seleccionat per cursar estudis per comandant inferior d'infanteria a Nizhni Novgorod, i el 24 de maig de 1920, va ser admès al [[Partit Comunista de la Unió Soviètica|PCUS]].

=== Guerra Civil i Període d'Entre-Guerres ===

Durant la Guerra Civil va servir primer al Front Nord i després a Petrograd (després [[Leningrad]]), on va arribar uns dies després del Motí de Kronshtadt. Nóvikov va ser enviat a l'Estat Major del 7è Exèrcit de Tukhachevsky, on va veure l'actuació d'una primerenca [[Força Aèria Roja]] contra els amotinats. Un cop finalitzada la campanya, tornà amb la infanteria. Un antic instructor seu del curs d'oficials havia arribat a ser Cap d'Estat Major de l'Exèrcit Independent del Càucas, i aconseguí que Nóvikov fos traslladat al sud. Un cop allà, aquest benefactor el convencé perquè s'apliqués a les Escoles Superiors. Va ser acceptat a l'Acadèmia Major de Comandants de Fusellers, on aconseguí un permís per a un vol de 15 minuts. Nóvikov va quedar enterbolit pel desig de volar, però no aconseguí el permís dels seus superiors per a ser aviador.

Després de la guerra, Nóvikov va ser assignat a Comandaments de Companyia i Batalló. Cap a 1925 se sap que estava casat amb una tal Militsa, i que tenia un fill anomenat Lev, i que el 1927 entrà a l'[[Acadèmia Militar Frunze]], on es va graduar el 1930 com un dels primers de la seva promoció. Va ser destinat a Smolensk amb l'[[11è Cos de Fusellers]] com a recompensa. A causa del fet que centenars d'oficials d'infanteria estaven sent transferits a la [[Força Aèria]] durant la dècada dels 30, la visió de Nóvikov no va ser considerada prou bona per a un aviador. Finalment, va ser assignat com a Cap d'Estat Major de la 450ª Brigada d'Aviació, inicialment no com a pilot, però el 1933 aconseguí superar el seu examen.

El 1935 acceptà comandar un esquadró de bombarders; però aquesta fita personal es barrejà amb la tragèdia quan la seva dona morí, i es trobà amb la gran responsabilitat d'educar 3 fills i dirigir un esquadró. El 1936 fou promogut a Coronel, però va ser detingut a les purgues de 1937, sent rellevat al comandament, tot i que va sobreviure i rehabilitat poc després.

Un antic comandant de brigada va ser nomenat Comandant de l'Aire del Districte Militar de [[Leningrad]], i demanà que se li assignés a Nóvikov com a Cap d'Estat Major. Serví en aquest lloc durant la [[Guerra d'Hivern]] contra [[Finlàndia]], i suportà crítiques ferotges pel pobre paper realitzat per la Força Aèria Roja (fruit del pobre entrenament), donades les altes expectatives que s'havien posat sobre ella. La major part de la culpa caigué sobre Ptukhin, el seu comandant i benefactor, qui va ser enviat a [[Kíev]]. Sorprenentment, [[Ióssif Stalin|Stalin]] designà a Nóvikov com a Comandant de l'Aire del Districte de [[Leningrad]] amb data efectiva de juliol de 1940.

=== Durant la [[Gran Guerra Patriòtica]] ===

Des de l'inici de la guerra amb Alemanya, l'ara Generál-Mayór Nóvikov va emprar amb intel·ligència les forces de què disposava. Ja el 25 de juny de 1941 ja llançava atacs ofensius contra les bases alemanyes i fineses: els seus pilots van fer 16.567 sortides en 22 dies, tot i que res semblava aturar la màquina alemanya. Mentre que les forces alemanyes i fineses s'apropaven cada cop més, Nóvikov es veié cada cop amb menys avions operatius. El 10 de setembre arribà [[Gueorgui Júkov|Júkov]], i a l'octubre, quan abandonà la ciutat, aquesta ja es trobava totalment envoltada. El propi fill petit de Nóvikov era un dels pilots que van servir al pont aeri que van mantenir amb vida la ciutat.

El 3 de febrer de 1942, Nóvikov es trobà amb Stalin, qui el va nomenar Comandant de la Força Aèria. Va ser enviat immediatament al Front Oriental per planejar i coordinar les operacions aèries amb Júkov. A aquestes operacions, Nóvikov advertí la importància d'una autoritat central sobre tots els llocs, perquè així les diverses unitats poguessin funcionar de manera coordinada i en massa, doncs fins llavors l'[[Força Aèria Soviètica|Aviació Roja]] només havia funcionat de manera dispersa i amb poca coordinació.

Alexander Nóvikov va ser nomenat Comandant de la [[Força Aèria Soviètica]] l'11 d'abril de 1942 i promogut a Generál-Leytenánt (Tinent General). L'estructura i la tàctica de la Força Aèria Roja també va canviar, en el que es va conèixer com les reformes de Nóvikov. Certes idees simplement es van copiar dels alemanys, mentre que d'altres eren totalment iniciativa soviètica. Es va crear una nova organització d'aviació de llarg abast (ADD); l'Exèrcit de l'Aire reemplaça l'aviació frontal. Excepte per algunes relacions i els vols de reconeixement, els comandants d'exèrcit van perdre els seus privilegis sobre l'aviació. S'organitzaren formacions de reserva als Cossos Aeris d'una o més divisions aèries, amb una força d'entre 120 i 270 avions. Es deixarien cossos aeris a l'exèrcit en les operacions crítiques, i es mourien d'un sector a l'altre segons es necessitessin basses. Les reformes també van cobrir serveis de rereguarda, estructures d'organització inferiors, entrenament i altres àrees.

Els nous exèrcits de l'aire i cossos de reserva aèria van atorgar a la [[Força Aèria Soviètica]] (VVS) una mobilitat estratègica que abans li mancava. Aquesta nova capacitat va quedar demostrada a la [[Batalla de Stalingrad]]. Durant l'avanç de l'[[potències de l'Eix|Eix]] cap a [[Stalingrad]] i la defensa de la ciutat, la VVS desafià seriosament a la [[Luftwaffe]]. Això permeté als soviètics conservar la seva força, adaptant-se a la nova estructura d'organització, i que guanyessin experiència amb el gran nombre d'avions que sortien de les fàbriques. Una vegada que els soviètics es van decidir a atacar, la inèrcia va canviar.

El General Nóvikov continuà sent una peça clau a l'equip de comandants soviètics, i va ser enviat com [[Stavka]] (Quarter General Suprem) a diversos fronts. Nóvikov arribà a [[Stalingrad]] al novembre de 1942, després que [[Gueorgui Júkov|Júkov]] el sol·licités, el qual va dir ''junts treballarem bé''. Nóvikov concentrà 1.414 avions en 3 exèrcits aeris per suportar l'Operació Urà. La natura extensible de la nova força aèria quedà demostrada per la inclusió de 4 Cossos Aeris de la Reserva de la Stavka. Quan l'atac començà, les males condicions climatològiques van limitar les sortides de la [[Luftwaffe]] a 150 en quatre dies. En contrast, la VVS realitzà unes 1.000 sortides, la major part en suport terrestre.

Gran part de la potència aèria soviètica va ser enviada contra el [[6è Exèrcit]] i contra el pont aeri alemany. Molts avions soviètics obsolets van ser emprats per ostigar als bombarders nocturns. Nóvikov concentrà els seus esforços organitzant un bloqueig basat a atacar als aeroports alemanys dins i forma de la bossa, les defenses antiaèries i els interceptors dirigits per estacions a terra. La combinació entre el mal temps i una [[Força Aèria Roja]] més efectiva no van aturar a la [[Luftwaffe]], però li ocasionaren greus pèrdues i van mantenir la taxa de subministraments per sota del nivell necessari. Durant el període comprés entre el 19 de novembre de 1942 i el 2 de febrer de 1943, els soviètics van realitzar 35.920 sortides. Pels seus èxits, el General Nóvikov va ser nomenat primer Marshal Aviatsiyi (Mariscal de l'Aire) de la Unió Soviètica el [[17 de març]] de [[1943]].

=== Victòria i desgràcia ===

El Mariscal Nóvikov va participar en moltes operacions, però continuà operant a la mateixa capacitat, tant com a representant aeri de la Stavka com exercint de comandant i coordinant els recursos aeris per als múltiples fronts. Entre les batalles on participà estan [[Kuban]], [[Batalla de Kursk|Kursk]], [[Batalla de Kíev (1943)|Kíev]], Korsun, Rernopol, el rescat de [[Setge de Leningrad|Leningrad]], la [[campanya de Karelia,]] l'[[Operació Bagration]], l'[[Operació Vístula-Oder]], [[Batalla de Königsberg|Königsberg]], la [[Batalla de Berlín]] y la [[Operació Tempesta d'Agost|Campanya contra Japó]]. Aquesta presència constant de Nóvikov va ser reconeguda amb una altra estrella, sent ascendit a [[Cap Mariscal|Cap Mariscal de l'Aire]] (Glavnyy Marshal Aviatsiyi), a part de ser nomenat [[Heroi de la Unió Soviètica]] per segon cop.

Després de la guerra, el Mariscal Nóvikov va començar a treballar per portar la seva força aèria a l'era del vol a reacció. Tristament, poc abans de provar el primer [[Iak-9]] va ser detingut per ordre de Stalin el 23 de febrer de 1946, enmig de la [[Purga dels Vencedors]]. Sense títols, rang ni condecoracions, va ser ficat a les presons de [[Lavrenti Bèria|Bèria]] durant 6 anys. Va ser alliberat al maig de 1953, dos mesos després de la mort de [[Ióssif Stalin|Stalin]]. Al juny, de nou amb el rang i les condecoracions, tornava a estar a un lloc d'honor com a Comandant de l'Aviació de Llarg Abast i Diputat Comandant en Cap de la Força Aèria. Tornà a casar-se, aquest cop amb Tamara Potapovna Fomina, una enginyera aeronàutica graduada per l'Acadèmia Militar. Poc després, els bombarders van donar pas als míssils, i Nóvikov va ser jubilat per motius de salut. Va ser nomenat Cap de l'Escola Superior d'Aviació Civil a [[Leningrad]], càrrec que va ocupar entre 1956 i 1967. Va morir a [[Moscou]] el [[3 de febrer]] de [[1976]].

Quant coneixem de la seva personalitat? El fet que almenys un fill estigués amb ell a Leningrad el 1941 indica que va mantenir les seves responsabilitats familiars. Segons sembla, era bevedor, però [[Nikita Khrusxov|Khrusxov]], que el coneixia dels temps a Stalingrad, va afirmar que era un home dedicat, honest i honorable. El dues vegades [[Heroi de la Unió Soviètica]], traït per [[Ióssif Stalin|Stalin]], era realment un gran treballador, que no hagués pogut assolir el seu rang o sobreviure a la guerra de no haver estat un líder extremadament competent. Les reformes que va instituir en tàctica i a les estructures d'organització van aconseguir que, finalment, l'Aviació Roja vencés a la [[Luftwaffe]], i la seva direcció personal de les campanyes aèries el senyalen com un dels comandants aeris destacats.

== Condecoracions ==

* [[Heroi de la Unió Soviètica]] (2)
* [[Orde de Lenin]] (3)
* [[Orde de la Bandera Roja]] (4) 
* [[Orde de Suvorov]] de 1a classe (3) 
* [[Orde de Kutuzov]] 
* [[Orde de la Bandera Roja del Treball]]
* [[Orde de l'Estrella Roja]] (2)
* [[Medalla del Centenari de Lenin]]
* [[Medalla de la defensa de Leningrad]] 
* [[Medalla de la defensa de Stalingrad]]
* [[Medalla per la Conquesta de Königsberg]] 
* [[Medalla per la Conquesta de Berlín]] 
* [[Medalla de la victòria sobre Alemanya en la Gran Guerra Patriòtica 1941-1945]] 
* [[Medalla per la victòria sobre el Japó]]
* [[Medalla del 20è Aniversari de l'Exèrcit Roig]]
* [[Medalla del 30è Aniversari de l'Exèrcit i l'Armada Soviètics]]
* [[Medalla del 40è Aniversari de les Forces Armades Soviètiques]]
* [[Medalla del 50è Aniversari de les Forces Armades Soviètiques]]
* [[Medalla del 20è Aniversari de la Victòria en la Gran Guerra Patriòtica]] 
* [[Medalla del 30è Aniversari de la Victòria en la Gran Guerra Patriòtica]]
* [[Medalla del 250è Aniversari de Leningrad]]
* Cap Comandant de la [[Legió del Mèrit]] (EUA)
* [[Legió d'Honor|Gran Creu de la Legió d'Honor]]
* [[Orde de la Bandera Roja (Mongòlia)|Orde de la Bandera Roja]] (Mongòlia)
* Orde de l'Estrella Polar (Mongòlia)

{{Inicia taula}}
{{Filera de successions|títol= [[Fitxer:Flag of the Soviet Air Force.svg|100px|Força aèria soviètica]] br [[Força Aèria Soviètica|Comandant de la Força Aèria Soviètica]] 
|abans= [[Coronel general]] [[Pàvel Jígarev|Pàvel Fiódorovitx Jígarev]]
|després= [[Cap Mariscal|Cap Mariscal d'Aviació]] [[Konstantin Andreievitx Verxinin|Konstantin Verxinin]]
|anys= 1942–1946 }}
{{Finalitza taula}}
{{Autoritat}}

{{ORDENA:Novikov, Aleksandr}}
{{Enllaç AB|en}}

[[Categoria:Generals soviètics]]
[[Categoria:Membres de la Força Aèria Soviètica]]
[[Categoria:Militars russos]]
[[Categoria:Herois de la Unió Soviètica]]
[[Categoria:Militars soviètics de la Segona Guerra Mundial]]
[[Categoria:Orde de Lenin]]
[[Categoria:Cap Comandant de la Legió del Mèrit]]
[[Categoria:Gran Creu de la Legió d'Honor]] 
[[Categoria:Revolució Russa]]</text>
      <sha1>ncjktw2t14r48myv7yniaq25f5eyfib</sha1>
      <model>wikitext</model>
      <format>text/x-wiki</format>
    </revision>
  </page>