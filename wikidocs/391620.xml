<page>
    <title>21è Grup d'Exèrcits (Regne Unit)</title>
    <ns>0</ns>
    <id>391620</id>
    <revision>
      <id>13881547</id>
      <parentid>13559260</parentid>
      <timestamp>2014-07-23T13:37:20Z</timestamp>
      <contributor>
        <username>CommonsDelinker</username>
        <id>3845</id>
      </contributor>
      <minor></minor>
      <comment>Substitució de 21è_Grup_d'Exèrcits.gif per 21è_Grup_d'Exèrcits.png.</comment>
      <text>{{VPHISMILCAT Infotaula unitat militar
|nom_de_la_unitat_militar= 21è Grup d'Exèrcits
|imatge= [[Fitxer:21è_Grup_d'Exèrcits.png|150px| Escut del 21è Grup d'Exèrcits
]]
|peu_de_foto= Escut del 21è Grup d'Exèrcits
|periode = 
|data de Lleva= juliol de [[1943]] 
|dissolució= agost de [[1945]]
|pais={{Bandera|UK}} [[Regne Unit]] br[[Fitxer:Canadian Red Ensign 1921-1957.svg|22px|Canadà]] [[Canadà]] br [[Fitxer:Flaga PPP.png|22px|Estat Secret Polonès]] [[Govern Polonès a l'Exili|Polònia]]
|branca= 
|arma= 
|tipus= 
|mida= 
|estructura=[[Quarter General Suprem Aliat de la Força Expedicionària|SHAEF]]
|coronel= 
|oficials_destacats= [[Mariscal de Camp (Regne Unit)|Mariscal]] [[Bernard Montgomery]]
|batalles= [[II Guerra Mundial]]
|lema=
|divisa=
|condecoracions= 
|}}

El '''21è Grup d'Exèrcits''' va ser una formació militar formada per tropes [[Regne Unit|britàniques]] i [[Canadà|canadenques]] estacionada al Regne Unit que va ser assignada per a la invasió d'Europa. La formació va establir-se a [[Londres]] al juliol de [[1943]] sota el comandament del [[Quarter General Suprem Aliat de la Força Expedicionària]] (SHAEF). El Grup va ser una important força aliada al [[Teatre Europeu de la Segona Guerra Mundial]]. El 21è Grup d'Exèrcits operà al nord de França, Luxemburg, Bèlgica, els Països Baixos i Alemanya.

== Normandia ==
Comandat pel General (posteriorment Mariscal) [[Bernard Montgomery]], el 21è Grup d'Exèrcits controlà en un inici totes les forces terrestres durant l'[[Operació Overlord]]. Quan ja havien desembarcat suficients tropes nord-americanes s'activà el [[12è Grup d'Exèrcits (Estats Units)|12è Grup d'Exèrcits]], sota el comandament del General [[Omar Bradley]], i el 21è Grup d'Exèrcits quedà format només pel [[2n Exèrcit (Regne Unit)|Segon Exèrcit britànic]] i el [[1r Exèrcit (Canadà)|Primer Exèrcit Canadenc]].

La batalla de Normandia va ser una batalla de desgast pels exèrcits britànic i canadenc, tancant als reforços alemanys als voltants de [[Caen]]. La Wehrmacht no va tenir l'habilitat de prevenir que els americans poguessin trencar cap a l'oest de les platges a inicis de 1944, i els alemanys van quedar envoltats a [[Bossa de Falaise|Falaise]].

== L'avanç cap als Països Baixos ==
Després de l'èxit dels [[Operació Drac|desembarcaments al sud de França]] del [[6è Exèrcit (Estats Units)|Sisè Exèrcit americà]], el 21è Grup d'Exèrcits formà el flanc esquerre dels 3 grups d'exèrcit alineats contra les forces alemanyes a l'oest. Va ser responsable d'assegurar els ports francesos dels quals depenia la rebuda de subministrament, així com d'eliminar els punts de llançament de les [[V-1]] i les [[V-2]] situats a les costes francesa i belga.

El [[29 d'agost]], els alemanys s'havien retirat a través del riu Sena, tot i que sense el seu equip pesat. La campanya a través del nord de França i Bèlgica va ser principalment una persecució, en la que els ports (oficialment anomenats pels alemanys ''Ciutats-Fortalesa'') oferien només una oposició limitada al [[1r Exèrcit (Canadà)|Primer Exèrcit Canadenc]]. L'avanç va ser molt veloç, amb gairebé 250 milles en 4 dies, i [[Anvers]] va ser capturat el [[4 de setembre]] de [[1944]], que gairebé estava sense defensa i amb les instal·lacions portuàries intactes.

L'[[1 de setembre]] de [[1944]], el 21è Grup d'Exèrcits va ser rellevat del control operatiu dels exèrcits americans, i aquests van formar el [[12è Grup d'Exèrcits (Estats Units)|12è Grup d'Exèrcits]].

A mitjans de setembre, seccions del 21è Grup d'Exèrcits havien arribat fins a la frontera neerlandesa, sent aturats per la manca de subministraments i per la inundació causada per la demolició dels dics holandesos per part dels alemanys. Els alemanys controlaven alguns ports del canal, i els anteriors bombardeigs aliats a les línies ferroviàries franceses i belgues resultà que els aliats hagueren de basar les cada vegada més llargues línies de subministrament en camions.

== L'Operació Horta ==
Després de la victòria a Normandia, hi havia grans esperances que la guerra es podria acabar el [[1944]]. Per tal d'aconseguir-ho, havia de superar-se la darrera gran defensa natural alemanya a l'oest: el [[Rin]]. Amb tal intenció s'orquestrà l'[[Operació Horta]]. El pla era que dues divisions aerotransportades americanes, amb una britànica i una brigada polonesa saltessin sobre els [[Països Baixos]] per capturar una sèrie de ponts sobre el baix Rin abans que fossin destruïts pels alemanys. Pel seu costat, forces blindades avançarien a través d'una carretera des de Bèlgica travessant [[Eindhoven]] i [[Nimega]] fins a [[Arnhem]], rellevant als paracaigudistes i obrint la plana del nord d'Alemanya i la indústria de la vall del Ruhr als Aliats.

Però les tropes blindades britàniques només tenien una carretera des d'on operar, i informació vital sobre les forces alemanyes a la zona va ser ignorada o perduda. Les forces que quedaven a Holanda després de la retirada de França eren més fortes de l'esperat, i les unitats del [[30è Cos (Regne Unit)|XXX Cos britànic]] van haver de suportar un combat molt més intens de l'esperat, alentint l'avanç. Les divisions americanes i la brigada polonesa, llançada al sud del Rin, van poder ser rellevades, però la [[1a Divisió Aerotransportada (Regne Unit)|1a Divisió Aerotransportada britànica]] a [[Arnhem]] va ser pràcticament destruïda.

== Batalla de l'Escalda ==
Degut al fet que els accessos al port d'[[Anvers]] no van netejar-se quan es va capturar la ciutat, els alemanys van poder reorganitzar-se i fer que el port fos completament inservible. Per tant, va caldre muntar una operació per tal de netejar els accessos i poder resoldre el problema. L'illa de [[Walcheren]] estava fortament defensada pels alemanys, doncs està situada en un punt que domina l'estuari del [[Mosa]], que flueix fins a [[Anvers]]. Les operacions portades a terme pel [[2n Cos (Canadà)|II Cos Canadenc]] netejant les aproximacions a Anvers tant a la riba nord com sud del Mosa van rebre el nom de [[Batalla de l'Escalda]]. L'illa de Walcheren no va ser capturada fins a finals de 1944, sent el darrer gran assalt amfibi a Europa durant la [[Segona Guerra Mundial]], sent realitzat per una combinació de forces canadenques i dels [[Marines Reials]].

== Batalla de les Ardenes ==
Després de la captura de Walcheren vingué la darrera gran ofensiva alemanya de la guerra. Repetint l'atac de 1940, les formacions alemanyes superaren les febles línies aliades de la [[regió de les Ardenes]], a [[Bèlgica]].

La [[Batalla de les Ardenes]] presentà un problema de comandament pel General [[Dwight D. Eisenhower|Eisenhower]]. L'atac havia trencat les línies americanes, deixant-ne algunes tant al nord com al sud de l'avanç alemany, amb el propi quarter general del [[12è Grup d'Exèrcits (Estats Units)|12è Grup d'Exèrcits estatunidenc]] al sud, motiu pel qual Eisenhower hagué de situar les tropes americanes que havien quedat al nord dels alemanys sota el comandament del 21è Grup d'Exèrcits britànic. Llavors, amb la col·laboració del [[3r Exèrcit (Estats Units)|Tercer Exèrcit america]] del General [[George Patton|Patton]] van reduir la protuberància.

Després de la batalla, el [[1r Exèrcit (Estats Units)|Primer Exèrcit americà]] tornà a situar-se dins de l'organigrama del 12è Grup d'Exèrcits del General Bradley. El [[9è Exercit (Estats Units)|Novè Exèrcit americà]] seguí un temps més sota les ordres del Mariscal Montgomery.

== Batalla del Triangle del Rur ==
Abans a la Campanya del Rin, es llançà l'[[Operació Blackock]] per tal de netejar el triangle del Rur. Aquesta llarga operació de neteja tingué lloc entre el [[14 de gener|14]] i el [[27 de gener]] de [[1945]]. No es planejà cap penetració profunda en les defenses enemigues o capturar grans xifres de presoners. Es procedí d'etapa en etapa, seguint el pla establert i es completà amb unes baixes mínimes.

== La Campanya del Rin == 
Les forces aliades es van llançar cap al Rin al març de 1945. El 21è Grup d'Exèrcits en aquells moments estava format pel [[2n Exèrcit (Regne Unit)|2n Exèrcit britànic]] del General [[Miles Dempsey|Miles C. Dempsey]], el [[1r Exèrcit (Canadà)|1r Exèrcit Canadenc]] del General [[Harry Crerar]] i el [[9è Exèrcit (Estats Units)|9è Exèrcit americà]] del General [[William Hood Simpson|William Simpson]].

El 1r Exèrcit Canadenc havia executat l'[[Operació Veritable]] en unes condicions difícils des de l'est [[Nimega]] a través del bosc de Reichswald al sud. Això havia de ser la part nord d'un moviment de pinça amb el 9è Exèrcit americà movent-se cap al nord a través de [[Düsseldort]] i [[Krefeld]] ([[Operació Granada]]) per netejar la riba oest del riu al nord de [[Colònia (Alemanya)|Colònia]]. Els americans es van retardar dues setmanes quan els alemanys van destruir els dics del Rur i inundà la ruta d'avanç americana. Com a resultat, els canadencs els alemanys van haver d'enfrontar-se a les reserves alemanyes que intentaven defensar el pla de Colònia.

A l'[[Operació Plunder]], iniciada el [[13 de març]] de [[1945]], el 2n Exèrcit Britànic i el 9è Exèrcit Americà van travessar el Rin per diversos llocs al nord del Rur, sucumbint ben aviat la resistència alemanya. El 1r Exèrcit Canadenc es desplaçà cap a l'esquerra alliberant el nord d'Holanda, el 2n Exèrcit Britànic ocupà el nord-oest d'Alemanya i alliberà [[Dinamarca]] i el 9è Exèrcit americà formà el braç nord per atrapar les forces alemanyes a la [[Bossa del Rur]] i, el [[4 d'abril]] tornà al 12è Grup d'Exèrcits de [[Omar Bradley|Bradley]].

== Exèrcit Britànic del Rin ==
Després de la rendició d'alemanya, el 21è Grup d'Exèrcit es convertí en el quarter general de la zona britànica d'ocupació a Alemanya. Va ser redenominat [[Exèrcit Britànic del Rin]] (''British Army of the Rhine'' – BAOR) el [[25 d'agost]] de [[1945]] i temporalment formà el nucli de les forces britàniques destinades a Alemanya durant la [[Guerra Freda]]

== Orde de batalla ==
Principalment, les formacions que formaven el 21è Grup d'Exèrcits eren el [[1r Exèrcit (Canadà)|Primer Exèrcit Canadenc]] i el [[2n Exèrcit (Regne Unit)|Segon Exèrcit Britànic]]. A la pràctica, cap dels dos exèrcits era completament britànic o canadenc, sinó que incloïen unitats poloneses i, des de [[Batalla de Normandia|Normandia]], holandeses, belgues, i txecoslovaques; a més, temporalment també es van adjuntar forces americanes. Amb tot, les línies de comunicació de les unitats eren predominantment britàniques.

=== Les forces americanes incloses ===
En diverses ocasions es van posar unitats americanes sota comandament britànic. Per motius polític o de rivalitat personal, això només va realitzar-se de manera temporal. Això tingué lloc quan:

# el [[Primer Exèrcit Aerotransportat Aliat]], incloent les dues divisions aerotransportades americanes (la [[101a Divisió Aerotransportada|101]] i la [[82a Divisió Aerotransportada|82]]) van desplegar-se durant l'[[Operació Horta]] i les accions següents
# com a resultat de la ruptura de les cadenes de comandament durant la [[Batalla de les Ardenes]] (el [[1r Exèrcit (Estats Units)|Primer]] i el [[9è Exèrcit (Estats Units)|Novè Exèrcits americans]])
# com a reforç per l'atac al Rin (Operacions [[Operació Veritable|Veritable]] i [[Operació Granada|Granada]]) ([[9è Exèrcit (Estats Units)|9è Exèrcit Americà]]) i les travessies posteriors del Rin (Operacions [[Operació Plunder|Plunder]] i [[Operació Varsity|Varsity]]) ([[9è Exèrcit (Estats Units)|9è Exèrcit Americà]] i el [[18è Cos Aerotransportat (Estats Units)|18è Cos Aerotransportat americà]])
# per permetre una estructura de comandament efectiva durant la [[Operació Clipper|protuberància de Geilenkirchen]] ([[84a Divisió d'Infanteria (Estats Units)| 84a Divisió d'Infanteria americana]])

{{ORDENA:21e Grup D'Exercits (Regne Unit)}}

[[Categoria:Operació Overlord]]
[[Categoria:Unitats militars britàniques de la Segona Guerra Mundial]]</text>
      <sha1>fc53z65yq2ejja90ybfdwuchdss51v0</sha1>
      <model>wikitext</model>
      <format>text/x-wiki</format>
    </revision>
  </page>