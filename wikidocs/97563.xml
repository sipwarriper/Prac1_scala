<page>
    <title>John Glenn</title>
    <ns>0</ns>
    <id>97563</id>
    <revision>
      <id>13841483</id>
      <parentid>13693912</parentid>
      <timestamp>2014-07-16T07:21:07Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula Persona
|nom =John Herschel Glenn 
|imatge =John Glenn Mercury (small).jpg 
|peu =John Glenn durant el [[Projecte Mercury]]
|data_naix ={{data naixement i edat|1921|7|18}}
|lloc_naix ={{USA}}, [[Ohio]] 
|data_mort = 
|lloc_mort = 
|nacionalitat=estatunidenc 
|ocupació =militar, polític,astronauta, explorador
|marit =
|fills = 
|pares = 
|signatura = 
}}
'''John Herschel Glenn Jr.''' (Cambridge, [[Ohio]], [[EUA]] [[1921]]) és un [[astronauta]] estatunidenc retirat, pilot militar i [[polític]]. Va ser el tercer estatunidenc a volar a l'espai, i el primer a orbitar sobre la [[Terra]]. Finalment va servir com a [[senador]] per l'[[estats dels Estats Units|estat]] d'Ohio des de [[1974]] a [[1999]]. Aquell mateix any va rebre al costat dels seus companys de transbordador espacial el [[premi Príncep d'Astúries de Cooperació Internacional]]. 

== Primers anys i carrera militar ==
Glenn va néixer el [[18 de juliol]] de [[1921]] a Cambridge, [[Ohio]], i va obtenir el graduat en ciències d'enginyeria al ''''Muskigum College''''. Es va allistar en el programa naval de cadets d'aviació el [[1942]] i va ser assignat al grup VMO-155 del [[Cos de Marines d'Estats Units|Cos de Marines]] el [[1944]]. Durant la [[Segona Guerra Mundial]] Glenn va volar sobre les [[illes Marshall]], específicament [[Maloelap]], on va atacar l'artilleria antiaèrea nipona, per ser transferit el [[1945]] a la ''Naval Air Station Patuxent River'', ascendint a capità al final de la guerra. 

Després de la Guerra, Glenn va volar en missions en el nord de la [[Xina]], amb base a l'illa de [[Guam]], i el [[1948]] es va fer instructor de vol a la ciutat texana de [[Corpus Christi]]. Fou enviat a la [[guerra de Corea]] amb l'esquadró VMF-311 dels Marines, amb el seu company de vol [[Ted Williams]] dels [[Boston Red Sox]], en aquells dies ja famós jugador de beisbol. 

Després de la [[guerra de Corea]] va tornar a la ''N.A.S. Patuxent River'', amb un lloc en l'escola de pilots de proves. Com a pilot de proves, va servir com a oficial d'armament, volant en avions a altes altituds i comprovant els seus canons i metralladores. El [[16 de juliol]] de [[1957]] Glenn va completar el primer [[vol supersònic]] trascontinental en un Vought F8O Crusader. El vol de [[Califòrnia]] a [[Nova York]] va durar 3 hores, 23 minuts i 8 segons. 

== Carrera a la NASA ==
El [[1959]] Glenn va ser assignat a la [[NASA]], com un dels astronautes originals per al [[Projecte Mercury]]. Va pilotar la primera missió tripulada en òrbita nord-americana a bord del ''Friendship 7'' (Amistat 7) el [[20 de febrer]] de [[1962]]. Després de completar tres òrbites, el ''Mercury Atlas 6'' durant 4 hores, 55 minuts i 23 segon, Glenn va ser rebut com un heroi nacional. La seva fama el va dur a ser amic personal dels Kennedy; després de l'assassinat del president [[John Fitzgerald Kennedy|Kennedy]], [[Jacqueline Kennedy|Jackie Kennedy]] va demanar al mateix Glenn que donés la notícia als fills el [[22 de novembre]] de [[1963]]. 

Glenn va dimitir de la NASA sis setmanes després de l'assassinat de Kennedy. El [[1965]] Gleen, retirat com a coronel, va entrar al món dels negocis com exectiu de la ''Royal Crown Cola''.

== Vida política ==
El [[1970]], John Glenn entrà en la [[política]] i va representar l'estat d'Ohio per al [[Partit Demòcrata dels Estats Units|Partit Demòcrata]] al [[Senat dels Estats Units|Senat]] des de [[1974]] fins a la seva retirada l'any [[1999]]. El [[1964]] havia anunciat que es presentaria contra el senador Stephen M. Young, per les primàries, però hagué de retirar-se al sofrir una caiguda a la seva cambra de bany. La caiguda li va produir una commoció cerebral i va danyar la seva orella interna, la recuperació de la qual el va deixar sense temps per a realitzar la campanya. 
[[Fitxer:John Glenn.jpg|right|thumb|230px|Retrat oficial, el 1962]]

[[Fitxer:JohnGlenn.jpg|left|thumb|230px|John Glenn]]

Glenn va lluitar per la nominació demòcrata al senat l'any [[1970]]; no obstant això, va perdre les primàries contra el seu company Howard Metzenbaum, que perdria les eleccions generals contra el republicà Robert Taft Jr. En les primàries de [[1974]], Glenn va derrotar Metzenbaum, i en les eleccions generals del mateix any, Glenn va guanyar l'alcalde de Cleveland, el republicà Ralph Perk. El [[1980]], va tornar a guanyar la reelecció, derrotant el seu oponent republicà Jim Betts, així com el [[1986]] derrotant Tom Kindness. 

Glenn va ser un dels cinc senadors de l'escàndol ''Keating Five'' després d'acceptar una contribució de 200.000 [[dòlar]]s de Charles Keating. Glenn i el senador republicà [[John McCain]] van ser els únics exonerats. La comissió del senat va trobar que Glenn havia exercitat un judici pobre. L'associació del seu nom amb l'escàndol va donar als republicans esperances que seria vulnerable en la campanya de [[1992]]. Per contra, Glenn va derrotar el representant republicà Michael DeWine mantenint el seu escó. 

El [[1998]] Glenn va declinar presentar-se a la reelecció. El partit demòcrata va escollir Mary Boyle per a substituir-lo, però va ser derrotada pel llavors governador d'Ohio, George Voinovich. Glenn també va intentar presentar-se com a [[Vicepresident dels Estats Units|Vicepresident]] amb [[Jimmy Carter]] el [[1976]], però Carter va seleccionar el senador de [[Minnesota]] [[Walter Mondale]] en la convenció nacional demòcrata del mateix any. 

Com senador, va ser l'autor principal de l'Acta de no proliferació de [[1978]], va servir com a president del comitè d'assumptes governamentals des de [[1978]] a [[1995]], va tenir un seient en els comitès de relacions externes i forces armades i en el comitè especial d'edat. Una vegada que els republicans van recuperar el control del senat, Glenn també va servir com membre menor en un comitè d'investigació especial presidit pel senador de [[Tennessee]] i actor [[Fred Thompson]].

== Retorn a la vida espacial ==
El [[28 d'octubre]] de [[1998]], però, Glenn va realitzar el seu segon vol espacial, durant la missió [[STS-95]], a bord del [[transbordador espacial Discovery]] per a estudiar els efectes del vol espacial en els ancians. A l'edat de 77 anys, Glenn es convertí en la persona de més edat que havia anat a l'espai. La participació de Glenn en la missió de nou dies va ser criticada d'una banda de la comunitat espacial com un viatge turístic per a un polític. Uns altres, no obstant això van observar que el vol de Glenn va oferir una investigació valuosa sobre la falta de [[gravetat]] i altres aspectes del vol espacial en la mateixa persona en dos punts de la seva vida separats per 35 anys - el major interval entre vols espacials per a la mateixa persona. 

El [[1999]] fou guardonat amb el [[Premi Príncep d'Astúries de Cooperació Internacional]], juntament amb els astronautes [[Pedro Duque]], [[Chiaki Mukai]] i [[Valeri Poliakov]] ''per l'exploració pacífica de l'espai''.

El centre d'investigació John H. Glenn de la NASA, a la ciutat de [[Cleveland (Ohio)|Cleveland]], Ohio, és denominat així en honor seu.

== Enllaços externs ==
{{commonscat|John Glenn}}
* {{en}} [http://www.jsc.nasa.gov/Bios/htmlbios/glenn-j.html Biografia de John Glenn a la NASA]
* {{es}} [http://www.fpa.es/premios/1999/los-artifices-de-la-exploracion-pacifica-del-universo/jury/ Fundació Príncep d'Astúries, Príncep d'Astúries de Cooperació Internacional 1999]


{{Premis Príncep d'Astúries de Cooperació Internacional}}
{{Autoritat}}

{{ORDENA:Glenn, John}}

[[Categoria:Astronautes estatunidencs]]
[[Categoria:Polítics estatunidencs]]
[[Categoria:Premis Príncep d'Astúries de Cooperació Internacional]]
[[Categoria:Receptors de la Medalla Presidencial de la Llibertat]]
[[Categoria:Receptors de la Creu dels Vols Distingits (Estats Units)]]
[[Categoria:Senadors estatunidencs]]</text>
      <sha1>t9gtqq28crit79rbroocer7s7ddmeya</sha1>
      <model>wikitext</model>
      <format>text/x-wiki</format>
    </revision>
  </page>