<page>
    <title>Or</title>
    <ns>0</ns>
    <id>13036</id>
    <revision>
      <id>13981586</id>
      <parentid>13979089</parentid>
      <timestamp>2014-08-28T17:11:49Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>{{polisèmia}}
{{Or (element)}}
L''''or''' (del [[llatí]] ''aurum'') és un [[element químic]] de [[nombre atòmic]] 79 situat al grup 11 de la [[taula periòdica]]. El seu símbol és '''Au''' (del [[llatí]] ''aurum''). L'or és un [[metall de transició]] bla, brillant, groc, pesant, [[mal·leable]], [[dúctil]] i que no [[reacció química|reacciona]] amb la majoria de productes químics, però és sensible al [[clor]] i a l'[[aigua règia]]. El metall es troba normalment en estat pur i en forma de palletes i [[dipòsit al·luvial|dipòsits al·luvials]] i és un dels metalls tradicionalment emprats per a encunyar monedes. L'or s'empra com [[Patró or|estàndard monetari]] per a moltes nacions i també s'utilitza en la [[joieria]], la [[indústria]] i l'[[electrònica]]. 
A finals de l'any 2006, s'estimava que el total d'or que s'havia minat mai era de 158.000 tones.ref name=World Gold Council{{ref-web|url=http://www.invest.gold.org/sites/en/why_gold/demand_and_supply/|títol=World Gold Council|consulta=04-07-2008}}/ref Això es pot representar mitjançant un cub amb un costat de només 20,2 metres de llarg. Els usos industrials moderns inclouen l'[[odontologia]] i l'[[electrònica]], on l'or ha trobat tradicionalment un ús gràcies a la seva bona resistència a la corrosió [[redox|oxidativa]] i la seva excel·lent qualitat com a conductor de l'electricitat.

L'art de treballar l'or rep el nom d'[[orfebreria]].

== Propietats fisicoquímiques ==
L'or és un element metàl·lic que exhibeix un color groc en brut, però que pot mostrar-se negre, robí o morat en divisions fines. És considerat per alguns com l'element més bell de tots i és el [[metall]] més mal·leable i dúctil que es coneix.ref name=Enciclopèdia{{ref-web|url=http://www.enciclopedia.cat/fitxa_v2.jsp?NDCHEC=0127976 |títol=Or |consulta=17-09-2009 |editor= Enciclopèdia Catalana}}/ref De fet, una [[unça]] (28,35 [[gram|g]]) d'or pot modelar-se en un llençol que cobreixi 28 [[metre quadrat|metres quadrats]]. Com és un metall bla, els [[aliatges]] amb altres metalls a fi de proporcionar-li [[duresa]] són freqüents.

Es tracta d'un metall molt [[densitat|dens]], amb un alt [[punt de fusió]] i una alta [[afinitat electrònica]]. Els seus [[estat d'oxidació|estats d'oxidació]] més importants són +1 i +3. També es troba en l'estat d'oxidació +2, així com en estats d'oxidació superiors, però és menys freqüent.

A més, l'or és un bon conductor de la calor i de l'electricitat, i no l'afecta l'[[aire]] ni la majoria d'agents químics. Té una alta resistència a l'alteració química per part de la calor, la humitat i la majoria dels agents [[corrosió|corrosius]], i així està ben adaptat al seu ús en l'encunyació de monedes i en la joieria.

=== Color ===
[[Fitxer:Ag-Au-Cu-colours-cat.svg|esquerra|400px|Diferents colors d'aliatges d'Ag-Au-Cu.]]
El color de l'or pur és un groc metàl·lic. L'or, el [[cesi]] i el [[coure]] són els únics [[metall|elements metàl·lics]] que tenen un color natural que no sigui ni gris ni blanc. El color gris habitual dels metalls depèn del seu mar d'[[electrons]], que és capaç d'absorbir i tornar a emetre [[fotons]] al llarg d'un ampli rang de freqüències. L'or reacciona de manera diferent, depenent d'[[química quàntica relativista|efectes relativistes]] subtils que afecten els [[orbital atòmic|orbitals]] que envolten els àtoms d'or.ref{{ref-web|url=http://math.ucr.edu/home/baez/physics/Relativity/SR/gold_color.html |títol=Relativity in Chemistry |editor=Math.ucr.edu |data= |consulta=05-04-2009}}/refref{{ref-publicació|publicació = Chemical Physics|volum = 311|issues = 1–2|yaer = 2005|pàgines =151–161|article = Understanding gold chemistry through relativity|doi = 10.1016/j.chemphys.2004.09.023|nom = Hubert|cognom = Schmidbaur|coautors = Cronje, Stephanie; Djordjevic, Bratislav; Schuster, Oliver|any = 2005}}/ref

Es poden aconseguir aliatges d'[[or blanc|or acolorit]] com ara l'or rosa, mitjançant l'afegiment de diverses quantitats de coure i argent, tal com s'indica a la imatge. Els aliatges amb pal·ladi o níquel també són importants en la joieria comercial, ja que produeixen aliatges d'or blanc. Menys habitualment, l'afegiment de [[manganès]], [[alumini]], [[ferro]], [[indi (element)|indi]] i altres elements poden produir més colors inusuals d'or per diverses aplicacions.ref name=coloredgold{{ref-web|url=http://www.utilisegold.com/jewellery_technology/colours/colour_alloys/ |títol=Gold Jewellery Alloys  Utilise Gold. Scientific, industrial and medical applications, products,suppliers from the World Gold Council |editor=Utilisegold.com |data=20-01-2000 |consulta=05-04-2009}}/ref
== Preu ==
[[Fitxer:Gold price in USD.png|thumb|esquerra|Evolució del preu de l'or de 1960 a 2011]]
Com altres metalls preciosos, l'or es mesura en unitats de pes [[unça troy|troy]] i en grams. Quan forma [[aliatge]]s amb altres metalls el terme [[quirat]] n'indica la puresa que presenta, amb 24 quirats s'indica que és totalment pur i els nombres menors que aquest indiquen pureses també menors. La puresa del [[lingot d'or]] o de les monedes d'or també es poden expressar en termes decimals que van del 0 a l'1, conegudes com les [[Metall de llei|mil·lèsimes de finor]] (''millesimal fineness''), essent el 0,995 or molt pur.

El preu de l'or es determina a través del comerç en els mercats de [[Derivat financer|derivats financers]] però un procediment conegut com el [[Gold Fixing]] de [[Londres]], originat des de setembre de 1919, proporciona un preu de referència diari a la indústria.

Històricament l'[[Encunyar|encunyació]] d'or va fer que aquest s'usés àmpliament com a moneda; quan es va introduir el [[paper moneda]] aquest va ser utilitzat com un [[rebut]] redimible per moneda d'or o lingots d'or. En un sistema monetari conegut com l'[[Patró or|estàndard d'or]], es donava un cert pes d'or en nom d'una unitat monetària. Durant un llarg període el govern dels Estats Units va establir el valor del [[dòl·lar]] com que una [[unça troy]] (''troy ounce'') equivalia a $20.67 ($664,56/kg), però l'any 1934 el dòl·lar va ser [[Devaluació|devaluat]] a $35.00 per unça troy ($1125,27/kg). Cap a 1961, va passar a fer difícil mantenir aquest preu, i un ''pool'' de bancs europeus i americans acordaren manipular el mercat per evitar futures devaluacions de monedes contra la incrementada demanda d'or. 
[[Fitxer:Goldkey logo removed.jpg|thumb|right|Un lingot d'or de Suïssa.]]
El 17 de març de 1968, les circumstàncies econòmiques causaren el col·lapse d'aquest ''pool'' de l'or i es va establir un esquema de preus de dos nivells mitjançant el qual l'or encara va ser utilitzat per ajustar els comptes internacionals en el vell 35,00 $ per unça troy (1,13 $ / g), però en el mercat privat es va permetre la fluctuació en el preu de l'or. Tanamteix el sistema de dos nivells de preus va ser abandonat el 1975, quan el preu de l'or es va anar a buscar al seu nivell de lliure mercat. Els [[Banc central|bancs centrals]] encara mantenen les [[Reserva oficial d'or|reserves d'or]], encara que el nivell general ha anat disminuint. El dipositari d'or més gran del món és el del [[Federal Reserve System|Banc de la Reserva Federal dels Estats Units]] de [[Nova York]], que posseeix al voltant del 3%ref name='ISAMPE 2006-11-22'{{ref-web| url = http://sinai.apphy.u-fukui.ac.jp/gcj/publications/gold/gold.pdf |títol= THE HIDDEN BEAUTY OF GOLD |consulta= 2011-05-10 |cognom= Hitzer |nom= Eckhard |coautors= Perwass, Christian |data= 2006-11-22 }}/ref de l'or extret, així com l'or dipositat en [[Estats Units Bullion Depository|lingots d'or dels Estats Units]] a [[Fort Knox]].

L'any 2005 l'organime internacional [[World Gold Council]] estimà que el subministrament mundial d'or era de 3.859 tones i la demanda en canvi de 3.754 tones, situació que donava un superàvit de 105 tones.ref{{ref-web|url=http://www.gold.org/value/stats/statistics/gold_demand/index.html|títol=World Gold Council  value  research  statistics  statistics  supply and demand statistics|consulta=2006-07-22}}/ref

Des de 1968 el preu de l'or ha oscil·lat molt, des d'un màxim de $850/oz ($27,300/kg) el 21 de gener de 1980, fins a un mínim de $252,90/oz ($8,131/kg) el 21 de juny de 1999 (London Gold Fixing).ref[http://kitco.com/LFgif/au75-pres.gif Kitco.com], Gold – London PM Fix 1975 – present (GIF), Retrieved 2006-07-22./ref El període de 1999 a 2001 marcà el fons o Brown Bottom després de 20 anys.ref[http://www.timesonline.co.uk/tol/news/politics/article1655001.ece Goldfinger Brown's £2 billion blunder in the bullion market]. ''[[The Times]]'' (London), 15 April 2007./ref Els preus pujaren ràpidament des de 1991, però el màxim de 1980 no va ser ultrapassat fins al 3 de gener de 2008 amb un nou màxm de $865.35 per unça troy.ref name=LBMA statistics{{ref-web|url=http://www.lbma.org.uk/2008dailygold.htm |títol=LBMA statistics |editor=Lbma.org.uk |data=2008-12-31 |consulta=2009-04-05}}/ref Un altre preu rècord es va establir el 17 de març de 2008 amb $1023,50/oz ($32,900/kg).ref name=LBMA statistics/ 

A finals de 2009, els mercats de l'or van experimentar noves pujades per l'increment de la demanda d'or i la feblesa del dòl·lar US. El desembre de 2009, l'or passà la important barrera de US$1200 per unça per tancar a $1215.ref{{ref-notícia|url=http://news.bbc.co.uk/2/hi/business/8390779.stm |títol=Gold hits yet another record high |editorial=[[BBC News]] |data=2009-12-02 |consulta=2009-12-06}}/ref Posteriorment l'or va tenir noves alces el maig de 2011 quan la crisi del deute de la [[Unió Europea]] va fer sentir la compra d'or com un actiu segur. .ref{{ref-notícia|títol=PRECIOUS METALS: Comex Gold Hits All-Time High |obra=[[The Wall Street Journal]] |data= 11 maig 2010 |url=http://online.wsj.com/article/BT-CO-20100511-717954.html |consulta= 4 agost 2010}}/refref{{ref-web|url=http://www.marketwatch.com/story/gold-prices-resume-rise-as-eu-plan-pondered-2010-05-11 |títol=Gold futures hit closing record as investors fret rescue deal |cognom1= Gibson |nom1=Kate |cognom2= Chang |nom2= Sue |data= 11 maig 2010 |editor=[[MarketWatch]] |consulta= 4 agost 2010}}/ref El març de 2011, l'or assolí un preu màxim absolut amb $1432,57, degut a la preocupació dels inversosrs per la crisi i les protestes populars d'Àfrica del Nord i el Mitjà Orient.ref{{ref-web|url=http://uk.news.yahoo.com/22/20110301/tbs-uk-markets-global-4210405.html|títol=Gold hits record, oil jumps with Libya unrest |editor=[[yahoo.com]] |data= 1 març 2011 |consulta= 1 març 2011}}/ref

Des d'abril de 2001 el preu de l'or s'ha més que quintuplicat en valor respecte al dòl·lar US amb un nou màxim de $1.913,50 el 23 d'agost de 2011,ref{{ref-web|url=http://www.bloomberg.com/news/2011-08-25/cash-gold-may-advance-after-dropping-most-in-18-months-as-shares-rebound.html|títol=Gold Extends Biggest Decline in 18 Months After CME Raises Futures Margins|editor=www.bloomberg.com|data= 23 agost 2011 |consulta= 30 agost 2011}}/ref amb especulacions sobre que aquest mercat baixista secular havia acabat i el mercat alcista havia tornat.ref{{ref-web|url=http://www.ameinfo.com/75511.html |títol=Gold starts 2006 well, but this is not a 25-year high!#124;Financial Planning |editor=Ameinfo.com|consulta=2009-04-05}}/ref

== Aplicacions ==
[[Fitxer:Or Venezuela.jpg|left|thumb|[[Palleta d'or]]]]
L'or pur és massa tou per a ser usat normalment i s'endureix aliant-lo amb plata i coure. L'or i els seus molts aliatges s'empren força en [[joieria]], la fabricació de monedes i també com a [[patró monetari]] en molts països. A causa de la seva bona conductivitat elèctrica i la seva resistència a la corrosió, així com una bona combinació de propietats químiques i físiques, es va començar a emprar a finals del segle XX com a metall en la indústria. 

Altres aplicacions:
* L'or exerceix funcions crítiques en [[ordinador]]s, [[telecomunicacions]], [[nau espacial|naus espacials]], [[motor]]s d'[[avió|avions de reacció]], i molts altres productes.
* La seva alta conductivitat elèctrica i resistència a l'oxidació ha permès un ampli ús com a capes primes [[electrodeposició|electrodipositades]] sobre la superfície de connexions elèctriques per a assegurar una connexió bona, de baixa resistència.
* Com la plata, l'or pot formar fortes [[aliatge amalgama|amalgames]] amb el [[mercuri (element)|mercuri]] que a vegades s'empra en [[empastat]]s dentals.
* L'or [[col·loide|col·loïdal]] (nanopartícules d'or) és una solució intensament acolorida que s'està estudiant en molts laboratoris amb fins mèdics i biològics. També és la forma emprada com a pintura daurada en ceràmiques.
* L'àcid cloroàuric s'utilitza en [[fotografia]].
* L'isòtop d'or sup198/supAu, d'una vida mitjana de 2,7 dies, s'empra en alguns tractaments de [[càncer]] i altres malalties.
* S'empra com a recobriment de materials biològics permetent ser vist a través del [[microscopi electrònic d'escombrat]] (MES).
* S'empra com a recobriment protector en molts [[satèl·lit artificial|satèl·lits]] pel fet que és un bon [[reflexió|reflector]] de la llum [[infraroig|infraroja]].
=== Com a moneda ===
A tot el món l'or s'ha usat per a vehicular el canvi monetari, ja sia per l'emissió i reconeixement de les monedes d'or o de l'or sense encunyar, o a través de bitllets de paper convertibles en or establint els patrons d'or en els quals el valor total de la moneda emesa es representa per les reserves emmagatzemades d'or. 

Tanmateix, la producció d'or no ha crescut amb relació a les economies mundials. Avui la producció que surt de la mineria d'or està en declivi.ref{{ref-web|url=http://goldnews.bullionvault.com/gold_mine_production_072020092|títol=Gold mining decline|autor=King, Byron|editor= BullionVault.com|data=2009-07-20|consulta=2009-11-23}}/ref Amb el fort creixement de les economies en el segle XX, i l'increment de divises, les reserves mundials d'or el seu comerç de mercat s'han convertit en una petita fracció de tots els mercats i els tipus de canvi fixos de les monedes a l'or ja no se sustenten.

A principis de la [[Primera Guerra Mundial]] a les nacions en guerra es van desplaçar cap a un estàndard d'or fraccional, inflant les seves monedes per finançar l'esforç bèl·lic. Després de [[Segona Guerra Mundial]] l'or va ser substituït per un sistema de [[moneda convertible]] i més tard al [[sistema de Bretton Woods.]]. El [[Patró or]], i la convertibilitat directa de les monedes amb l'or han estat abandonats pels governs del món, sent reemplaçat per la [[moneda fiduciària]]. [[Suïssa]] va ser l'últim país de lligar la seva moneda a l'or, el va recolzar el 40% del seu valor fins que els suïssos es van unir al [[Fons Monetari Internacional]] el 1999.ref{{ref-notícia| url=http://www.nytimes.com/1999/04/19/world/swiss-narrowly-vote-to-drop-gold-standard.html |obra=The New York Times |títol=Swiss Narrowly Vote to Drop Gold Standard |data=1999-04-19}}/ref

L'or pur és massa tou per al seu ús monetari diari i típicament l'or s'endureix per aliatges amb el coure, la plata o altres metalls. La puresa de l'or es mesura en quirats. Les monedes d'or angleses en circulació des de 1526 fins a la dècada de 1930, típicament tenien l'estàndard de 22 quirats que s'anomenava duresa ''crown gold'', En canvi als Estats Units després de 1837 la puresa de les monedes d'or era lleugerament inferior de 0,900 ''fine gold'', o 21,6 quirats.
=== Indústria ===
[[Fitxer:220kg Gold brick Taiwan Museum.jpg|thumb|Maó de 220 kg d'or que es mostra al Museu de l'Or de [[Jinguashi]], Taiwan.]]
* El soldador d'or es fa servir per unir components en l'orfebreria a alta temperatura. Perquè aquest treball tingui la màxima qualitat, el soldador d'or ha de tenir els mateixos quirats que el que s'està treballant. Els soldadors d'or estan fets com a mínim en tres nivells de punts de fusió. 
*De l'or se'n pot fer [[fil d'or]] que es fan servir en els [[brodat]]s.
*L'or dóna un color intensament vermell quan es fa servir com agent colorant en la fabricació del [[vidre grosella]].
*En fotografia els tòners d'or es fan servir per canviar el color de les fotos en blanc i negre amb [[bromur de plata]] cap a tons blaus o marrons o per incrementar-ne l'estabilitat.refKodak (2006) [http://www.kodak.com/global/en/professional/support/techPubs/g23/g23.pdf Toning black-and-white materials]. Technical Data/Reference sheet G-23, May 2006./ref
*Com qu l'or és un bon reflector de la [[radiació electromagnètica]] com la infraroja i la llum visible i també les ones de ràdio, es fa servir com a capa protectora de molts [[satèl·lit artificial|satèl·litss artificials]], en frontals de protecció a l'infraroig en els vestits de protecció tèrmica i els cascos dels astronautes i en avions per a la [[guerra electrònica]] com és l'avió [[EA-6B Prowler.]]
*L'or es fa servir com capa reflectora en els CDs del tipus [[Gold CD]].
*Els automòbils poden usar l'or per dissipar la calor. Els [[McLaren]] utilitzen una làmina d'or en el compartiment del model de motor [[McLaren F1|F1]].refSuper cars.net. [http://www.supercars.net/cars/1177.html 1994 McLaren F1]/ref
*Es pot fabricar or tan prim que sembla transparent. Es fa servir en algunes finestres d'aeronaus per [[desglaçar]] o antiglaç fent-hi passar electricitat per ells. La calor que produeix l'or per la seva resistència elèctrica és suficient per evitar la formació del gel.ref name=gbc215{{ref-notícia|url = http://www.goldbulletin.org/assets/file/goldbulletin/downloads/Cooke_2_15.pdf|títol= The Demand for Gold by Industry|editorial= Gold bulletin|consulta= }}/ref

=== Electrònica ===
La concentració d'electrons lliures en l'or metall és 5,90×10sup22/sup cmsup−3/sup. L'or és molt conductor de l'electricitat i s'ha fet servir pel cablejat elèctric en algunes aplicacions d'alta energia (noés el coure i la plata són més conductors per volum, però l'or té l'avantatge de la seva resistència a la [[corrosió]]). Per exemple es van usar cables d'or durant alguns experiments atòmics del [[Manhattan Project]] però es va fer servir més els cables de plata. 

Encara que l'or resulta atacat pel clor lliure, la bona conductivitat de l'or i la resistència general a la corrosió en altres ambients (incloent-hi la resistència als àcids no clorats) l'han portat a un ús industrial generalitzat en l'era electrònica per a recobriments de capa prima de connectors elèctrics de tot tipus on hi assegura bones connexions. Per exemple l'or s'usa en els connectors dels cables electrònics més cars com ara cables d'àudio, vídeo i d'[[USB]]. El benefici d'usar l'or respecte a altres metalls connectors com l'[[Estany (element)|estany]] és molt debatut. Els connectors d'or són sovint criticats pels experts audiovisuals dient que són innecessaris per a la majoria dels consumidors i els veuen simplement com un estratagema de màrqueting. No obstant això, l'ús de l'or en altres aplicacions en l'electrònica de connectors de lliscament en ambients molt humits o corrosius, i en ús dels connectors amb un cost de la fallada molt alt (en determinades aplicacions informàtiques, equips de comunicació, motors d'aeronaus) encara és molt habitual.ref{{ref-llibre |url=http://books.google.com/?id=G7JrhAy5phoCpg=PA597|pàgines=597|títol=Encyclopedia of world environmental history, Volume 3 |autor=Krech, Shepard; McNeill, John Robert and Merchant, Carolyn|editorial=Routledge|any=2004|isbn=0415937345}}/ref

A més dels contactes elèctrics lliscants, l'or també s'utilitza en contàctes elèctric a causa de la seva resistència a la corrosió, conductivitat elèctrica, ductilitat i la manca de [[toxicitat]].ref{{ref-web|títol=General Electric Contact Materials|obra=Electrical Contact Catalog (Material Catalog)|editor=Tanaka Precious Metals|any=2005|url= http://www.tanaka-precious.com/catalog/material.html|consulta=2007-02-21}}/ref els contactes de l'interruptor estan generalment més subjectes a corrosió que els contactes que llisquen. Filferros fins d'or s'utilitzen per connectar un [[dispositiu semiconductor]] al seu paquet a través d'un procés conegut com a ''enllaç del filferro''.

== Història ==
[[Fitxer:Tutanchamun Maske.jpg|thumb|Màscara fúnebre de [[Tuthankhamon]]]]
L'or, de símbol '''Au''' (del [[llatí]] ''aurum''), es coneix des de l'antiguitat. Per exemple, hi ha [[jeroglífic egipci|jeroglífics egipcis]] de 2600 a C. que descriuen el metall, i també es menciona diverses vegades en l'[[Antic Testament]]. S'ha considerat com un dels metalls més preciosos i el seu valor s'ha emprat com a estàndard per a moltes monedes al llarg de la història.

L'or ha estat conegut i utilitzat pels artesans des del [[calcolític]]. Es coneixen objectes d'or als [[Balcans]] del quart mil·lenni abans de Crist, com els trobats a la [[Varna Necròpolis]], [[Bulgària]]. Altres elements d'or com petits [[lingot]]s i el [[disc de Nebra]] varen aparèixer a l'Europa Central el segon mil·lenni abans de Crist a l'[[Edat de Bronze]].

[[jeroglífic egipci|Jeroglífics egipcis]] anteriors al 2600 aC mostren l'or, quan el rei [[Tushratta]] de [[Mitanni]] exclamava que a Egipte era més abundant que la pols.refReeves, Nicholas ''Akhenaten: Egypt's False Prophet'', Thames  Hudson, p.69 ISBN 0-500-28552-7/ref Egipte i en especial [[Núbia]] tenien els recursos per a ser els majors productors d'or durant gran part de la història. El mapa més antic conegut, el [[Papir de les mines]], mostra el plànol d'una [[mina d'or]] a Núbia, juntament amb indicacions [[geologia|geològiques]] locals. Els mètodes primitius de treball varen ser descrits per [[Estrabó]] i [[Diodor de Sicília]], i incloïa [[focs de mineria]]. Les grans explotacions mineres també van estar presents a través de la [[Mar Roig]] en el que avui és [[Aràbia Saudita]].

La llegenda del [[velló d'or]] pot referir-se a la utilització de llanes per atrapar la pols d'or dels [[Placer (mineria)|placers]] al món antic. L'or és esmentat freqüentment a l'[[Antic Testament]], a partir del llibre del [[Gènesi]] i s'inclou com un els presents de l'[[adoració dels Reis Mags]]. Al [[llibre de l'Apocalipsi]] 21:21 es descriu la ciutat de la [[Nova Jerusalem]] que tenia els carrers fets d'or pur, transparent com el cristall. L'extrem sud-est del [[mar Negre]] era famós pel seu or. L'explotació es diu que data de l'època de [[Mides I]], i aquest or va ser important en la creació de les -probablement- primeres monedes del món a [[regne de Lídia]] al voltant del 610 aC.ref{{ref-web|url = http://rg.ancients.info/lion/article.html|títol= A Case for the World's First Coin: The Lydian Lion|consulta= 2009-07-24}}/ref A partir del segle V o VI, l'[[estat de Chu]] va fer circular el [[Yuan Ying]], una espècie de moneda d'or quadrada.

En la [[metal·lúrgia romana]], els nous mètodes per a l'extracció d'or a gran escala es varen desenvolupar mitjançant la introducció dels mètodes de [[mineria hidràulica]], especialment a [[Hispania]] del 25 aC en endavant i en [[Dacia]] a partir de l'any 106. Una de les mines era a [[Las Médulas]] ([[província de Lleó|Lleó]]), on set llargs [[aqüeducte]]s els permetien alimentar un dipòsit al·luvial de grans dimensions. Les mines de [[Roșia Montană]] a [[Transilvània]] també eren molt grans, i fins fa molt poc, encara explotades per mètodes a cel obert. També varen explotar dipòsits més petits a [[Britània]], tant en placers com en dipòsits de roca dura a [[Dolaucothi]]. Els diversos mètodes que utilitzaren estan ben descrits per [[Plini el Vell]] a la seva [[enciclopèdia]] [[Naturalis Historiae]] escrita cap a finals del segle I.

L'[[Imperi Malí]] a l'Àfrica es va fer famós a tot el [[Vell Món|món vell]] per la seva gran quantitat d'or. [[Mansa Musa]], governant de l'imperi (1312-1337) es va fer famós a tot el món antic pel seu gran [[hajj]] a [[la Meca]] el 1324. Quan va passar pel [[El Caire|Caire]], el juliol de 1324, anava acompanyat per una [[caravana de camells]] que incloïa milers de persones i gairebé un centenar de camells. Va regalar tant or que va baixar el seu preu a Egipte durant més d'una dècada.ref [http://blackhistorypages.net/pages/mansamusa.php Mansa Musa] - Pàgines de la Història Negre/ref Un historiador àrab contemporani va comentar:

{{Cita | L'or estava a un alt preu a Egipte fins que van arribar en aquest any. El mizqal no va ser inferior a 25 dirhams i en general per sobre, però des d'aquest moment va caure del seu valor, abaratir els preus i s'ha mantingut barat fins ara. El mizqal no superava els 22 dirhams o menys. Aquest ha estat l'estat de coses durant uns dotze anys, fins al dia d'avui a causa de la gran quantitat d'or que van portar a Egipte i va passar allà [...]|[[Chihab Al-Umari]]ref{{Citar ref|títol=Kingdom of Mali – Primary Source Documents|url=http://www.bu.edu/africa/outreach/resources/k_o_mali/|obra=African studies Center|editor=[[Boston University]]|consulta=30-01-2012|llengua=anglès}}/ref}}

L'exploració europea d'Amèrica va ser impulsada en gran part pels informes dels adorns d'or que es mostraven profusament pels nadius americans, especialment a [[Amèrica Central]], [[Perú]], [[Equador]] i [[Colòmbia]]. El [[azteca|azteques]] consideraven l'or com el producte dels déus, que anomenaven excrement diví (''teocuitlatl'' en [[nàhuatl]]).ref{{ref-llibre|autor=Berdan, Frances|cognom2=Anawalt |nom2= Patricia Rieff|títol=The Codex Mendoza|volum=2|pàgines= 151|editorial=[[University of California Press]]|any=1992|isbn=9780520062344}}/ref No obstant això, per als [[pobles indígenes]] de [[Nord-amèrica]], l'or era considerat inútil i es donava més valor a altres [[mineral]]s més útils, com per exemple [[obsidiana]], el [[pedrenyal]] i [[pissarra]].ref[http://www.sierranevadavirtualmuseum.com/docs/galleries/history/culture/shadows.htm Museu Virtual de Sierra Nevada]/ref

Tot i que el preu d'alguns metalls del grup del [[platí]] poden ser molt més gran, l'or ha estat considerat com el més desitjable dels [[metall preciós|metalls preciosos]], i el seu valor s'ha utilitzat històricament com l'estàndard per a moltes [[moneda|monedes]] (conegut com a [[patró or]]). L'or ha estat utilitzat com a símbol de puresa, valor, reialesa, i en particular les funcions que combinen aquestes propietats. L'or com un signe de riquesa i prestigi va ser ridiculitzat per [[Thomas More]] al seu tractat ''[[Utopia (llibre)|Utopia]]''. En aquesta illa imaginària, l'or és tan abundant que s'utilitza per fer les cadenes dels esclaus, la vaixella i els seients de bany. Quan els ambaixadors d'altres països arribaven vestit amb joies d'or ostentoses i insígnies, els utopistes els confonen amb funcionaris de baixa categoria, fent els honors als que anaven més modestament vestits del seu grup.

[[Fitxer:Sun symbol.svg|thumb|Símbol de l'Or usat pels alquimistes]]
Hi ha una antiga tradició de mossegar l'or per comprovar la seva autenticitat. Encara que això no és certament una manera professional d'examinar l'or, la ''prova de la mossegada'' pot identificar l'or perquè és un metall tou, com ho indica la seva puntuació a l'[[Duresa Mohs|escala Mohs de duresa mineral]]. Com més pur és l'or més fàcil ha de ser de marcar.

L'or a l'antiguitat era relativament fàcil d'obtenir [[geologia|geològicament]]. No obstant això, el 75% de tot l'or que s'ha produït s'ha extret abans de 1910.ref name=goldsheetlinks{{ref-web|url=http://www.goldsheetlinks.com/production2.htm|títol=Goldsheet – yearly and cumulative world gold production charts|consulta=2006-07-22}}/ref S'ha estimat que tot l'or refinat existent formaria un cub de 20 m. de costat (el que equival a 8.000 msup3/sup).ref name=goldsheetlinks/

Un dels objectius principals dels [[alquímia|alquimistes]] era produir or a partir d'altres substàncies, com ara el [[plom]] - mitjançant la interacció d'una substància mítica anomenada [[pedra filosofal]]. Encara que mai varen tenir èxit en aquest intent, els alquimistes varen fomentar l'interès en el que es podia fer amb les substàncies, establint les bases per a la [[química]]. El símbol de l'or va ser un cercle amb un punt al centre (☉), que també va ser l'antic símbol [[astrologia|astrològic]] dels [[caràcters xinesos]] per al [[mar]].

Durant el segle XIX, es va produir la [[febre de l'or]] que va permetre la descoberta de grans dipòsits d'or. El primer descobriment documentat d'or als Estats Units va ser la ''[[Reed Gold Mine]]'' a [[Carolina del Nord]] el 1803ref{{ref-web|url= http://www.nchistoricsites.org/Reed/reed.htm|títol=Reed Gold Mine State Historic Site|cognom=Moore|nom=Mark A.|any=2006|editor= North Carolina Office of Archives and History|consulta=2008-12-13}}/ref Altres febres d'or es varen desenvolupar a [[Febre de l'or de Califòrnia|Califòrnia]], [[Febre de l'or de Pike Peak|Colorado]], [[Febre de l'or d'Otago|Nova Zelanda]], [[Febre de l'or a Australian|Austràlia]], [[Febre de l'or de Witwatersrand|Sud-àfrica]] i a [[Febre de l'or de Klondike|Canadà]].

A causa del seu valor històricament alt, la major part de l'or extret al llarg de la història encara està en circulació en una forma o una altra.

== Joieria ==
Els [[quirat]]s corresponen al percentatge d'or contingut en el metall. 

{| class=wikitable
|'''Quirats''' || 24 || 22 || 18 || 14 || 10 || 9
|-
|'''% Or''' || 100 || 91,67 || 75 || 58,3 || 41,67 || 37,5
|}

L'or pur de 24 quirats no és gaire utilitzat en joieria, sol estar aliat per a simplificar-ne el treball:
* amb [[níquel]] (or blanc)
* amb [[coure]] i amb [[plata]] (or groc o rosat)
* amb coure (or roig)
* amb plata (or verd)
* amb [[ferro]] (or gris)
* amb [[alumini]] (or violeta)

També es pot utilitzar en forma de fulles per a daurar llibres, estàtues,...

== Paper biològic ==
L'or no és un [[element essencial]] per a cap [[ésser viu]]. Alguns tiolats (o semblants) d'or (I) s'empren com [[antiinflamatori]]s en el tractament de l'[[artritis]] reumatoide i altres malalties reumàtiques. No es coneix bé el funcionament d'aquestes sals d'or. L'ús d'or en medicina és conegut com a ''crisoteràpia''.

La majoria d'aquests compostos són poc [[solubilitat|solubles]] i és necessari injectar-los. Alguns són més solubles i es poden administrar per via oral, i són millor tolerats. Aquest tractament sol presentar alguns [[efecte secundari|efectes secundaris]], generalment lleus, però és la causa principal d'abandó entre els pacients.

== Abundància i obtenció ==
[[Fitxer:GoldOreUSGOV.jpg|left|thumb|Mena d'or]]
[[Fitxer:Stringer156 nugget.jpg|thumb|Aquesta palleta de 4,85 kg fou trobada per un prospector individual al Desert del Sud de Califòrnia, utilitzant un detector de metalls.]]
El [[nombre atòmic]] de l'or, 79, en fa un dels elements amb el nombre atòmic més elevat que existeixen a la natura. Com tots els elements amb un nombre atòmic més alt que el del [[plom]], es creu que l'or s'ha format en un procés de [[nucleosíntesi de supernova]]. Aquestes explosions dispersaren pols que contenien metalls (incloent-hi [[metall pesant|metalls pesants]] com l'or) a la regió de l'espai que més endavant es condensaria en el [[sistema solar]] i la [[Terra]].

Pel fet que és relativament inert, se sol trobar com a metall, a vegades com a palletes grans, però generalment es troba en petites inclusions en alguns minerals, vetes de quars, pissarra, roques metamòrfiques i dipòsits al·luvials originats d'aquestes fonts. L'or està àmpliament distribuït i sovint es troba associat als minerals [[quars]] i [[pirita]], i es combina amb [[tel·luri]] en els minerals [[calaverita]], [[silvanita]] i altres. El país de [[Sud-àfrica]] és el principal productor d'or cobrint aproximadament dos terços de la demanda global d'or.

L'or s'extreu per [[Lixivació (química)|lixiviació]] amb [[cianur]]. L'ús del cianur facilita l'[[oxidació]] de l'or formant-se Au(CN)sub2/subsup2-/sup en la dissolució. Per a separar l'or es torna a [[reducció|reduir]] emprant, per exemple, [[zinc]]. S'ha intentat reemplaçar el cianur per algun altre [[lligand]] a causa dels problemes mediambientals que genera, però o no són rendibles o també són tòxics.

Hi ha una gran quantitat d'or en els mars i oceans, sent la seva concentració d'entre 0,1 µg/kg i 2 µg/kg, però en aquest cas no hi ha cap mètode rendible per a extreure'l.

Investigacions recents suggereixen que a vegades els [[microbis]] poden tenir un paper important en la formació de dipòsits d'or, transportant i precipitant l'or per formar grans i palletes que s'acumulen en dipòsits al·luvials.ref{{ref-web|url=http://www.abc.net.au/science/news/enviro/EnviroRepublish_1032376.htm|títol=Environment  Nature News - Bugs grow gold that looks like coral - 28/01/2004|consulta=22-07-2006}} Investigació doctoral de Frank Reith de la Universitat Nacional d'Austràlia, publicada el 2004./ref

== Consum ==
L'Índia és el primer consumidor mundial d'or, car els indis compren aproximadament un 25% de l'or del món,ref{{format ref}} http://www.nakedcapitalism.com/2008/03/indias-love-affair-with-gold-tarnishing.html/ref adquirint aproximadament 800 tones d'or per any. L'Índia també és el primer importador d'aquest metall; el 2008, l'Índia importà unes 400 tones d'or.ref{{format ref}} http://www.commodityonline.com/news/Gold-Why-China-outbeats-India-in-gold-reserves-17196-3-1.html/ref

[[Fitxer:Gold price.png|thumb|250px|Preu de l'or per unça en USD des del 1968, en US$ corrents i US$ del 2006.]]
Com altres metalls preciosos, l'or es mesura en [[unça troy|unces troy]] i en [[gram]]s. Quan s'hi fan aliatges amb altres metalls, s'utilitza el terme [[quirat]] per indicar la quantitat d'or que hi ha present, sent 24 quirats l'or pur, i quirats inferiors una proporció menor. La puresa d'un [[lingot d'or]] també es pot expressar amb una xifra decimal que va de 0 a 1, conegut com a [[metall de llei|llei]], i l'or de 0,995 o més és molt pur.

{| class=wikitable
|-
! Producció
! Reserves mineres
|- valign=top
|
{| border=1 cellpadding=2 cellspacing=0
|-
! bgcolor=#FFDDDD|Total mundial
! align=right bgcolor=#FFDDDD|{{formatnum:2530}}
|-
! bgcolor=#AAAAAA|font color=FFFFFFPaís/font
! bgcolor=#AAAAAA|font color=FFFFFFProducció/font
|-
| bgcolor=#FFEEEE|[[Sud-àfrica]]
| align=right bgcolor=#FFEEEE|400
|-
| bgcolor=#FFEEEE|[[Estats Units]]
| align=right bgcolor=#FFEEEE|350
|-
| bgcolor=#FFEEEE|[[Austràlia]]
| align=right bgcolor=#FFEEEE|290
|-
| bgcolor=#FFEEEE|[[República Popular de la Xina|Xina]]
| align=right bgcolor=#FFEEEE|185
|-
| bgcolor=#FFEEEE|[[Rússia]]
| align=right bgcolor=#FFEEEE|175
|-
| bgcolor=#FFEEEE|[[Canadà]]
| align=right bgcolor=#FFEEEE|160
|-
| bgcolor=#FFEEEE|[[Perú]]
| align=right bgcolor=#FFEEEE|140
|-
| bgcolor=#FFEEEE|[[Indonèsia]]
| align=right bgcolor=#FFEEEE|120
|}
|
{| border=1 cellpadding=2 cellspacing=0 
|-
! bgcolor=#DDDDFF|Total mundial
! align=right bgcolor=#DDDDFF|{{formatnum:50000}}
|-
! bgcolor=#AAAAAA|font color=FFFFFFPaís/font
! bgcolor=#AAAAAA|font color=FFFFFFReserva/font
|-
| bgcolor=#EEEEFF|[[Sud-àfrica]]
| align=right bgcolor=#EEEEFF|19.000
|-
| bgcolor=#EEEEFF|[[Estats Units]]
| align=right bgcolor=#EEEEFF|5.600
|-
| bgcolor=#EEEEFF|[[Austràlia]]
| align=right bgcolor=#EEEEFF|5.000
|-
| bgcolor=#EEEEFF|[[Rússia]]
| align=right bgcolor=#EEEEFF|3.000
|-
| bgcolor=#EEEEFF|[[Indonèsia]]
| align=right bgcolor=#EEEEFF|1.800
|-
| bgcolor=#EEEEFF|[[Canadà]]
| align=right bgcolor=#EEEEFF|1.500
|-
| bgcolor=#EEEEFF|[[República Popular de la Xina|Xina]]
| align=right bgcolor=#EEEEFF|1.000
|-
| bgcolor=#EEEEFF|[[Perú]]
| align=right bgcolor=#EEEEFF|200
|}
|-
|align=center colspan=2| {{mida|1=''Xifres del Servei Geològic dels Estats Units [[2001]], en tones''}}
|}

== Isòtops ==
{{principal|Isòtops de l'or}}
L'or només té un [[isòtop]] estable, el sup197/supAu, que també és el seu únic isòtop que existeix a la natura. Se n'han sintetitzat 36 [[radioisòtop]]s, amb una [[massa atòmica]] que varia entre 169 i 205. El més estable és el sup195/supAu, amb una [[semivida]] de 186,1 dies. el sup195/supAu també és l'únic isòtop que es desintegra per [[captura d'electrons]]. El menys estable és el sup171/supAu, que es desintegra per [[emissió de protons]], amb una semivida de 30 µs. La majoria dels radioisòtops de l'or amb una massa atòmica inferior a 197 es desintegren per alguna combinació d'[[emissió de protons]], [[desintegració alfa|desintegració α]], i [[Desintegració beta#Desintegració β+|desintegració β+]]. Les excepcions són el sup195/supAu, que es desintegra per captura d'electrons, i el sup196/supAu, que té una ruta menor de [[Desintegració beta#Desintegració β+|desintegració β+]]. Tots els radioisòtops de l'or amb una massa atòmica superior a 197 es desintegren per desintegració β-.ref name=nubase{{ref-publicació| autor = Audi, G.| article = The NUBASE Evaluation of Nuclear and Decay Properties| publicació = Nuclear Physics A| volum = 729| pàgines = 3–128| editorial = Atomic Mass Data Center| any = 2003| doi=10.1016/j.nuclphysa.2003.11.001}}/ref

També se n'han caracteritzat com a mínim 32 [[isòmer nuclear|isòmers nuclears]], amb una massa atòmica que varia entre 170 i 200. Dins d'aquest ventall, només el sup178/supAu, el sup180/supAu, el sup181/supAu, el sup182/supA, i el sup188/supAu manquen d'isòmers. L'isòmer més estable de l'or és el sup198 m2/supAu, amb una semivida de 2,27 dies. L'isòmer menys estable de l'or és el sup177 m2/supAu, amb una semivida de només7 ns. el sup184 m1/supAu té tres rutes de desintegració: la desintegració β+, la [[transició isomèrica]] i la desintegració alfa. Cap altre isòmer o isòtop de l'or no té tres rutes de desintegració.ref name=nubase/

== Compostos ==
Tot i que l'or és un [[metall noble]], forma molts i diversos compostos. L'[[estat d'oxidació]] de l'or en els seus compostos va de -1 a +5, però dominen l'Au(I) i l'Au(III). L'or(I), conegut com a ió aurós, és l'estat d'oxidació més habitual, amb [[lligand]]s tous com ara [[tioèter]]s, [[tiolat]]s i [[fosfina|fosfines]] terciàries. Els compostos d'Au(I) són típicament lineals. Un bon exemple és [[cianidació de l'or|Au(CN)sub2/subsup−/sup]], que és la forma soluble de l'or que es troba a la mineria. Curiosament, els complexos aurosos de l'aigua són rars. Els [[halur d'or|halurs d'or]] binaris, com ara [[clorur d'or(I)|AuCl]], formen cadenes polimèriques en zig-zag, també amb coordinació lineal a Au. La majoria de medicaments basats en or són derivats de l'Au(I).ref{{ref-publicació |autor=Shaw III, C. F. |article=Gold-Based Medicinal Agents |publicació=Chemical Reviews |any=1999 |volum=99 |exemplar=9 |pàgines=2589–2600 |doi=10.1021/cr980431o}}/ref

L'or (III) (àuric) és un estat d'oxidació comú i és il·lustrat pel [[clorur d'or (III)]], AuClsub3/sub. El seu derivat és l'àcid cloroàuric, HAuClsub4/sub, que es forma quan l'Au es dissol en [[aigua règia]]. Els complexos d'Au (III), com altres compostos dsup8/sup són típicament [[pla quadrat|plans quadrats]].

=== Estats d'oxidació menys comuns: Au(-I), Au(II), and Au(V) ===
Els compostos que contenen l'[[anió]] Ausup−/sup reben el nom d'aururs. L'aurur de [[cesi]], CsAu, es cristal·litza en el motiu de [[clorur de cesi]].ref name=relativist_Au_Pt{{ref-publicació|article = Effects of relativistic motion of electrons on the chemistry of gold and platinum|nom = Martin|cognom = Jansen|publicació = Solid State Sciences|volum = 7|exemplar = 12|any = 2005|doi = 10.1016/j.solidstatesciences.2005.06.015 |pàgines = 1464–1474}}/ref Altres aururs inclouen els del [[rubidi|Rb]]sup+/sup, [[potassi|K]]sup+/sup, i el tetrametilamoni (CHsub3/sub)sub4/subNsup+/sup.ref name=HollemanHolleman, A. F.; Wiberg, E. Inorganic Chemistry Academic Press: San Diego, 2001. ISBN 0-12-352651-5./ref Els compostos d'or(II) solen ser [[diamagnetisme|diamagnètics]], amb enllaços Au-Au com ara [Au(CHsub2/sub)sub2/subP(Csub6/subHsub5/sub)sub2/sub]sub2/subClsub2/sub. Un complex d'Au(II) legítim i destacable és el catió [[tetraxenó-or(II)]], que conté [[xenó]] com a lligand, [AuXesub4/sub](Sbsub2/subFsub11/sub)sub2/sub.ref{{ref-publicació |autor=Seidel, S.; Seppelt, K. |article=Xenon as a Complex Ligand: The Tetra Xenono Gold(II) Cation in AuXesub4/subsup2+/sup(Sbsub2/subFsub11/subsup−/sup)sub2/sub |publicació=Science |any=2000 |volum=290 |exemplar=5489 |pàgines=117–118 |doi=10.1126/science.290.5489.117 |pmid=11021792}}/ref El [[pentafluorur d'or]] és l'únic exemple d'Au(V), l'estat d'oxidació verificat més alt.ref{{ref-publicació |autor=Riedel, S.; Kaupp, M. |article=Revising the Highest Oxidation States of the 5d Elements: The Case of Iridium(+VII) |publicació=Angewandte Chemie International Edition |any=2006 |volum=45 |exemplar=22 |pàgines=3708–3711 |doi=10.1002/anie.200600274}}/ref

Alguns compostos d'or presenten [[aurofilicitat|enllaços aurofílics]], cosa que descriu la tendència dels ions d'or a interaccionar a distàncies que són massa llargues per ser un enllaç Au-Au convencional, però més curtes que els [[força de Van der Waals|enllaços de Van der Waals]].ref{{ref-publicació|autor = Hubert Schmidbaur|article = Ludwig Mond Lecture. High-carat gold compounds|publicació = [[Chem. Soc. Rev.]]|any = 1995|volum = 24|pàgines = 391–400|doi = 10.1039/CS9952400391}}/refref{{ref-publicació|autor = Hubert Schmidbaur|article = The Aurophilicity Phenomenon: A Decade of Experimental Findings, Theoretical Concepts and Emerging Application|publicació = [[Gold Bulletin]]|any = 2000|volum = 33|exemplar = 1|pàgines = 3–10|url = http://www.goldbulletin.org/index.php?option=com_remositoryItemid=26func=downloadfilecatid=43}}/ref S'estima que la força d'aquesta interacció és comparable a la d'un [[enllaç d'hidrogen]].

=== Compostos de valència mixta ===
Són nombrosos els compostos clúster ben definits.ref name=Holleman/ En aquests casos, l'or té un estat d'oxidació fraccional. Un exemple representatiu és l'espècie octahèdrica {Au([[Trifenilfosfina|P(Csub6/subHsub5/sub)sub3/sub]])}sub6/subsup2+/sup. Els [[calcogenur d'or|calcogenurs d'or]], com ara AuS, tenen quantitats iguals d'Au(I) i Au(III).

== Toxicitat ==
L'or pur és no tòxic i no irritant quan s'ingereixref{{ref-web|títol=Gold MSDS|url=http://www.espi-metals.com/msds's/gold.htm|editor=Electronic Space Products International|autor=S Dierks|mes=Maig|any=2005}}/ref i a vegades s'utilitza per decorar aliments en forma de [[pa d'or]]. També és un component de les begudes alcohòliques [[Goldschläger]], [[Gold Strike]] i [[Goldwasser]]. L'or ha estat aprovat com a [[additiu alimentari]] a la [[Unió Europea]] ([[número E|E175]] del [[Codex Alimentarius]]).

Els compostos solubles ([[crisoteràpia|sals d'or]]), com ara el cianur d'or de potassi, utilitzat en la galvanitzacióe l'or, són tòxics per al [[fetge]] i els [[ronyons]]. Hi ha hagut casos rars d'enverinament letal amb or a causa de cianur d'or de potassi.ref{{ref-publicació|autor =I. H. Wright, C. J. Vesey|any = 1986|article = Acute poisoning with gold cyanide|publicació =Anaesthesia|volum =41|exemplar = 79| pàgines = 936–939|doi = 10.1111/j.1365-2044.1986.tb12920.x}}/refref{{ref-publicació|autor = Wu, Ming-Ling; Tsai, Wei-Jen; Ger, Jiin; Deng, Jou-Fang; Tsay, Shyh-Haw; Yang, Mo-Hsiung.|publicació = Clinical toxicology|any = 2001|volum = 39|exemplar = 7|pàgines = 739–743|article = Cholestatic Hepatitis Caused by Acute Gold Potassium Cyanide Poisoning|doi = 10.1081/CLT-100108516 }}/ref La toxicitat de l'or es pot alleujar mitjançant [[teràpia de quelació]], amb un agent quelant com ara el [[Dimercaprol]].

El 2001, l'American Contact Dermatitis Society votà l'or com a [[Al·lergogen de l'Any]].

== Altres significats ==
=== Heràldica ===
L'or també és un [[color]], un tipus de [[groc]] emprat a l'[[heràldica]]. En gravat es representa mitjançant punts fins repartits per la superfície del camp o figura. Vegeu [[or (heràldica)]].
div style=height:3cm;background-color:#FFD700;margin-left:2cm;margin-right:2cm /div

=== Indústria musical ===
A la indústria musical, el '''[[disc d'or]]''' és un certificat que s'ofereix per un determinat nombre de discos venuts. A [[Espanya]] la [[SGAE]] n'ofereix un als músics que venen més de 50.000 còpies. Als [[Estats Units]] és la [[Recording Industry Association of America|RIAA]] que ofereix el disc d'or si un disc aconsegueix vendre almenys 500.000 còpies.ref name=Disc d'or[http://www.riaa.com/goldandplatinum.php RIAA - Gold  Platinum] (en anglès). Consultat el 17 de setembre del 2009./ref

=== Noces d'or ===
Les [[noces d'or]] corresponen al 50è aniversari del casament d'una parella.

=== Edat d'or ===
L'[[edat d'or]] és un mite que fa referència a una etapa de la humanitat de màxim desenvolupament social, tècnic i ètic, a diferència dels temps presents, degradats (es creu doncs que s'ha produït una involució). Aquesta edat d'or s'identifica amb un passat remot, amb el Paradís o amb una raça prèvia als humans contemporanis.

== Articles relacionats ==
* [[Aurostibita]]

== Referències ==
{{referències|2}}

== Bibliografia ==
* Binder, H.: ''Lexikon der chemischen Elemente - das Periodensystem in Fakten, Zahlen und Daten.'' Hirzel, Stuttgart 1999, ISBN 3-7776-0736-3
* Faulk W, Taylor G (1979) ''An Immunocolloid Method for the Electron Microscope'' Immunochemistry '''8''', 1081–1083.
* Kodak (2006) [http://www.kodak.com/global/en/professional/support/techPubs/g23/g23.pdf Toning black-and-white materials]. Technical Data/Reference sheet G-23, maig del 2006.
* Roth J, Bendayan M, Orci L (1980) ''FITC-Protein A-Gold Complex for Light and Electron Microscopic Immunocytochemistry''. Journal of Histochemistry and Cytochemistry '''28''', 55–57.
* World Gold Council, Jewellery Technology, [http://www.utilisegold.com/jewellery_technology/colours/colour_alloys/ Jewellery Alloys]

== Enllaços externs ==
{{commonscat|Gold}}
* [http://www.webelements.com/webelements/elements/text/Au/index.html webelements.com - Or] (en anglès)
* [http://environmentalchemistry.com/yogi/periodic/Au.html environmentalchemistry.com - Or] (en anglès)
* [http://www.epa.gov/epaoswer/other/mining/techdocs/gold.pdf Document tècnic sobre l'extracció i la mineria de l'or] (en anglès)
* [http://www.e-gold.com/ Or com un afer no governamental] (en anglès)
* [http://www.kitco.com Preus de l'or i economia] (en anglès)
* [http://www.homolaicus.com/storia/oro/ Història de l'or] (en italià)
* [http://www.joyaestilo.es/cotizacion-del-oro-en-tiempo-real-actualizada-al-minuto.html Cotització de l'or a temps real] (en castellà)
{{taula periòdica compacta}}

{{traducció imatge}}

{{1000 Ciència}}
{{Autoritat}}
{{Enllaç AB|de}}
{{Enllaç AB|zh}}
{{ORDENA:Or}}
[[Categoria:Or| ]]
[[Categoria:Elements natius]]</text>
      <sha1>fez9t36zjyfvu0yd8xctizh5o2ec97t</sha1>
      <model>wikitext</model>
      <format>text/x-wiki</format>
    </revision>
  </page>