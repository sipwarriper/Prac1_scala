<page>
    <title>Anthony Eden</title>
    <ns>0</ns>
    <id>346151</id>
    <revision>
      <id>13915640</id>
      <parentid>13677414</parentid>
      <timestamp>2014-08-04T16:32:23Z</timestamp>
      <contributor>
        <username>Ignasi</username>
        <id>7112</id>
      </contributor>
      <comment>afegeixo categoria</comment>
      <text>{{Infotaula President
|nom=Anthony Eden
|nationality= Britànic
|order= 64è [[Primer Ministre del Regne Unit]]br /{{petit|3r de la Reina [[Elisabet II del Regne Unit|Elisabet II]]}}
|term_start= [[7 d'abril]] de [[1955]]
|term_end= [[10 de gener]] de [[1957]]
|monarca= [[Elisabet II del Regne Unit|Elisabet II]]
|predecessor= [[Winston Churchill|Sir Winston Churchill]]
|successor= [[Harold Macmillan]]
|birth_date= [[12 de juny]] de [[1897]]
|birth_place= {{bandera|Anglaterra}} [[West Auckland]], [[comtat de Durham]]
|death_date= [[14 de gener]] de [[1977]] (79 anys)
|death_place= {{bandera|Anglaterra}} Alvediston, [[Wiltshire]] ([[Anglaterra]])
|spouse= Beatrice Beckett (1902-1957)br /{{petit|(1923-1950 (divorci))}}br /Clarissa Eden (1920)br /{{petit|(1950-1977)}}
|party= [[Partit Conservador (Regne Unit)|Partit Conservador]]
|profession= Polític
|religion=[[Anglicanisme|Anglicà]]
}}
'''Anthony Eden, primer comte d'Avon, 1r vescomte Eden''', [[Orde de la Lligacama|KG]], [[Creu Militar|MC]], [[Consell Privat del Regne Unit|PC]] ([[12 de juny]] de [[1897]] – [[14 de gener]] de [[1977]]) fou un [[polític]] [[Regne Unit|britànic]], [[Primer Ministre del Regne Unit|Primer Ministre]] del país entre [[1955]] i [[1957]]

Educat a la prestigiosa escola d'[[Eton College]] i a la [[Universitat d'Oxford]], Eden milità durant tota la seva vida al [[Partit Conservador (Regne Unit)|Partit Conservador]], pel qual fou diputat des de l'any [[1923]]. Secretari parlamentari d'[[Austen Chamberlain]], esdevingué un dels seus màxims col·laboradors al Ministeri d'Afers Exteriors (el ''Foreign Office''). Entre [[1931]] i [[1933]] fou sots-Secretari d'Estat d'exteriors, i el [[1934]] esdevingué Ministre per a la [[Societat de Nacions]].

L'any [[1935]], Eden fou nomenat Secretari d'Afers Exteriors en el govern de [[Austen Chamberlain|Chamberlain]]. Poc després però, es començà a veure la divisió d'opinions entre Chamberlain i Eden sobre quina era la política que calia seguir amb l'[[Alemanya]] nazi i la [[Itàlia]] feixista. Per Eden, la pau no era possible amb aquests règims i s'oposà frontalment a la signatura dels [[Acord de Munic|Acords de Munic]]. Aquesta oposició li obligà a dimitir del seu càrrec el [[1938]], però li féu guanyar una gran popularitat arreu del Regne Unit.

[[Fitxer:FDR and Anthony Eden at the Quebec Conference.jpg|thumb|250px|left|Eden amb Roosevelt a la Conferència de Quebec (1943)]]
En esclatar la [[Segona Guerra Mundial]], Eden es convertí en l'home de confiança de [[Winston Churchill]], del qual esdevingué el seu número dos al govern. Entre [[1939]] i [[1945]] desenvolupà els càrrecs de Ministre de Colònies, Ministre de la Guerra i [[Secretari d'Estat d'Afers Exteriors i de la Commonwealth|Secretari del Foreign Office]] (el Ministeri d'Afers Exteriors britànic).

L'any [[1945]], la victòria del [[Partit Laborista (Regne Unit)|Partit Laborista]] portà als conservadors a l'oposició. Durant aquest temps, Eden fou el líder del seu partit a la [[Cambra dels Comuns del Regne Unit|Cambra dels Comuns]], però sempre es mantingué en un segon pla dins del partit. La seva situació personal (depressiu a causa del seu divorci i la desaparició d'un fill a la guerra) i la seva lleialtat a [[Winston Churchill|Churchill]] van fer que mai es decidís a agafar les regnes del partit.

Amb el triomf conservador de [[1951]] però, tornà a ser nomenat Ministre d'Afers Exteriors per tercera vegada. Entre [[1951]] i [[1955]] va haver de fer front a certs moments difícils i va haver de prendre decisions certament polèmiques fruit de la [[Guerra Freda]] cada cop més evident. Així, alegant qüestions de salut, alliberà a presoners [[nazis]] com ara bé [[Albert Kesselring]] o [[Erich von Manstein]]. D'altra banda però, feu de mitjancer entre [[França]] i [[Vietnam]] a la [[Conferència de Ginebra (1954)|Conferència de Ginebra]], que segellà la pau entre ambdues el [[1954]], i participà en la [[Conferència de Londres (1954)|Conferència de Londres]], que determinà l'estatus de l'[[Alemanya Occidental]].

L'any [[1955]], amb la retirada de Churchill, esdevingué finalment [[Primer Ministre del Regne Unit|Primer Ministre]]. La seva vida dedicada a la diplomàcia exterior però, li va resultar un llast en aquest nou càrrec, donat que no disposava de coneixements de política interna o econòmica. Durant el seu mandat, aquests àmbits quedaren en mans dels seus ministres, mentre ell mateix seguí liderant la política exterior.

La seva intenció inicial fou aconseguir una aliança forta amb el nou president estatudinec, [[Dwight David Eisenhower]]. L'esclat de la [[Crisi de Suez|Crisi del Canal de Suez]] però, afectà greument a aquesta relació. Eden, acompanyat per [[Guy Mollet]], primer ministre francès, es decidí a fer oblidar [[Gamal Abdel Nasser|Nasser]] dels seus plans de nacionalització del canal. La intervenció militar i l'ordre americana d'alto el foc feren devallar fortament el seu prestigi, alhora que el seu estat de salut empitjorà amb diverses infeccions en poc temps. Amb tot plegat, decidí presentar la seva dimissió a principis de [[1957]] i es retirà de la vida política.

El 1961 la reina [[Elisabet II]] el creà comte d'Avon i vescomte Eden.


{{Inicia taula}}
{{Filera de successions
|títol=[[Primer Ministre del Regne Unit]]br /[[Fitxer:Flag of the United Kingdom.svg|40px|Bandera del Regne Unit]]
|abans=[[Winston Churchill|Sir Winston Churchill]]
|després=[[Harold Macmillan]]
|anys=[[1955]]–- [[1957]]}}
{{Finalitza taula}}


{{Commonscat|Anthony Eden, 1st Earl of Avon}}

{{Autoritat}}
{{ORDENA:Eden, Anthony}}
[[Categoria:Primers ministres del Regne Unit]]
[[Categoria:Secretaris d'Estat britànics d'Afers Exteriors]]
[[Categoria:Membres del Consell Privat del Regne Unit]]
[[Categoria:Polítics anglesos]]
[[Categoria:Membres del Partit Conservador britànic]]
[[Categoria:Cavallers de la Lligacama]]
[[Categoria:Persones del Comtat de Durham]]
[[Categoria:Comtes britànics]]
[[Categoria:Alumnes de la Universitat d'Oxford]]</text>
      <sha1>stnihexta55st10wh3cfg8pyel58vfm</sha1>
      <model>wikitext</model>
      <format>text/x-wiki</format>
    </revision>
  </page>