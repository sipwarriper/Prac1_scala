<page>
    <title>Klement Gottwald</title>
    <ns>0</ns>
    <id>283239</id>
    <revision>
      <id>13846851</id>
      <parentid>13020057</parentid>
      <timestamp>2014-07-16T14:44:13Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula persona
| nom     = Klement Gottwald
| imatge    = K Gottwald.jpg
| peu     = Klement Gottwald
| data_naix  ={{Data naixement|1896|11|23}} 
| lloc_naix  = Dědice (Vyškov)
| data_mort  = {{Data defunció i edat|1953|3|14|1896|11|23}} 
| lloc_mort  = [[Praga]]
| altres_noms = 
| conegut_per = 
| coneguda_per = 
| ocupació   = Polític
}}
'''Klement Gottwald''' ([[23 de novembre]] de [[1896]], Dědice (Vyškov), [[Moràvia]] del Sud, aleshores a l'[[Imperi austro-hongarès]] (actualment a la [[República Txeca]]) - [[Praga]] [[14 de març]] de [[1953]]) fou un polític [[comunisme|comunista]], durant molts anys dirigent del [[Partit Comunista de Txecoslovàquia]] (KSČ o CPCz o CPC), [[primer ministre]] i [[president de Txecoslovàquia]].

== Carrera dins del Partit ==
[[Fitxer:Bundesarchiv Bild 183-R90009, Budapest, II. Weltfestspiele, Festumzug, tschechische Delegation (cropped).jpg|thumb|250px|Celebració del Dia Internacional de la Infància de 1949, a Budapest, Hongria. La foto mostra la delegació de Txecoslovàquia; a l'esquerra hi ha un retrat Gottwald, a la dreta, de Stalin]]
Ebenista de professió, Gottwald fou un dels que el [[1921]] fundaren el KSC; entre [[1921]] i [[1926]], n'edità el diari i fou delegat del Partit a [[Eslovàquia]]; el [[1925]], esdevingué membre del Comitè Central, entre [[1926]] i [[1929]] dirigí el comitè central polític i de propaganda del comitè central del KSC; el [[1929]], fou elegit diputat del parlament txecoslovac com també esdevingué secretari general del Partit, i, entre [[1935]] i [[1943]], secretari de la [[III Internacional|Komintern]]. Durant la [[Segona Guerra Mundial]], va estar refugiat a [[Moscou]], on va actuar com a líder de la resistència comunista. El [[1945]], esdevingué president del partit.

== Presa del poder ==
{{main|Cop d'estat a Txecoslovàquia de 1948}}
El [[març]] de [[1945]], [[Edvard Beneš]], qui, entre [[1935]] i [[1938]], havia estat president de Txecoslovàquia i, des del [[1941]], cap del govern a l'exili constituït a [[Londres]], va acceptar formar un govern de coalició amb Gottwald, qui, després de les eleccions de [[1946]], esdevingué primer ministre. Després del [[Cop d'Estat de Praga]] de [[febrer]] de [[1948]], el [[9 de maig]] el Parlament aprovà una nova constitució (la [[Constitució del 9 de Maig]]), que el president Beneš es va negar a firmar. El [[7 de juny]], Beneš va dimitir i, el dia [[14 de juny|14]], el parlament designà Gottwald nou president de Txecoslovàquia.

== Els Procesos de Praga ==
Seguint la seva línia [[estalinisme|estalinista]], va nacionalitzar tota la indústria i va col·lectivitzar l'agricultura. Arran de la resistència que trobà dins del govern a la influència [[Unió Soviètica|soviètica]] en la vida política txecoslovaca, Gottwald va iniciar un procés de purgues primer per fer fora del govern els no comunistes i, després, per eliminar-ne els comunistes dissidents; així, en els [[Processos de Praga]], celebrats el [[20 de novembre]] de [[1952]], es va sotmetre a un judici-farsa [[Rudolf Slánský]], fins aleshores secretari general del partit, i tretze dirigents comunistes més, onze dels quals jueus, acusant-los de participar en una conspiració [[trotskista]], [[Josip Broz Tito|titista]] i [[sionista]]. Entre els processats, a més de Slánský, hi hagué [[Vladimir Clementis|Vlado Clementis]], ministre d'afers exteriors, i [[Gustáv Husák]], responsable del partit a [[Eslovàquia]]. Al final, onze dels acusats, entre els quals Clementis i Slánský, foren executats i els altres condemnats a presó perpètua; Husák fou rehabilitat el [[1963]] i esdevingué president de Txecoslovàquia el [[1975]]. 

Una conseqüència dels processos de Praga fou el fet que [[Milan Kundera]] explica a ''El llibre del riure i del perdó'': una fotografia presa el [[21 de febrer]] de [[1948]] on [[Vladimír Clementis]] hi surtia al costat de Gottwald fou retocada el [[1950]] per fer-hi desaparèixer Clementis, aleshores ja caigut en desgràcia.

== Mort ==

Gottwald va morir el [[1953]], només cinc dies després d'haver assistit a Moscou als funerals de [[Ióssif Stalin|Stalin]]. Segons sembla, la causa de la mort fou la malaltia de la [[sífilis]], agreujada per l'[[alcoholisme]]. Aleshores, fou succeït per [[Antonín Zápotocký]], primer ministre des de [[1948]].

== Culte a la personalitat ==

A la mort de Gottwald, se li va erigir un mausoleu al lloc del monument a Jan Žižka, al districte de Žižkov ([[Praga]]); com que havia mort de sífilis, el procés d'embalsamament no resultà efectiu i el cadàver es descompongué; per això, el [[1962]] fou retirat i incinerat.

La ciutat de [[Zlín]] ([[Moràvia]]) dugué el nom de Gottwaldov des de [[1949]] fins a [[1990]], igual com la ciutat [[Ucraïna|ucraïnesa]] de [[Zmiiv]] va ser anomenada Hotvald des de [[1976]] fins a [[1990]]. A [[Bratislava]] ([[Eslovàquia]]) també va haver-hi una avinguda Gottwald. 


{{Inicia taula}}
{{Filera de successions|títol=[[Primer Ministre de Txecoslovàquia]]|abans=[[Zdeněk Fierlinger]]|després=[[Antonín Zápotocký]]||anys=[[1946]]–[[1948]]}}
{{Filera de successions|títol=[[President de Txecoslovàquia]]|abans=[[Edvard Beneš]]|després=[[Antonín Zápotocký]]||anys=[[1948]]–[[1953]]}}
{{Finalitza taula}}
{{Autoritat}}
{{Enllaç AD|eo}}
{{Commonscat|Klement Gottwald}}

{{ORDENA:Gottwald, Klement}}

[[Categoria:Dictadors comunistes]]
[[Categoria:Polítics del Bloc de l'Est]]
[[Categoria:Komintern]]
[[Categoria:Presidents de Txecoslovàquia]]
[[Categoria:Polítics txecs]]
[[Categoria:Comunistes europeus]]</text>
      <sha1>mequgdpggx8sfpofwyodn277rfu2e3l</sha1>
      <model>wikitext</model>
      <format>text/x-wiki</format>
    </revision>
  </page>