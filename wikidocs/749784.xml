<page>
    <title>Il prigioniero</title>
    <ns>0</ns>
    <id>749784</id>
    <revision>
      <id>12905760</id>
      <parentid>12905058</parentid>
      <timestamp>2014-02-03T14:43:41Z</timestamp>
      <contributor>
        <username>Lohen11</username>
        <id>2117</id>
      </contributor>
      <minor></minor>
      <comment>Suprimida [[Categoria:Òperes del segle XX]] usant HotCat</comment>
      <text>{{Òpera
|titolcatala= El presoner
|imatge= [[Fitxer:Teatro Comunale di Firenze 02.JPG|300px|dreta|Façana del teatro Comunale de Florència on s'estrena el [[1950]]]]
|titolimatge= Façana del teatro Comunale de Florència on s'estrena el [[1950]]
|titoloriginal= Il prigioniero
|llenguaoriginal= [[Italià]]
|genere= Drama humà
|musica= [[Luigi Dallapiccola]]
|llibret= Luigi Dallapiccola
|basada= Segons la novel·la curta ''La torture par l'espérance'' de [[Philippe-Auguste Villiers de l'Isle-Adam]] i en la novel·la de [[Charles De Coster]]
|nombreactes= 1.
|epocacomposicio= [[1944]]-48
|estrena= En concert l'1 de desembre de [[1949]]: en escena, 20 de maig de [[1950]]
|teatre= Teatro Comunale de [[Florència]]
|estrenaliceu= 
|personatges=* La mare ([[soprano]])
* el presoner ([[baríton]])
* el carceller ([[tenor]])
* Fra Redentor (personatge mut)
* dos sacerdots (te/bar)
* el gran Inquisidor (tenor)
* cor de cambra (a l'escenari)
* gran cor (darrera l'escena)
}}
'''Il prigioniero''' és una [[òpera]] en un acte del compositor italià [[Luigi Dallapiccola]] ([[1904]]-[[1975]]), situada en una presó de la [[Inquisició]] a [[Saragossa]] en la segona meitat del segle XVI.

== Torturat per l'esperança ==
Dallapiccola conegué el relat ''La tortura per l'esperança'' de Villier de l'Isle-Adams el [[1939]] i l'associà immediatament amb la descripció que del rei Felip II fa [[Victor Hugo]] en ''La llegenda dels segles''. El cruel conversor d'heretges, Felip II, despertà en molts artistes associacions amb [[Hitler]] i [[Mussolini]]. Dallapiccola feu un esborrany del llibret en el trànsit de l'any [[1943]] al [[1944]], començant la composició a principis de [[1944]] i concloent la partitura el [[1948]], després de llargs períodes d'inactivitat.

L'òpera es troba en estreta relació espiritual amb els ''Cants de presó'' ([[1941]]) i els posteriors ''Cants d'alliberament'' ([[1955]]). ''El presoner'' té el seu origen en una situació política de l'època (l'establiment de dictadures feixistes a [[Europa]]), però representa les tortures dels presos polítics d'una forma arquetípica, que al·ludeix i és deutora de ''La divina comèdia'' del [[Dante]]. En l'obra del Dante, tot el que trepitja l'ínfern ha d'abandonar tota esperança. Això és el que conforma l'element intemporal i especial en l'òpera de Dallapiccola. A més la idea dramàtica resta, en aquesta obra, estructurada musicalment de forma convincent, mitjan la conversió de cada estat en el seu contrari. Dallapiccola usa sèries dodecafòniques, associades a determinades idees i que subverteixen segons les condicions, en el seu caràcter de càncer, conversió o càncer de la conversió, quan situació i sentiment produeixen l'efecte contrari. Certes formes tancades (''ricercare'', balada, ària) mantenen la transparència de l'acció musical. 

== Argument ==
Pròleg davant un teló de folre negre. Una mare espera al seu fill que ha estat empresonat per la Inquisició. Té el pressentiment de que el seu final resta proper, doncs en somnis ha vist com el rei [[Felip II]], responsable de la fúria inquisitorial, es convertia en la mort.

=== Quadre I ===
Cel·la subterrània amb llit de palla i cavall de tortura. Aquí es troben el presoner i la seva mare, aquesta vegada amb avivades esperances, doncs el carceller l'ha anomenat ''germà'', cosa que ell interpreta com a promesa d'una prompta i segura alliberació de la seva condemna. 

=== Quadre II ===
La mateixa cel·la, després d'haver-se acomiadat de la seva mare el presoner. El carceller se'n va a veure de nou al presoner i l'informa de les decisions de la resistència a [[Flandes]], que està debilitant el poder de Felip II. Com confirmen les seves paraules, el carceller deixa oberta la porta de la cel·la quan se'n va i el presoner aprofita l'ocasió i escapa. 

=== Quadre III ===
Casamata subterrània, el presoner travessa galeries subterrànies, terriblement atemorit i obligat a amagar-se diverses vegades però no és descobert.

=== Quadre ===
Gran jardí. Quan per fi va a parar a un jardí i després de molt de temps contempla de nou el cel estrellat, és rebut amb la paraula ''germà'' pel carceller, que en realitat és el gran inquisidor. L'esperança de llibertat fou l'última de les tortures pensades per a ell. Al final és conduït a la foguera.

== L'última desil·lusió musical ==
Després de la [[Segona Guerra Mundial]], el [[serialisme]] constituïa la tècnica de composició moderna i actual per la nova generació de compositors, de Dallapiccola a [[Pierre Boulez]]. La música s'organitzava en seriés tonals de dotze sons disposats en un orde determinat. Dallapiccola utilitzà en ''El presoner'' la tècnica dodecafònica al servei de l'expressió dramàtica. El presoner, que expressa francament els seus sentiments, canta en melodies dodecafòniques que sonen molt severes. 

El seu prec davant la pretesa fugida conté els dotze sons i conforma una melodia dissonant i singular, estructurada lliurement. En canvi, el gran inquisidor, que es fa passar pel seu germà, canta una melodia amb el caràcter d'una ària de mètrica regular, acompanyat per harmoniosos acords tonals.

Altres formes musicals també tenen gran rellevància. L'escena de la fuga del presoner, en la què, temorós, espera trobar el camí de la llibertat, es basa en una forma musical barroca de contrapunt: el ''ricercare'' (literalment: tornar a cercar quelcom). El [[cor]] també té gran importància. El compositor té present en els seus ''intermezzos'' les ''fanàtiques i sangonoses obres corals espanyoles del segle XVI''.

== Bibliografia ==
* ''ÒPERA'', pàgs. 106-107. d'[[András Batta]] i [[Editorial Könemann]] (ISBN 3-8290-3571-3)

{{ORDENA:Prigioniero}}
[[Categoria:Òperes ambientades a Espanya]]
[[Categoria:Òperes de la dècada del 1940]]</text>
      <sha1>13fdai37qmuwpltuc04520zlkchtcfa</sha1>
      <model>wikitext</model>
      <format>text/x-wiki</format>
    </revision>
  </page>