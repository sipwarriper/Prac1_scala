<page>
    <title>Galeusca</title>
    <ns>0</ns>
    <id>160484</id>
    <revision>
      <id>13194290</id>
      <parentid>13056650</parentid>
      <timestamp>2014-04-09T12:09:14Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: en el seus  en els seus</comment>
      <text>{{vegeu|pacte polític|GALEUSCA}}
'''Galeusca''' (Contracció dels noms de [[Galícia]], [[Euskadi]] i [[Catalunya]]) és el nom amb el que han estat designats diversos pactes entre partits i polítics nacionalistes de [[Catalunya]], [[Euskadi]] i [[Galícia]] del 1923 fins ara. El nom va ser utilitzat per primera vegada per [[Josep Conangla i Fontanilles]] el[[ 31 d'agost]] de [[1924]] durant una conferència pronunciada en el [[Centre Català de l'Havana]] amb el títol: Catalunya. Passat, present i futur.
[[File:Galeusca anagrama.jpg|thumb|Anagrama del Galeusca.]]
== El Pacte Galeusca de 1923 ==
El primer pacte Galeusca (també anomenat ''Triple Aliança'') fou signat a la seu del [[CADCI]] l'[[11 de setembre]] del [[1923]] per representants de diverses associacions i partits:
* Per Catalunya, d'[[Estat Català]] ([[Francesc Macià]]), [[Unió Catalanista]] ([[Josep Riera i Puntí]] i [[Pere Manen i Artés]] i [[Acció Catalana]] ([[Jaume Bofill i Mates]] i [[Antoni Rovira i Virgili]]) 
* Per Galícia, d'[[Irmandades da Fala]] ([[Alfredo Somoza Gutiérrez]] i [[Federico Zamora]]) i [[Irmandade Nazonalista Galega]] ([[Vicente Risco]]) 
* Pel [[País Basc]], [[Elías Gallastegi]] ''Gudari'', Jose Domingo Arana, [[Manuel de Eguileor Orueta]] i Telesforo Uribe-Etxebarría, del [[Partit Nacionalista Basc]] (sector [[Aberri]]). Més tard s'hi uniren Julien Arrien i [[Jesús María de Leizaola]] de [[Comunión Nacionalista Vasca]].

En el document es reclama plena sobirania política per a les tres nacions i proposen la creació d'un consell conjunt per a unir forces. Tanmateix, la dictadura de [[Primo de Rivera]], les diferències ideològiques entre Estat Català i el PNB i la poca força política dels nacionalistes gallecs van deixar el projecte en via morta. Fins al 1933 no es tornà a proposar la reavivació del pacte, quan el PNB s'alià amb [[Francesc Cambó]], [[Acció Catalana]] i [[Palestra]]. Però el 1934, en sorgir un conflicte entre el govern de la [[Segona República Espanyola]] i el País Basc, amb motiu d'unes eleccions municipals, una delegació de parlamentaris catalans presidida pel diputat d'[[Esquerra Republicana de Catalunya]] [[Josep Tomàs i Piera]] anà a [[Guernica]], on fou ratificat el pacte. Durant la [[guerra civil espanyola]], i un cop va obtenir l'autonomia per al País Basc, el PNB va preferir aliar-se amb [[Esquerra Republicana de Catalunya]] i durant un temps es va fer molta propaganda; quan el País Basc fou ocupat per les tropes franquistes el [[1937]], el govern autònom es va instal·lar a Barcelona.

== El Pacte Galeusca de 1941 ==
Un cop a l'exili, el [[9 de maig]] de [[1941]] es va promoure el segon pacte a [[Buenos Aires]], sota el nom de ''Galeuzka'', tot reclamant l'[[autodeterminació]] dels tres pobles i el suport dels [[aliats de la Segona Guerra Mundial|aliats]]. Els signants foren:
* Per Catalunya, [[Manuel Serra i Moret]], [[Josep Escolà i Marsà]] i Pere Mas, dels casals catalans i la [[Generalitat de Catalunya]] a l'exili.
* Per Euskadi, [[Ramón María Aldasoro]], [[José María Lasarte Arana]] i [[Francisco Basterrechea Zaldívar]], del PNB i del govern basc a l'exili.
* Per Galícia, [[Alfonso Daniel Manuel Rodríguez Castelao]], [[Antonio Alonso Ríos]] i Lino Pérez, del [[Partit Galleguista (històric)|Partit Galleguista]] i del [[Consello de Galiza]]. 

El pacte fou ratificat a [[Mèxic]] el [[22 de desembre]] de [[1944]] per representants de la [[Comunitat Catalana de Mèxic]], PNB, ELA-STV, [[Partit Galleguista (històric)|Partit Galleguista]], [[Estat Català]], [[Acció Catalana]], el Secretariat de Militats d'[[ERC]] el Partit Socialista Català i la Unió de Catalans Independents. Aquests nomenaren un secretariat tripartit format per [[Joan Loperena i Romà]] (Catalunya), José Luis Irisarri (Euskadi) i Juan López (Galícia). Entre altres objectius, es proposava combatre el règim [[Francisco Franco|franquista]], afirmar la identitat de les tres nacions, defensar els seus drets, treballar pel restabliment de la repúblicai oposar-se a la restauració de la [[monarquia]].

Tanmateix, no arribà a tenir cap ressò pràctic perquè fou desqualificat tant per [[Josep Irla i Bosch]], [[president de la Generalitat de Catalunya]] a l'exili, com per [[José Antonio Aguirre]], [[lehendakari]] a l'exili, de manera que el març del [[1945]] havia fracassat en els seus objectius. Nogensmenys, el seu record ha engrescat nombrosos intel·lectuals a l'interior i a l'exili.

== Llegat del Pacte ==
La [[declaració de Barcelona]] del [[18 de juliol]] de [[1998]] entre el [[PNB]], [[Bloc Nacionalista Gallec]] i [[Convergència i Unió]] intentava recuperar aquest esperit en contra de la política antiautonomista del president del govern espanyol [[José María Aznar]] i va tenir com a resultat la coalició electoral [[GALEUSCA]], que es presentà a les eleccions europees del [[2004]]. En aquesta coalició formada pel PNB, el Bloc Nacionalista Gallec i Convergència i Unió, també s'integraren el [[Bloc Nacionalista Valencià]] i el [[Partit Socialista de Mallorca|Partit Socialista de Mallorca - Entesa Nacionalista]].

== Referències ==
* [http://revistas.ucm.es/cps/16962206/articulos/UNIS0606130423A.PDF El Pacto Galeuzca: Planteamientos confederales en Euzkadi y Catalunya tras la guerra civil] d'[[Antonio Marquina Barrio]] (publicat a [[Historia 16]], núm 46 (1980), pp. 27-38.
* [http://www.euskonews.com/0134zbk/gaia13403es.html El Galeuzca: Una solidaridad trinacional inacabada] per Xosé Estévez, a euskonews.

[[Categoria:Entitats catalanistes]]
[[Categoria:Nacionalisme basc]]
[[Categoria:Política de Galícia]]</text>
      <sha1>lij9ir0jni1kgqvfm8g8s1eafu3xzt0</sha1>
      <model>wikitext</model>
      <format>text/x-wiki</format>
    </revision>
  </page>