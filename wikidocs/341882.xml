<page>
    <title>Marina Soviètica</title>
    <ns>0</ns>
    <id>341882</id>
    <revision>
      <id>14012475</id>
      <parentid>13986793</parentid>
      <timestamp>2014-09-05T19:34:50Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot canvia small per {{mida}} o {{referències|1}} i treu smalls que sobraven</comment>
      <text>{{VPHISMILCAT Infotaula unitat militar
|nom_de_la_unitat_militar='''Marina Soviètica'''br /Военно-морской флот СССРbr /{{mida|90%|''Voyenno-morskoy flot SSSR''}}
|imatge=[[Fitxer:Naval Jack of the Soviet Union.svg|125px|Marina Soviètica]] [[Fitxer:Naval Ensign of the Soviet Union.svg|border|125px|Marina de la Unió Soviètica]]
|peu_de_foto= Pavelló Naval i Ensenya de la Marina Soviètica
|periode = 
|data de Lleva= [[1917]]
|dissolució= [[1991]]
|pais= [[Fitxer:Flag of the Soviet Union.svg|23px|Bandera de la Unió Soviètica]] [[Unió Soviètica]]
|branca= Grans Flotes:
* [[Flota del Nord|del Nord ''Bandera Roja'']]
* [[Flota Soviètica de l'Oceà Pacífic|Oceà Pacífic]]
* [[Flota del Mar Negre| Mar Negre]] 
* [[Flota del Bàltic| Bàltica]] 

[[Aviació Naval Soviètica|Aviació Naval]] br [[Infanteria de Marina Soviètica| Infanteria de Marina]] br Artilleria Costanera 
|arma= [[Armada|Marina]]
|tipus= 
|mida= 
|estructura=[[Forces Armades de la Unió Soviètica]]
|coronel= 
|oficials_destacats= [[Nikolai Kuznetsov]] 
|batalles= [[II Guerra Mundial]]br[[Guerra Freda]]
|lema=
|divisa=
|condecoracions= 
|}}
La '''Marina Soviètica''' fou el braç naval de les [[Forces Armades Soviètiques]]. Tingué diverses denominacions al llarg del temps: '''Flota Roja Obrera i Camperola, RKKF''' (''Рабоче-Крестьянский Красный Флот, РККФ'') en 1918-1924 i 1937-1946; '''Forces Navals, VMS''' (''Военно-Морские Силы, ВМС'') en 1924-1937 i novament en 1950-1953; i '''Flota Naval de l'URSS, VMF SSSR''' (''Военно-морской флот CCCP, ВМФ СССР'', literalment 'Forces Militars Navals de l'URSS') en 1946-1950 i 1953-1991. La Marina Soviètica hauria estat intrumental en qualsevol rol del [[Pacte de Varsòvia]] en una guerra amb l'[[OTAN]], quan hauria hagut de detenir els combois navals que portessin reforços a través de l'Atlàntic cap al teatre de l'Europa Occidental. Tal conflicte no tingué lloc, però no obstant això, la Marina Soviètica encara veié una acció considerable durant la [[Guerra Freda]]. En el moment del seu apogeu, va ser la segona potència militar marítima del món, amb 1.742 navilis de combat, amfibis i de suport, representant 3.525.050 tones, contra 523 navilis de combat, amfibis i de suport i 4.142.830 tones de la [[Marina dels Estats Units d'Amèrica]] a l'[[1 de novembre]] de [[1985]], i una de les branques més potents de les Forces Armades Soviètiques.

La Marina Soviètica estava dividida en diverses flotes principals: la [[Flota del Nord|Flota Soviètica del Nord ''Bandera Roja'']], la [[Flota Soviètica de l'Oceà Pacífic]], la [[Flota del Mar Negre]] i la [[Flota del Bàltic|Flota Bàltica]]. La [[Flotilla Soviètica del Caspi|Flotilla del Caspi]] era una formació semiindependent, administrativament sota l'administració de la Flota del Mar Negre; mentre que l'Esquadró Soviètic de l'Oceà Índic retirà les seves unitats i estava sota la jurisdicció de la Flota del Pacífic. Altres components incloïen l'[[Aviació Naval Soviètica|Aviació Naval]], la [[Infanteria de Marina Soviètica]] i l'Artilleria Costanera. La Marina Soviètica va ser reformada a la [[Marina Russa]] amb la dissolució de la Unió Soviètica el [[1991]].
 
== Història ==
=== Inicis ===
La Marina Soviètica tingué els orígens el [[1917]] en les restes de la [[Marina Imperial Russa]]. Molts vaixells van continuar en servei després de la [[Revolució Russa|Revolució d'Octubre]], si bé amb diversos noms. Podria considerar-se que el primer vaixell de la incipient armada va ser el [[creuer (vaixell de guerra)|creuer]] [[Aurora (creuer)|''Aurora'']], la tripulació del qual s'uní als [[Bolxevic]]s. Ja anteriorment hi havia hagut un alçament bolxevic el 1905 al [[cuirassat Potemkin|cuirassat ''Potemkin'']].

[[Fitxer:aurora 1903.jpg|thumb|left|250px|El creuer [[Aurora (creuer)|''Aurora'']], el ''no oficialment'' primer vaixell de la Marina Soviètica, després del motí dels seus mariners contra l'[[imperi Rus]] al 1917.]]
La Marina Soviètica, establerta com a '''Flota Roja Obrera i Camperola''' ([[rus]] Рабоче-Крестьянский Красный флот o PKKФ; transcrit ''Rabotxe-Krestiànskiï Kràsniï Flot'' o RKKF) el 29 de gener (11 de febrer) de 1918 per decret del [[Sovnarkom|govern soviètic]], existia en un estat de disposició per al servei durant els anys d'entreguerres, i posseïa diversos centenars de vaixells de combat i de suport, incloent-hi [[cuirassat]]s i diversos esquadrons aeris navals. Molts vaixells van perdre's durant la Revolució, la intervenció, i 23 vaixells de combat per les mines. Malgrat a aquest estat de les coses, la [[Flota Soviètica del Bàltic|Flota Bàltica]] restà com una gran formació naval, i la [[Flota del Mar Negre]] també oferia una base per a l'expansió. A més, existien unes 30 flotilles de combat en les rutes fluvials.Com que les atencions del país estaven molt dirigides, la Marina no va veure massa ni en fons ni en entrenament. Un clar indicador de l'amenaça percebuda de la Marina va ser que els soviètics no van ser invitats a participar en el [[Tractat Naval de Washington]], que serví per limitar la mida i les capacitats de les marines més poderoses.

La [[Revolta de Kronstadt|insurrecció dels mariners i soldats de la base naval de Cronstadt]], situada a la badia de Leningrad al març de [[1921]], en conjunció amb diverses revoltes paisanes (les nakhovtxina ucraïneses) van inflamar el país. Davant dels fets, [[Lenin]] revisà la seva política econòmica per obrir l'era de la [[Nova Política Econòmica|Nova Política Econòmica Soviètica]].

No obstant això, als anys trenta, a mesura que augmentava la industrialització a la Unió Soviètica, es va planificar l'expansió de la Marina Soviètica en una de les més poderoses del món. El 1926, el Consell dels Treballadors i de Defensa aprovà un programa de construcció naval per construir dotze submarins, i els sis primers van ser coneguts com els [[Submarí classe Dakabrist|''Classe Dekabrist'']]. Des del [[4 de novembre]] de [[1926]], l'Oficina Tècnica N.4, sota la direcció de [[Boris Mikhailovitx Malinin|B.M. Malinin]] estava dirigint els treballs de construcció de submarins a les drassanes del Bàltic. El nom ''Oficina Tècnica n.4'' va ser l'atorgat a l'antic Departament de Submarins i encara és un departament secret. Durant els anys següents es van construir 133 submarins segons els dissenys desenvolupats sota la direcció de Malinin. 

Es feren plans addicionals per formar la [[Flota Soviètica de l'Oceà Pacífic|Flota del Pacífic]] el [[1932]] i la [[Flota Soviètica del Nord| Flota del Nord]] el [[1933]]. Aquesta havia de ser construïda basant-se en els poderosos [[cuirassat classe Sovietsky Soyuz |cuirassats de la classe '' Sovietsky Soyuz'']]. Aquest programa de construcció estava en les seves etapes inicials en el moment de la [[Operació Barbarroja|invasió alemanya]] el [[1941]], forçant la seva suspensió.

La [[Guerra d'Hivern]] de 1939-40 portà alguna acció menor al [[mar Bàltic|Bàltic]], limitant-se principalment a duels d'[[artilleria]] entre les fortaleses [[Finlàndia|fineses]] i els creuers i cuirassats soviètics.

=== La Gran Guerra Patriòtica ===
Després d'haver estat durant molt de temps una flota de defensa costanera, la Marina Roja va jugar un paper secundari a la [[Front Oriental de la Segona Guerra Mundial|Gran Guerra Patriòtica]], en la que molts mariners i canons navals van ser enviats per ajudar a l'[[Exèrcit Roig]], i aquestes forces navals reassignades van prendre part en totes les grans accions del Front Oriental; malgrat que el 1941 posseïa la primera força submarina del món. El personal naval soviètic desenvolupà principalment papers terrestres a les batalles d'[[Batalla d'Odessa (1941)|Odessa]], [[Setge de Sebastòpol (1941-1942)|Sebastòpol]], [[Batalla de Stalingrad|Stalingrad]], [[Novorossisk]], [[Operació Edelweiss|Tuapse]] o [[Setge de Leningrad|Leningrad]].

Posteriorment, els submarins soviètics van causar diversos dels naufragis més mortífers de la història, com els dels creuers [[SS General von Steuben|''Steuben'']] i [[Wilhelm Gustloff (vaixell)|''Wilhelm Gustloff'']] el 1945.
[[Fitxer:US-Soviet sailors on VJ Day.jpg|thumb |Mariners soviètics i americans a [[Alaska]], celebrant la rendició del [[Imperi japonès|Japó]] al 1945]]

La composició de la marina soviètica el 1941 incloïa:

: 3 cuirassats de línia
: 7 creuers (incloent 4 [[creuer classe Kirov|creuers classe Kirov]] moderns)
: 59 destructors (incloent 46 dels moderns [[destructor classe Gnevni|Tipus 7]] i [[destructor classe Soobrazitelni|Tipus 7U]])
: 218 submarins
: 269 torpediners
: 22 patrullers
: 88 pescamines
: 77 caçasubmarins

En diverses etapes, hi arribaren a haver 219 vaixells incloent 3 cuirassats, 2 creuers pesats i 7 lleugers, 45 destructors i 91 submarins.

Aquesta relació inclou alguns vaixells anteriors a la I Guerra Mundial (els destructors de classe Novik, alguns creuers i tots els cuirassats), així com els vaixells més moderns construïts tant a la Unió Soviètica com a tota Europa (com els destructors construïts a Itàlia [[destructor classe Taixkent|classe Taiskent]], o el creuer alemany parcialment completat [[Creuer Lützow (classe Hipper)|Lützow]]. Durant la guerra, diversos dels vaixells a les drassanes de [[Leningrad]] o [[Nikolaiev]] van ser destruïts (principalment pels atacs aeris o per les [[mina naval|mines]], però la Marina Soviètica també rebé destructors romanesos capturats, així com alguns enviaments provinents del [[Acords del Préstec-Arrendament |Préstec-Arrendament]], com el cuirassat de la [[Royal Navy]] britànica [[HMS Royal Sovereign (05)|HMS Royal Sovereign]] (rebatejat ''Arkhangelsk'') el creuer americà [[USS Milwaukee (CL-5)|Milwaukee]] (rebatejat ''Murmansk''), a canvi de la part soviètica de la [[Regia Marina|marina italiana]] capturada.

Al [[Mar Bàltic]], després de la captura de Tallin, els vaixells de superfície van quedar bloquejats a [[Leningrad]]-[[Kronstadt]] pels camps de mines, on van participar en la defensa antiaèria de la ciutat i en el bombardeig de les posicions alemanyes. Un exemple de la manca de recursos soviètica és que el cuirassat [[Cuirassat Petropavlovsk (1914)|Marat]], un vaixell anterior a la I Guerra Mundial ancorat al port de Kronstadt pels [[Junkers Ju 87|Stukes]] alemanys el 1941, i que durant la resta de la guerra s'aprofità la part no submergida com a bateria artillera. Els submarins, tot i patir grans pèrdues degudes a les accions antisubmarines germano-fineses, van jugar un paper principal a la guerra al mar, desbaratant la [[Kriegsmarine|navegació de l'Eix]] pel Bàltic.

Al [[Mar Negre]], diversos vaixells pels camps de mines i per la [[Luftwaffe]], però van col·laborar en la defensa de les bases navals i en portar-los subministraments durant els setges i les evacuacions. Els canons pesats navals van ajudar en la defensa de les ciutats navals durant molt de temps després que fossin assetjades per les [[Wehrmacht|forces de l'Eix]].

A l'[[Oceà Àrtic]], els destructors de la [[Flota Soviètica del Nord|Flota del Nord]] (classes Novik, Tipus 7 i Tipus 7A) van participar en la lluita antiaèria i antisubmarina, dedicant-se principalment en la defensa dels [[Combois de l'Àrtic|combois aliats]] que portaven els carregaments del Préstec-Arrendament.

Al [[Oceà Pacífic|Pacífic]], la Unió Soviètica no entrà en guerra amb el [[Imperi Japonès|Japó]] fins al 1945, i així diversos destructors van poder ser transferits a la Flota del Nord.

Des de l'esclat de les hostilitats, la [[Servei Aeri de la Marina Soviètica|''Morskaya Aviatsiya'']], el Servei Aeri de la Marina Soviètica, va proveir de suport aeri a les operacions navals o terrestres en les quals estava implicada la Marina Roja. 

Al final de la guerra, els soviètics reberen diversos [[Regia Marina|vaixells de guerra italians]] com a compensació pels danys de guerra.

=== Guerra Freda ===
Després de la guerra, els soviètics van arribar a la conclusió que necessitaven ser capaços de competir amb occident a qualsevol preu, embarcant-se en un projecte per poder desafiar l'oest. La construcció naval soviètica es va mantenir construint submarins basats en els dissenys de la [[Kriegsmarine]], sent botats amb una gran freqüència a la postguerra immediata. Posteriorment, gràcies als propis projectes d'investigació i a la tecnologia obtinguda a través de l'espionatge primer de l'Alemanya Nazi i dels països occidentals, els soviètics gradualment van millorar els seus dissenys de submarins, tot i que inicialment anaven una generació endarrerits respecte als països de l'[[OTAN]].

No obstant això, els soviètics ben aviat van equiparar-se amb els seus adversaris. Els soviètics no van trigar a equipar la seva flota de superfície amb [[míssil]]s de tota mena. De fet, va esdevenir marca del disseny soviètic situar grans míssils en, relativament, vaixells porta-míssils petits però veloços. No obstant això, la Marina Soviètica també posseïa grans [[creuer (vaixell de guerra)|creuer]]s amb grans míssils guiats, com els [[Creuer de batalla classe Kirov|classe ''Kirov'']] i els [[Creuer classe Slava|classe ''Slava'']]. Diversos dels seus submarins estaven considerats com a superiors als seus rivals americans.

Des de [[1958]], la Marina Soviètica ja se situava al segon rang mundial, sota l'impuls de l'almirall [[Sergei Gorxkov|Sergei Georgievitx Gorxkov]], que presidí el seu destí durant diverses dècades.

==== Portaavions i aviació ====
[[Fitxer:Kiev 1985 DN-SN-86-00684r.jpg|thumb|250px|El [[Portaavions soviètic Kíev|''Kíev'']], un [[portahelicòpters]] i la resta de la [[Portaavions soviètic Kíev|seva classe]], que van constituir un important component del sistema de defensa antisubmarina.]]
La Marina Soviètica normalment donà menys importància als portaavions que els seus [[Marina dels Estats Units|rivals americans]], potser degut a la seva immensitat geogràfica i a les mides de les seves costes. No obstant això, se sentí que es necessitava una força de portaavions d'algun tipus.

El 1968 i 1969 van aparèixer els [[Portahelicòpters classe Moskva| Portahelicòpters classe ''Moskva'']], seguits del primer de 4 [[portaavions]] [[Portaavions soviètic Kíev| classe ''Kíev'']] el 1973. A ambdues classes només podien operar helicòpters i avions [[V/STOL]] (com el [[Iàkovlev Iak-38|Iak-38 'Forger']]), i es creia que havien estat dissenyats per operar primàriament dins del radi d'acció dels avions de l'[[Aviació Naval Soviètica]] amb seus a terra. La seva posada en marxa constituí un gran progrés respecte al Kíev, amb l'equivalent de la capacitat del [[Portaavions Francès Clemenceau|''Clemenceau'']]. 

A la dècada dels 70, els soviètics van emprendre el [[Projecte OREL]], que volia crear un [[superportaavions]] capaç de competir contra els seus equivalents americans. No obstant això, el projecte es cancel·là quan encara estava a les taules de dibuix, quan arribaren altres prioritats estratègiques.

A la dècada dels 80, la Marina Soviètica adquirí el seu primer [[portaavions]] real, el [[Portaavions Soviètic Almirall Kuznetsov|''Tbilisi'']], posteriorment anomenat ''Almirall Kuznetsov''. Un distintiu dels portaavions soviètics és el seu armament ofensiu basat en míssils (com els de llarg abast AAW), mostrant un concepte operatiu que mostrava menys èmfasi en els vaixells escorta, comparat amb les operacions de portaavions occidentals.
[[Fitxer:Soviet navy personnel (1982).JPEG|thumb|250px|left |Mariners soviètics en parada]]
A la segona meitat dels 80, la Marina Soviètica inicià de nou la construcció d'un superportaavions, l'[[Portaavions Soviètic Ulyanovsk|''Ulyanovsk'']], que hauria d'haver portat avions com el [[Sukhoi Su-33|Sukhoi Su-33 'Flanker-D']]. La nau estava construïda sobre un 40%, quan el final de la [[Guerra Freda]] i el desmembrament de la Unió Soviètica van fer aturar el projecte. L'incomplet ''Ulyanovsk'' va ser finalment venut com a xatarra.

Per tal d'omplir el paper dels portaavions, la Marina Soviètica desenvolupà un gran nombre de [[bombarder estratègic| bombarders estratègics]] per a acomplir funcions marítimes, com a part de la ''[[Aviació Naval Soviètica|Aviatsiya Voenno-Morskogo Flota]]'' (AV-MF, o Aviació Naval). Bombarders estratègics, com el [[Tupolev]] [[Tupolev Tu-16|Tu-16]] i el [[Tupolev Tu-22M|Tu-22M]] van ser desplegats amb míssils aire-mar d'alta velocitat. El paper principal d'aquests avions era la interceptació dels combois de l'[[OTAN]] en les línies de comunicació entre Europa i Amèrica del Nord.

==== Submarins ====
En diversos aspectes, incloent la velocitat i la tecnologia del reactor, els submarins soviètics van ser, i segueixen sent, alguns dels millors del món. A més de les seves relatives altes velocitats i profunditat operativa, eren difícils de contrarestar pels seus múltiples compartiments, la seva força d'emersió i especialment pel seu disseny de doble casc. 

Els seus defectes primaris eren que feien massa soroll (els americans eren més silenciosos) i la tecnologia del [[sonar]]. Va ser en el camp de l'acústica, així com en els mètodes de producció on els soviètics van cercar la tecnologia occidental. En el camp de l'acústica segurament l'espia [[John Anthony Walker]] va fer una immensa contribució al coneixement soviètic.

El soviètics tenien un gran nombre de dissenys per submarins amb míssils guiats, com els de [[Submarí classe Oscar|classe Oscar]], així com molts submarins amb [[míssil balístic|míssils balístics]] i [[submarí d'atac|submarins d'atac]]. Els [[Submarí classe Tifó|classe Tifó]] (Nomenclatura OTAN: Typhoon. Nomenclatura soviètica: Akula / Акула) soviètics eren els majors submarins de tot el món. La força ofensiva dels submarins soviètics era, igual que la resta de la Marina Soviètica, dirigida cap a la interceptació dels combois de l'OTAN, però també per atacar els grups de portaavions.

Durant la seva història, els submarins soviètics van patir diversos accidents, principalment en els submarins nuclear. Entre els incidents soviètics més famosos estan el del [[Submarí soviètic K-219|K-219]] i el del [[Submarí soviètic K-278|K-278 ''Komsomolets'']], ambdós perduts en incendis; i l'amenaça del reactor nuclear del [[Submarí soviètic K-19|K-19]], en part avortat pel seu [[Nikolai Vladímirovitx Zateiev|capità]]. Una seguretat nuclear inapropiada, un pobre control de danys i de control de qualitat de construcció (especialment en els primers submarins) eren les causes típiques dels accidents. En diverses ocasions, aquests van ser atribuïts a col·lisions amb submarins americans, però això no ha estat confirmat oficialment per la [[Marina dels Estats Units]], que manté una política de secret respecte als incidents nuclears.

=== Transició i futur ===
[[Fitxer:Soviet Navy Bases 1984.png|thumb|250px |Bases de submarins al 1984]]
Després de la [[dissolució de la Unió Soviètica]] i el final de la [[Guerra Freda]], la Marina Soviètica va ser, igual que la resta de branques de les Forces Armades soviètiques, dividida entre les diverses repúbliques. Concretament la [[Flota del Mar Negre]] va passar diversos anys al [[llimbs]], abans què s'arribés a un acord entre [[Rússia]] i [[Ucraïna]] per repartir-se-la. La manca de presència naval resultant, particularment al Pacífic Occidental, és assenyalat con un factor contribuent a l'augment de la [[pirateria]] des dels anys 90.

== Estratègia ==
Tenint en compte la seva posició geogràfica i la del seu principal enemic durant la Guerra Freda (els Estats Units), la Unió Soviètica adoptà una estratègia naval de suport terrestre. Així, l'accent es posà en la destrucció dels mitjans navals enemics més que no pas sobre l'acció cap a la terra. Així s'explica l'accent posat en la construcció de submarins i de l'escàs desenvolupament de mitjans de desembarcament o de portaavions.

== Desplegament ==
[[Fitxer:38 Kresta class destroyer nr Murmansk March1970.jpg|thumb|Creuer de classe Kresta al 1970]]
[[Fitxer:27KashinClassRefuellingOffMoroccoJan1970.jpg|thumb |Fragata de classe Kaixin al Marroc al 1970]]

La Marina Soviètica, com actualment ho està la Marina Russa, estava dividida en 4 flotes:

* La [[Flota Soviètica del Nord| Flota Soviètica del Nord ''Bandera Roja'']]: la més important, amb seu a la [[península de Kola]], al llindar del [[cercle polar àrtic]]. Les seves bases feien d'aquesta regió la més [[armament atòmic|nuclearitzada]] del [[planeta Terra]]. La majoria dels grans vaixells de superfície i la meitat dels submarins estaven assignats a aquesta flota
* La [[Flota Soviètica de l'Oceà Pacífic]]: situada a l'extrem oriental rus, amb la base principal a [[Vladivostok]]. Tenia assignada l'altra meitat dels submarins i diversos grans navilis de superfície assignats a aquesta flota
* La [[Flota del Mar Negre]] : amb seu principal a [[Crimea]], i estava composta de naus lleugeres.
* La [[Flota del Bàltic|Flota Bàltica]]: amb seu a [[Sant Petersburg|Leningrad]] i a [[Kaliningrad]], i estava composta d'unitats lleugeres.

A ultramar, la flota soviètica mantenia permanentment diverses esquadres:
* A la [[Mediterrània]] disposava de 35 a 40 navilis, als pots oberts de [[Síria]], [[Líbia]] i [[República de Malta|Malta]]
* A l'[[Oceà Índic]], uns 25 navilis amb seu a [[Iemen]] i a [[Etiòpia]]
* Al [[Mar de la Xina Meridional|Mar de Xina]], uns 15 vaixells ancorats al [[Vietnam]]
* A l'Àfrica Occidental, entre 5 i 8 navilis amb base a [[Angola]]
* Al [[Mar de les Antilles]], entre 1 i 3 navilis estacionats a [[Cuba]]

== Missions ==
La Marina Soviètica tenia una missió doble: protegir els països del [[Pacte de Varsòvia]] contra qualsevol atac provinent del mar i, alhora, en cas d'una ofensiva contra l'OTAN, neutralitzar ràpidament les forces navals enemigues i ocupar les seves línies d'aprovisionament.

Aquesta estratègia conduí a la constitució d'una gran flota de guerra. Per a assegurar la seva vocació defensiva, la Marina Soviètica va dotar-se de nombroses unitats petites, desplegades únicament a les aigües territorials dels països del Bloc de l'Est. L'altre component era susceptible d'intervenir per tot arreu als mars del món: a la Mediterrània, a l'Oceà Índic, al Mar de Xina i a l'Atlàntic Sud.

== Forces i febleses ==
[[Fitxer:Moskva class helecopter carrier.JPEG|thumb|Porta-helicopters classe Moskva]]
Amb 460.000 homes, més de 600 navilis de guerra de tota mena (amb més de 3,5 milions de tones) i unes 400 aeronaus, la Flota Soviètica realment imposava als anys 80. No obstant això, tota aquesta cursa vers el tonatge no ha de fer passar per alt les febleses d'aquesta marina:

* El temps passat al mar era inferior en nombre al de la resta de les grans marines, així com l'entrenament i la formació dels seus components. La gran majoria dels reclutes eren originaris de centres urbans o de regions a l'interior i no tenien cap mena de cultura naval. 
* Per un altre costat, la qualitat dels seus navilis era, en general, inferior a la dels de l'oest, la qual cosa portà a nombrosos accidents.
* La pròpia geografia de l'URSS era un desavantatge, doncs les seves bases navals sovint es trobaven bloquejades pel gel la major part de l'any (com les situades a la regió de Murmansk), havent de concentrar-se a bases els accessos de les quals estaven controlades pels estrangeres, con el mar Negre per a les instal·lacions de [[Crimea]], el mar Bàltic per a les de [[Leningrad]] i [[Kaliningrad]] o el Mar del Japó per a les bases de [[Vladivostok]].

== Infanteria de Marina ==
{{Principal|Infanteria de Marina Soviètica}}
[[Fitxer:Soviet naval infantrymen and PT-76 DN-ST-90-00772.jpg|thumb |Vehicle lleuger [[PT-76]] de la Infanteria de Marina Soviètica]]
La Infanteria de Marina es dissolgué el 1947, però va ser reconstituïda el 1963, molt influenciada per les accions espectaculars dels [[Marines Reials|Royal Marines]], del [[Cos de Marines dels Estats Units|USMC]] i de les forces franceses destinades a l'Orient Mitjà.

A la dècada dels 60, la Infanteria de Marina comptava amb uns 8.000 homes, mentre que als 80 tenia entre 12.000 i 15.000 homes, repartits en 5 regiments amfibis. Estaven desplegats per les 4 flotes soviètiques.

== Orde de Batalla de la Flota Soviètica el 1983 ==

'''Efectius''': 460.000 homes, dels quals 345.000 eren de lleva.

'''Flota de combat''':
* 67 [[Submarí amb capacitat nuclear|Submarins amb capacitat nuclear]] ([[Submarí classe Delta| classe Delta]], [[Submarí classe Yankee| classe Yankee]], [[Submarí classe Hotel| classe Hotel]], [[Submarí classe Typhoon| classe Typhoon]])
* 15 submarins a propulsió convencional amb llançament de míssils ([[Submarí classe Golf|classe Golf]]
* 18 [[Submarí nuclear amb míssils de creuer| Submarins nuclears amb míssils de creuer]] ([[Submarí classe Oscar | classe Oscar]], [[Submarí classe Papa | classe Papa]], [[Submarí classe Charlie | classe Charlie]], [[Submarí classe Echo | classe Echo]])
* 17 submarins a propulsió convencional amb míssils de creuer
* 70 [[Submarí nuclear d'atac|submarins nuclears d'atac]]
* 159 submarins clàssics
* 3 porta-aeronaus (classe Kíev)
* 2 [[creuer (vaixell de guerra)|creuers]] porta-helicòpters (classe Moskva)
* 2 creuers a propulsió nuclear (classe Kirov)
* 30 creuers dotats de míssils
* 11 creuers lleugers i de comandament
* 105 destructors de tota mena
* 99 [[fragata (vaixell)|fragates]] (de les quals, 37 eren de la [[Fragata classe Riga|classe Riga]] anti-submarins)
* 61 naus lleugeres
* 131 [[corbeta|corbetes]] anti-submarins
* 27 corbetes llança míssils ([[cobveta classe Wanuixka|classe Wanuixka]])
* 100 patrulleres
* 62 [[hidroales]]
* 194 patrulleres ràpides o de vigilància costanera
* 355 minadors

'''Flota amfíbia'''
* 30 grans navilis de desembarcament
* 1 vaixell de desembarcament
* 50 llanxes mitjanes de desembarcament

'''Aeronàutica Naval'''
1.400 aparells:
* avions de patrulla marítima
** 87 [[Tupolev Tu-16]] Badger
** 45 [[Tu-95]] Bear
** 6 [[Tupolev Tu-22 Blinder]]
* [[Bombarder]]s
** 85 [[Tupolev Tu-22M]]
** 270 [[Tupolev Tu-16]] Badger
** 40 [[Tupolev Tu-22 Blinder]]
* avions d'atac
** 50 [[Iàkovlev Iak-38 Forger]]
** 40 [[Soukhoï Su-17]]
* Lluita antisubmarina
** 50 [[Tu-95]] Bear
** 90 Mail
** 50 May
* Helicòpters de lluita antisubmarina
* 250 hormone, [[Kamov Ka-27]] Haze et Helix

==Comandants en Cap de les Forces Navals Soviètiques ==
* [[Vasili Altfater|Vasili Mikhailovich Altfater]] (Octubre, 1918 — Abril, 1919)
* [[Ievgeni Berens|Ievgeni Andreievitx Berens]] (Maig, 1919 — Febrer, 1920)
* [[Aleksandr Nemits|Aleksandr Vasilievitx Nemits]] (Febrer, 1920 — Desembre, 1921)
* [[Eduard Pantserjanskii|Eduard Samoilovitx Pantserjanski]] (Desembre, 1921 — Desembre, 1924)
* [[Viatxeslav Zof|Viatxeslav Ivanovitx Zof]] (Desembre, 1924 — Agost, 1926)
* [[Romuald Muklevitx|Romuald Adamovitx Muklevitx]] (Agost, 1926 — Juliol, 1931)
* [[Vladímir Mitrofanovitx Orlov]] (Juliol, 1931 — Juliol, 1937)
* [[Mikhail Viktorov|Mikhail Vladímirovitx Viktorov]] (Agost, 1937 — Gener, 1938)
* [[Piotr Andreievitx Smirnov]] (January — Agost, 1938)
* [[Mikhail Frinovski|Mikhail Petrovitx Frinovski]] (Setembre, 1938 — Abril, 1939)
* [[Nikolai Kuznetsov|Nikolai Gerasimovitx Kuznetsov]] (Abril, 1939 — Gener, 1947)
* [[Ivan Iumaixev|Ivan Stepanovitx Iumaixev]] (Gener, 1947 — Juliol, 1951)
* [[Nikolai Kuznetsov|Nikolai Gerasimovitx Kuznetsov]] - (Juliol, 1951 — Gener, 1956), segon mandat
* [[Sergei Gorxkov|Sergei Georgievitx Gorxkov]] - (Gener, 1956 - Desembre, 1985). Considerat l'oficial màxim responsable de la reforma de la Marina Soviètica
* [[Vladímir Txernavin|Vladímir Nikolaievitx Txernavin]] - (1985–1992)

== Taula de divises de la Marina Soviètica ==

{| style=border:1px solid #8888aa; background-color:#f7f8ff; padding:5px; font-size:95%; margin: 0px 12px 12px 0px;
|- bgcolor=#CCCCCC
!colspan=5| Almiralls || colspan=3|Oficials superiors ||colspan=4|Oficials 
|-
|
|-
|- align=center
|align=center rowspan=2|[[Fitxer:Rank insignia of адмирал Флота Советского Союза.svg|50px|Almirall de la Flota de la Unió Soviètica]]
|[[Fitxer:RAF N F9AdmirFleet 1943-55.svg|40px|Almirall de la Flota (primer disseny)]]
|[[Fitxer:RAF N F8Adm since 2010par.svg|40px|Almirall]]
|[[Fitxer:RAF N F7VicAdm since 2010par.svg|40px|Vicealmirall]]
|[[Fitxer:RAF N F6RearAdm since 2010par.svg|40px|Contraalmirall]]
|[[Fitxer:RAF N F5CaptNavy since 2010par.svg|40px|Capità, 1a classe]]
|[[Fitxer:RAF N F4Com since 2010par.svg|40px|Capità, 2a classe]]
|[[Fitxer:RAF N F3LtCom since 2010par.svg|40px|Capità, 3a classe]]
|[[Fitxer:RAF N F2CaptLt since 2010par.svg|40px|Capità Tinent]]
|[[Fitxer:RAF N F1FstLt since 2010par.svg|40px|Tinent Superior]]
|[[Fitxer:RAF_N_F1-2Lt_since_2010par.svg|40px|Tinent]]
|[[Fitxer:RAF N F1-3SubLt since 2010par.svg|40px|Tinent Inferior]]
|
|- align=center

|[[Fitxer:Fleet Admiral of the URSS (cuff).gif|40px|Almirall de la Flota (primer disseny)]]
|[[Fitxer:Admiral-_Soviet_Navy_(cuff).png|40px|Almirall]]
|[[Fitxer:Viceadmiral - Soviet Navy (cuff).gif|40px|Vicealmirall]]
|[[Fitxer:Rear admiral - Soviet Navy (cuff).gif|40px|Contraalmirall]]
|[[Fitxer:Captain_1st-_Soviet_Navy_(cuff).png|40px|Capità, 1a classe]]
|[[Fitxer:Captain_2n-_Soviet_Navy_(cuff).png|40px|Capità, 2a classe]]
|[[Fitxer:Captain_3rd-_Soviet_Navy_(cuff).png|40px|Capità, 3a classe]]
|[[Fitxer:Lt Commander- Soviet Navy (cuff).gif|40px|Capità Tinent]]
|[[Fitxer:Lieutenant Superior - Soviet Navy (cuff).gif|40px|Tinent Superior]]
|[[Fitxer:Lieutenant - Soviet Navy (cuff).gif|40px|Tinent]]
|[[Fitxer:Lieutenant Inferior - Soviet Navy (cuff).gif|40px|Tinent Inferior]]

|- align=center
|[[Almirall de la Flota de la Unió Soviètica]]brАдмирал Флота Советского Союза
|[[Almirall de la Flota de la Unió Soviètica|Almirall de la Flota]]{{mida|85%|(1r disseny)}}brАдмирал Флота
|[[Almirall]]brАдмирал
|[[Vicealmirall]]brВице-адмирал
|[[Contraalmirall]]brКонтр-адмирал
|[[Capità|Capità, 1a classe]]brКапитан 1-го ранга
|[[Capità|Capità, 2a classe]]brКапитан 2-го ранга
|[[Tinent Comandant|Capità, 3a classe]]brКапитан 3-го ранга
|[[Capità Tinent]]brКапитан-лейтенант
|[[tinent|Tinent Superior]]brСтарший лейтенант
|[[Tinent]]brЛейтенант
|[[tinent|Tinent Inferior]]brМладший лейтенант
|colspan=10|
|-
|- bgcolor=#CCCCCC
!colspan=3| || colspan=3|Guardamarines || colspan=4| Contramestres ||colspan=4|Marineria
|-
|- align=center
| '
| 
| 
|[[Fitxer: Rank insignia of старший мичман of the Soviet Navy.svg|40px|Guardiamarina superior]]
|[[Fitxer: Rank insignia of мичман of the Soviet Navy.svg |40px|Guardiamarina]]
| [[File:Rank insignia of главный корабельный старшина 2 of the Soviet Navy.svg|40px|Bótsman]]
|[[Fitxer: Rank insignia of главный корабельный старшина of the Soviet Navy.svg |40px|Contramestre de Vaixell en cap]]
|[[Fitxer: Rank insignia of главный старшина of the Soviet Navy.svg |40px|Contramestre en Cap]]
|[[Fitxer: Rank insignia of старшина 1-й статьи of the Soviet Navy.svg |40px| Starxinà, 1a classe]]
|[[Fitxer: Rank insignia of старшина 2-й статьи of the Soviet Navy.svg |40px| Starxinà, 2a classe]]
|[[Fitxer: Rank insignia of старший матрос of the Soviet Navy.svg |40px|Mariner Superior]]
|[[Fitxer: Rank insignia of матрос of the Soviet Navy.svg|40px|Mariner]]

|- align=center
| 
| 
| 
|[[Guardiamarina|Guardiamarina superior]]br Старший мичман 
|[[Guardiamarina]] brМичман
| [[Contramestre|Contramestre de Vaixell en cap]] brГлавный корабельный старшина 2 
|[[Contramestre|Contramestre de Vaixell en cap]] brГлавный корабельный старшина 
|[[Contramestre|Contramestre en Cap]] brГлавный старшина 
|[[Contramestre| Starxinà, 1a classe]] brСтаршина 1-й статьи 
|[[Contramestre| Starxinà, 2a classe]] brСтаршина 2-й 
|[[Mariner Superior]] brСтарший
|[[Mariner]] brМатрос
|colspan=10|
|-
|}

== Vegeu també ==
* [[Exèrcit Roig]]
* [[Força Aèria Soviètica]]
* [[Forces Armades Soviètiques]]

{{Plantilla:Forces Armades URSS}}


{{Commonscat|Navy of the Soviet Union}}

{{ORDENA:Marina Sovietica}}	!--ORDENA generat per bot--
[[Categoria:Forces Armades de la Unió Soviètica]]
[[Categoria:Marina]]
[[Categoria:Marina Soviètica]]
[[Categoria:Unitats militars soviètiques de la Segona Guerra Mundial]]</text>
      <sha1>dvudm8kef2seg9phwo1s3ar0o4w72q4</sha1>
      <model>wikitext</model>
      <format>text/x-wiki</format>
    </revision>
  </page>