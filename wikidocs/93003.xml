<page>
    <title>Klaus Barbie</title>
    <ns>0</ns>
    <id>93003</id>
    <revision>
      <id>13818392</id>
      <parentid>13014350</parentid>
      <timestamp>2014-07-14T04:32:02Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Klaus Barbie''' ([[Bad Godesberg]], [[Rin del Nord-Westfàlia]], [[Alemanya]], el [[25 d'octubre]] de [[1913]] - [[Lió]], [[França]], el [[25 de setembre]] de 1991) va ser el cap de la [[Gestapo]] de [[Lió]]. Va cometre atrocitats que feren que es coneixia més pel seu malnom de ''Boucher de Lyon'' (Carnisser de Lió) arran de la invasió alemanya del sud de [[França]] el [[1942]].ref{{GEC|0247196}}/ref 

Va créixer en una petita ciutat de la serra de l'[[Eifel]], com fill d'un mestre [[alcoholisme|alcohòlic]] i autoritari. A l'institut va destacar per la seva fe [[catolicisme|catòlica]] zelada i el seu talent [[retòrica|retòric]]. Somiava en fer la carrera eclesiàstica o acadèmica, somni trencat el 1933 amb la mort sobtada del seu pare.ref name = jd2/ Sense feina, va apropar-se al moviment nazi poc després.
== Trajectoria dins les SS ==
S'uní a les [[Schutzstaffel|Schutzstaffel (SS)]] l'any [[1934]], just després de graduar-se a la universitat, i va ingressar en el [[Partit Nacional Socialista dels Treballadors Alemanys|Partit Nacional Socialista dels Treballadors Alemanys (NSDAP)]] l'any [[1937]]. L'any [[1941]], durant la [[Segona Guerra Mundial]], Barbie va ser destinat a l'Oficina d'Assumptes Jueus i enviat a [[Amsterdam]]. Posteriorment, el maig de [[1942]], fou destinat a Lió, França. Allí es guanyà el malnom d'«El Carnisser de Lió» com a cap de la [[Gestapo]] local. Fou acusat de nombrosos crims, incloent la captura de quaranta-quatre nens [[jueus]] amagats a la vila de [[Izieu]], la [[tortura]] i assassinat de [[Jean Moulin]], el membre de la [[Resistència francesa]] de més rang capturat pels nazis. Durant els 21 mesos que va fer estralls a Lió va enviar a [[camp de concentració|camps de concentració]] unes 7.500 persones, es van assassinar 4.432 persones i es van arrestar i torturar 14.311 combatents de la Resistència, opositors o jueus per ell i els seus subordinats. En arribar, hauria dit: «He vingut per a matar».refJörg Diehl, [http://www.spiegel.de/panorama/zeitgeschichte/0,1518,489560,00.html «Ich bin gekommen, um zu töten»], ''[[Der Spiegel|Der Spiegel Online]],'' 2 de juliol de 2007/ref
==Postguerra==
Després de la derrota nazi, Barbie va ser protegit i treballà, a partir de [[1945]], per les agències d'intel·ligència britànica i l'[[Agència Central d'Intel·ligència|Agència Central d'Intel·ligència (CIA)]],refSteve Kangas, [http://www.huppi.com/kangaroo/CIAtimeline.html «A Timeline of CIA Atrocities»], ''Liberalism Resurgent,'' 1996. [Consulta el 11 de desembre de 2013]/ref les quals van aprofitar les seves «habilitats» policials per a reprimir la resistència d'esquerres durant l'ocupació britànico-americana de Alemanya. L'any [[1951]], després que es consideressin innecessaris els seus serveis, Barbie va fugir primer a [[Argentina]] i després a [[Bolívia]] amb la seva família mitjançant una ''«[[Ratlines|rat line]]»'' organitzada pel [[Ciutat del Vaticà|Vaticà]].ref name = jd2Jörg Diehl,[http://www.spiegel.de/panorama/zeitgeschichte/0,1518,489560-2,00.html «Barbie - ein brutaler und fanatischer Handlanger»], ''[[Der Spiegel|Der Spiegel Online]],'' 2 de juliol de 2007/ref ''Rat lines'' (literalment «línies de rates») eren rutes de fugida organitzades després de la [[Segona Guerra Mundial]] perquè criminals de guerra nacionalsocialistes i feixistes poguessin evitar ser jutjats pels crims que havien comés. S'afincà a [[La Paz]], on es dedicà al [[narcotràfic]] amb l'àlies de Klaus Altmann. Posteriorment participaria en el cop d'estat de [[Luis García Meza]]. 

Segons el director britànic Kevin Macdonald, la captura i assassinat, l'any [[1967]], del guerriller [[Ernesto Che Guevara]] per la CIA a Bolívia es va dur a terme mitjançant un pla ideat per Barbie.

L'any [[1971]] va ser identificat pels caça-nazis Serge i [[Beate Klarsfeld]], però no fou fins al [[25 de gener]] de [[1983]] que un nou govern democràtic d'[[Hernán Siles Zuazo]] el va arrestar i extradir a [[França]]. Curiosament, durant el primer govern de Siles Zuazo, l'any [[1955]], Barbie va obtenir la ciutadania boliviana. L'extradició fou controvertida, per haver-se saltat el procés legal, i es pot considerar gairebé un segrest de l'Estat bolivià.

==Judici==
El procés judicial s'inicià el gener de [[1987]] a Lió. Es va autoritzar la filmació del judici degut al seu alt valor històric. L'advocat defensor de Barbie, [[Jacques Vergès]], utilitzà un argument basat en la tesi segons les quals les accions de Barbie no varen ser més terribles que les de qualsevol colonialista en qualsevol part del món, incloent-hi els francesos, els quals mai no han estat perseguits. El fiscal principal fou [[Pierre Truche]]. Finalment, el [[4 de juliol]] d'aquell any va ser sentenciat a [[cadena perpètua]] per crims contra la [[humanitat]]. Quatre anys després, el [[1991]] morí de [[càncer]] a la presó.

== Vegeu també ==
*[[Ratlines]]

==Referències==
{{Referències|2}}

{{ORDENA:Barbie, Klaus}}

[[categoria:Nazis]]
[[Categoria:Membres de les SS]]
[[Categoria:Criminals de guerra]]
[[Categoria:Persones de Rin del Nord-Westfàlia]]
{{Autoritat}}
{{Enllaç AD|it}}</text>
      <sha1>b50qonmz6eoacmy3xxjbucvtrjpx0sn</sha1>
      <model>wikitext</model>
      <format>text/x-wiki</format>
    </revision>
  </page>