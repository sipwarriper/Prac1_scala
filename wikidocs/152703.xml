<page>
    <title>Elisabeth Schwarzkopf</title>
    <ns>0</ns>
    <id>152703</id>
    <revision>
      <id>13815769</id>
      <parentid>13647240</parentid>
      <timestamp>2014-07-13T21:56:32Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Dame Elisabeth Schwarzkopf''' [[Orde de l'Imperi Britànic|DBE]] ([[Jarocin]], [[Prússia]], actualment [[Polònia]], [[9 de desembre]], [[1915]] - [[Schruns]], [[Vorarlberg]], [[Àustria]] [[3 d'agost]] de [[2006]]) va ser una [[soprano]] [[alemanya]], tot i que posteriorment va adquirir la nacionalitat [[Regne Unit|britànica]]). Va ser una de les sopranos més destacades del període posterior a la [[Segona Guerra Mundial]], molt admirada per les seues interpretacions d'obres de [[Wolfgang Amadeus Mozart|Mozart]], [[Richard Strauss|Strauss]] i [[Hugo Wolf]].

== Biografia i carrera ==
Era filla de Friedrich Schwarzkopf, professor d'institut prussià amb mentalitat rígida que li va transmetre la seua intransigència i la seua passió per la [[alemany|llengua alemanya]]; sa mare, Elisabeth Fröhling, li va proporcionar una ferma oïda musical i una voluntat de ferro. Va ser batejada com '''Olga Maria Elisabeth Frederike Schwarzkopf'''. Des dels deu anys, llegia les [[partitura|partitures]] perfectament i s'acompanyava ella mateixa al piano, mentre cantava en concerts d'aficionats. Va interpretar la seua primera òpera l'any [[1928]], com [[Eurídice (muller d'Orfeu)|Eurídice]] en una producció escolar de l'obra ''[[Orfeu i Eurídice (Gluck)|Orfeu i Eurídice]]'', de [[Christoph Willibald Gluck|Gluck]] a [[Magúncia]]. L'any [[1934]] va començar estudis musicals en la [[Hochschule für Musik]] de [[Berlín]], primer com a [[mezzosoprano]] en haver-ho decidit així la seua primera professora, Lula Miss-Gmeier. Sa mare va protestar amb fermesa, i va aconseguir que Elisabeth fos acceptada a la classe del professor Egonof com a [[soprano de coloratura]]. Posteriorment, va estudiar amb la soprano de [[coloratura]], [[Maria Ivogün]] així com amb el seu marit, el pianista acompanyant [[Michael Raucheisen]]. 

=== Primeres fites ===
Va cantar a l'[[Òpera Estatal de Berlín]] des de 1938 fins a 1942. Va debutar professionalment el [[15 d'abril]] de [[1938]], com la Segona Donzella-flor (Primer Grup) de Klingsor en l'Acte II de ''[[Parsifal]]'' de [[Richard Wagner]], sota la batuta de [[Karl Böhm]]; després com un dels tres patges de ''[[La flauta màgica]] ''. Com altres joves artistes alemanys, es va inscriure l'any 1935 al sindicat d'estudiants nazis i tres anys després en el [[Partit Nazi]], una decisió que va motivar que fóra boicotejada en els [[Estats Units]] durant anys i que va continuar suscitant controvèrsia fins a la seua mort.ref''[[The Guardian]]'' (Michael H Kater) [http://arts.guardian.co.uk/features/story/0,,1857072,00.Html Triumph of the wilful] 24 August 2006/ref 

Invitada per Karl Böhm, l'any 1942, es va unir a l'[[Òpera Estatal de Viena]], on va interpretar papers com la Konstanze de ''[[El rapte en el serrall]]'' de Mozart, Musetta i després Mimì a ''[[La Bohème]]'' de [[Giacomo Puccini]], i Violetta a '' [[La Traviata]]'' de [[Giuseppe Verdi]]. En aquesta època la van dirigir Karl Böhm, [[Josef Krips]] i [[Herbert Von Karajan]]. La seua carrera es va veure interrompuda per un brot de [[tuberculosi]] que va haver de superar durant dos anys en un sanatori dels [[Monts Tatra]], en el sud de [[Polònia]]. L'any 1944 es va convertir en la principal soprano de l'Òpera Estatal de Viena, estrenant els papers de Rosina (''[[El barber de Sevilla]]'' de [[Rossini]]), Blondine (''El rapte en el serrall'') i Zerbinetta (''[[Ariadne auf Naxos]]'' de [[Richard Strauss]]). Després de la derrota d'Alemanya en la [[Segona Guerra Mundial|guerra]] va haver de passar, com altres artistes de l'època (per exemple, [[Wilhelm Furtwängler]]), per un tribunal de [[desnazificació]].

=== Carrera posterior ===
Entre 1947 i 1948, Schwarzkopf va aparèixer en una gira amb l'Òpera Estatal de Viena a [[Londres]], a la [[Royal Opera House]] [[Covent Garden (barri de Londres)|Covent Garden]] el [[16 de setembre]] de [[1947]], com Donna Elvira de ''[[Don Giovanni]]'' de Mozart. Aquest mateix any va debutar en el paper de Susana (''[[Les noces de Fígaro]]'', de Mozart) en el [[Festival de Salzburg]]. A [[La Scala]] va debutar el [[28 de desembre]] de [[1948]], com la Comtessa de ''Les bodes de Figaro'', que va esdevenir un dels seus papers més destacats. Va debutar oficialment en la Royal Opera House el [[16 de gener]] de 1948, com Pamina en ''[[La flauta màgica]]'' de Mozart, en representacions cantades en [[anglès]], i a La Scala el [[29 de juny]] de [[1950]], cantant la ''[[Missa Solemnis (Beethoven)|Missa Solemnis]]'' de [[Ludwig van Beethoven|Beethoven]]. Aquest mateix any es va estrenar com Marcelline en ''[[Fidelio]]'' de Beethoven, sota la batuta de Furtwängler.

L'associació de Schwarzkopf amb el teatre milanès a principis dels [[anys 50]] li va permetre cantar certs papers a l'escenari que mai més va tornar a interpretar: Mélisande en ''[[Pelléas et Mélisande (òpera)|Pelléas et Mélisande]]'' de [[Claude Debussy|Debussy]], Jole en ''[[Eracle]]'' de [[Georg Friedrich Händel|Händel]], Marguerite en el ''[[Faust (òpera)|Faust]]'' de [[Charles Gounod|Gounod]], Elsa ''[[Lohengrin]]'' de Wagner, així com la seua primera Mariscala en ''[[Der Rosenkavalier]] (El cavaller de la rosa)'' el 1952, de R. Strauss, i la seua primera Fiordiligi en ''[[Così fan tutte]]'' de Mozart en la Piccola Scala. 

L'[[11 de setembre]] de [[1951]], va aparèixer com Anne Trulove a l'estrena mundial de ''[[The Rake's Progress]] (La carrera del llibertí)'', d'[[Ígor Stravinski]]. 

Es va casar amb el productor de música clàssica [[Walter Legge]], el [[19 d'octubre]] de [[1953]] a [[Epsom]], [[Surrey]]. No van tenir fills. Ell va morir l'any 1979.

Va oferir un [[recital]] el 5 de novembre de [[1952]] a [[Ciutat de Mèxic]], amb [[Martín Imaz]] al piano. En el [[Carnegie Hall]] va donar el seu primer recital nord-americà ([[1953]]). Aqueix mateix any, per al cinquantenari de la mort de [[Giuseppe Verdi|Verdi]], va cantar el ''Rèquiem'', sota la direcció de [[Victor de Sabata]]. Aquest mateix any, va estrenar ''Trionfo d'Afrodita'' de [[Carl Orff]]. El [[1955]] és la Mariscala en ''Der Rosenkavalier'' (debut en l'Òpera de San Francisco) i Alice Ford en ''[[Falstaff (òpera)|Falstaff]]'' de Verdi. El [[1957]], sota la direcció de [[Tullio Serafin]], és Liù, (''[[Turandot]]'' de [[Giacomo Puccini|Puccini]]) al costat de [[Maria Callas]] en el paper protagonista. No va ser fins al [[19 de desembre]] de [[1964]] quan va debutar en el [[Metropolitan Opera]], també com la Mariscala.

Els seus papers més destacats com a cantant d'òpera van ser mozartians: Donna Elvira (''Don Giovanni''), Fiordiligi (''Così fan tutte''), Comtessa Almaviva (''Les bodes de Fígaro''), i straussians: Zerbinetta (''Ariadne auf Naxos''), paper de coloratura i, posteriorment, la Mariscala, (''Der Rosenkavalier''), de soprano lírica o lírico-dramàtica, així com el de Comtessa Madeleine en ''[[Capriccio (òpera)|Capriccio]]''. Fins i tot va portar el paper de la Mariscala al cinema, en la pel·lícula [http://www.imdb.com/title/tt0056426/ Der Rosenkavalier] (1962), amb direcció de [[Paul Czinner]]. 

Durant tota la seua carrera, va divulgar el [[lied]] alemany en nombrosos recitals, amb obres de Beethoven, Glück, [[Gustav Mahler|Mahler]], [[Felix Mendelssohn|Mendelssohn]], Mozart, [[Max Reger]], [[Franz Schubert|Schubert]], [[Robert Schumann|Schumann]], [[Richard Trunk]], [[Hugo Wolf]] o [[Hermann Zilcher]], que va deixar per a la posteritat en enregistraments insuperables. Cal destacar tots els enregistraments realitzats amb el [[pianista]] [[Gerald Moore]], els cantats amb les sopranos [[Irmgard Seefried]] o [[Victòria dels Àngels]], la mezzosoprano [[Christa Ludwing]] i el [[baríton]] [[Dietrich Fischer-Dieskau]] (''Das Knaben Wunderhorn'' de Mahler i ''Deutsche Volkslieder'' de [[Brahms]]) sense oblidar les col·leccions llegendàries: recital Schubert el [[1952]] amb [[Edwin Fischer]]; recital Hugo Wolf, amb Wilhelm Furtwängler al piano el [[1953]]; recital Mozart el 1956 amb [[Walter Gieseking]]; ''Das Knaben Wunderhorn'' amb [[George Szell]] i Fischer-Dieskau el [[1968]]… I, sobretot, la seua peça més recordada: ''[[Vier letzte Lieder]] (Quatre últimes cançons)'' de [[Richard Strauss]], que va cantar per primera vegada l'any 1951 amb l'[[Orquestra Filharmònica de Viena]] sota la direcció de [[Paul Kletzki]],refNotes de John B. Steane, [[1998]], a la reedició dels ''Quatre últimes cançons'' a Great Recordings of the Century, EMI Records LTd. /ref i dels que va deixar un enregistrament datat l'any [[1966]], d'absoluta referència, amb [[George Szell]] a la batuta. 

El [[20 de febrer]] de [[1967]], junt amb el baríton Fischer-Dieskau i la soprano Victòria dels Àngels va celebrar la gala de comiat del pianista Gerald Moore, amb ocasió del seu retir, en el [[Royal Festival Hall]] de Londres. D'aquesta jornada queda un enregistrament antològic de lieder, si bé és famosa pel '' Duetto buffo di due gatti'', atribuït a Rossini, que interpreten a duo Schwarzkopf i dels Àngels.

Schwarzkopf es va retirar dels escenaris d'òpera l'any [[1971]], amb una actuació al Teatre de la Moneda de [[Brussel·les]] el [[31 de desembre]], en el seu rol més significatiu: el de la Mariscala. En els anys següents es va centrar en el lied, acomiadant-se d'aquests recitals el 17 de març de [[1979]] a [[Zuric]]. 

Després, es va dedicar a l'ensenyament i va donar classes magistrals al voltant del món, en particular en la [[Juilliard School]] de [[Nova York]]. Tenia fama de ser extremadament exigent; alguns van arribar a considerar els seus mètodes innecessàriament aspres. Entre els seus alumnes, cal citar a [[Renée Fleming]], [[Thomas Hapson]], [[Matthias Goerne]], [[Maria Venuti]], [[Maxim Heller]], [[Fany Solter]], [[Mitsuko Shirai]], [[Niell Du Preez]], [[Uwe Heilmann]], [[Andreas Reibenspies]] i [[Cornelius Hauptmann]]. 

Després de viure en [[Suïssa]] durant molts anys, es va traslladar a [[Vorarlberg]], la província més occidental d'[[Àustria]]. Schwarzkopf va morir mentre dormia la nit del 2 al 3 d'[[agost]] de [[2006]] a la seua casa de la vila de [[Schruns]], a Vorarlberg, a l'edat de noranta anys.

Va ser admirada pel seu art i la seua atemporal bellesa. Herbert Von Karajan va declarar que era probablement la millor cantant d'Europa .ref[http://www.elmundo.es/elmundo/2006/08/03/obituarios/1154631683.Html Obituari a Elmundo.Es]/ref

El crític Edward Greenfield ha assenyalat que Era una de les més grans cantants. Combinava totes les qualitats que s'esperen d'una gran soprano. El que la feia tan especial era el seu timbre únic en la veu i la seua resposta única a les paraules, particularment en alemany, junt amb el seu gran carisma i bellesa. Era també una actriu meravellosaref [http://arts.guardian.co.uk/news/obituary/0,,1836739,00.Html article de Charlotte Higgins per a The Guardian Unlimited]/ref

El seu perfeccionisme prussià va ser destacat per Gerald Moore, pianista que la va acompanyar en innumerables recitals: era la persona més cruelment autocrítica que es puga imaginar (Guardian Unlimited, Charlotte Higgins, 03/08/2006). Per això en una de les seues últimes entrevistes va declarar que mai vaig ser prou bona (El Universal, Fernando Díez, 29/08/2006).

== Distincions i premis ==
* 1950: Medalla [[Lilli Lehmann]], [[Salzburg]] 
* 1959: L' Orfeo d'Oro, [[Màntua]] 
* 1969: Orphée d'Or de l'Acadèmia del disc líric, [[París]] 
* 1961: [[Edison Music Awards|Premi Edison]] de la Societat per a la Divulgació dels Enregistraments, [[Amsterdam]] 
* 1961: títol Cantant de cambra alemanya
* 1964: Membre honorari de la Reial Acadèmia Sueca de Música, Medalla Litteris et artibus concedida pel rei suec [[Gustau Adolf VI de Suècia|Gustau Adolf VI]].
* 1967: Premi d'[[Estocolm]] a la millor soprano europea 
* 1971: Medalla Hugo Wolf 
* 1974: Gran Creu de Servei Federal 
* 1982: Medalla Mozart de la ciutat de [[Frankfurt del Main|Frankfurt]] 
* 1983: Medalla Vierte le Merite. 
* 1986: comandant de l'Orde de les Arts i les Lletres 
* 1991: Medalla Mozart de la UNESCO 
* 1992: Dama de l'[[Orde de l'Imperi Britànic]] per la Reina [[Isabel II d'Anglaterra|Isabel II]].
* 2002: Medalla de la ciutat de Viena 

Va ser nomenada ''doctora honoris causa'' a les universitats de [[Universitat de Cambridge|Cambridge]] (1976), la Universitat nord-americana de [[Universitat de Washington|Washington]] (1982) i la [[Universitat de Glasgow]] (1990).

== Discografia ==
Ha deixat una discografia considerable, tant en quantitat com en qualitat, sent apreciats sobretot els seus rols de Mozart i R. Strauss, els seus dos enregistraments comercials dels ''[[Quatre últims lieder]]'' de R. Strauss i, en egeneral, la seua dedicació al lieder, especialment els de Hugo Wolf. 

Els seus enregistraments d'òpera més destacats, segons la Guia Penguin, són:
* [[Franz Lehár|Lehár]]: opereta ''[[La viuda alegre|Die lustige Witwe]] (La viuda alegre)'', amb [[Nicolai Gedda]], Kunz, Loos, Kraus, ..., Orquestra i Cor Philharmonia, dirigits per Matacic (1953). 
* Mozart: òpera ''Così fan tutte'', en dos enregistraments: un amb Ludwig, Steffek, Kraus, Taddei, Berry, Orquestra i Cor Philharmonia, dirigits per Karl Böhm. EMI (1962); i un altre amb Otto, Merriman, ... l'Orquestra i Cor Philharmonia, dirigits per Karajan, també per a EMI (1954).
* R. Strauss: 
** òpera ''Ariadne auf Naxos'', amb Schock, [[Rita Streich|Streich]], Doench, [[Irmgard Seefried|Seefried]], Cuenod, Orquestra Philharmonia, dirigits per Karajan (1954).
** òpera ''Der Rosenkavalier'', amb Ludwig, Stich-Randell, Edelmann, Wechter, Orquestra i Cor Philharmonia, direcció de Karajan. EMI 
* ‘Elisabeth Schwarzkopf sings operetta' (amb l'Orquestra i Cor Philharmonia, dirigits per Ackermann). EMI 

Altres enregistraments:
* Brahms: ''Deutsche Volkslieder (Cançons folklòriques alemanyes) '', junt amb Fischer-Dieskau i G. Moore. Es tracta d'un enregistrament de referència, perquè pocs cantants poden igualar-se a Schwarzkopf i Fischer-Dieskau en la seua imaginació musical i profunda comprensió dels textos que estan interpretant.
* Mozart: ''Don Giovanni'', amb [[Eberhard Waechter]], [[Joan Sutherland]] i direcció de [[Carlo Maria Giulini]] (EMI Classics)
* [[Engelbert Humperdinck]]: ''Hänsel und Gretel'', amb [[Elisabeth Grümmer]], i direcció d'Herbert Von Karajan (EMI Classics)
* Schubert: Lieder: ''An Die Musik; An Sylvia; Auf dem Wasser zu singen; Ganymed; Gretchen am Spinnrade; Im Frühling; Die junge Nonne; Das Lies im Grünen; Der Musensohn; Nachtviolen; Nähe des Geliebten; Wehmut'', amb [[Edwin Fischer]] al piano, per a EMI.
* [[Johann Strauss]]: ''[[Die Fledermaus]] '', amb [[Nicolai Gedda]], [[Erich Kunz]], i direcció d'Herbert Von Karajan 
* R. Strauss: 
** ''Vier letzte Lieder (Quatre últims lieder)'', lieder orquestrals, amb l'[[Orquestra Simfònica de Berlín]] i l'[[Orquestra Simfònica de Londres]], dirigides per George Szell (1966). EMI
** ''[[Capriccio (òpera)|Capriccio]]'', amb Eberhard Waechter, Dietrich Fischer-Dieskau, i direcció de Wolfgang Sawallisch (EMI Classics)
* Hugo Wolf: ''Italianisches Liederbuch'' (1966-1967) i ''Spaniches Liederbuch'', junt amb D. Fischer-Dieskau i Gerald Moore. (EMI Classics)

== Cites ==
* ''(Després de ser preguntada per [[Peter Sellars]])'' Hi ha noms que no vull que s'esmenten en ma casa. No pronuncieu aquest nom en la meua presència. He vist el que ell fa, i és criminal. Com solia dir el meu marit, fins ara ningú no ha gosat anar al [[Museu del Louvre]] a pintar un grafit sobre la [[Mona Lisa]], però alguns directors d'òpera estan fent un grafit sobre obres mestres. – Entrevista a ''[[Newsweek]]'', [[15 d'octubre]] de [[1990]].

* molts compositors actuals no saben el que és una gola humana. A [[Bloomington (Indiana)]], vaig ser invitada a escoltar música escrita en quarts de to per a quatre arpes i veus. Vaig haver de fugir de la sala per a no emmalaltir. – Entrevista a ''Newsweek'', 15/10/1990.

== Curiositats ==
* Quan la van invitar, l'any 1958, a escollir els seus vuit enregistraments favorits en el programa de la [[BBC]] ''[[Desert Island Discs]] (Discos per a una illa deserta)'', Schwarzkopf va triar set dels seus mateixos treballs per al disc, perquè li recordaven la gent amb què havia treballat. Aquesta elecció aparentment narcisista va estar influïda pel seu espòs Walter Legge.ref''[[The Independent]]'' letters Page (Colin Cooper) [http://comment.independent.co.uk/letters/article1217429.ece Schwarzkopf and Callas: no rivalry] 7 d'agost del 2006/ref En privat, va assenyalar que li disgustaven la major part dels seus discos. 

* Una [[llegenda urbana]] bastant estesa sosté que és tia del militar nord-americà [[Norman Schwarzkopf]], tal com es va publicar en alguns obituaris. Tanmateix, els avis de Norman Schwarzkopf s'anomenaven Julius George Schwarzkopf i Agnes Sarah Schmidt, mentre que els pares d'Elisabeth s'anomenaven Friedrich Schwarzkopf i Elisabeth Fröhling.refAquest mite urbà s'inclou, per exemple, en William J. Kole [http://web.archive.org/web/20070503062936/http://www.forbes.com/feeds/ap/2006/08/03/ap2926915.Html Famed Soprano Elisabeth Schwarzkopf Dies] [[Associated Press]] obituari via ''[[Forbes]]'', [[3 d'agost]] de [[2006]], i Tom Huizenga, [http://www.npr.Org/templates/story/story.php?storyId=5614082 Soprano Schwarzkopf Dies at 90 (link to audio)], [[National Public Radio]], 3 d'agost del 2006./ref A més, Elisabeth era filla única.

== Per a saber-ne més ==
* {{de}} Hauert, R., Gavoty, B.: ''Elisabeth Schwarzkopf.'' Frankfurt am Main, Kister 1957 
* {{en}} Jefferson, A., ''Elisabeth Schwarzkopf'' Northeastern University Press (agost de 1996) ISBN 1-55553-272-1 [http://webcache.googleusercontent.com/search?q=cache:o3OVbz7o0PgJ:www.nytimes.com/books/first/j/jefferson-elisabeth.html+%22Elisabeth+Schwarzkopf%22hl=engl=ukct=clnkcd=3client=firefox-a Chapter One extract]
* {{de}} Jefferson, A., ''Elisabeth Schwarzkopf. Die Biographie.'' Langen/Müller 1996, 400 S., 46 s/w Fotos, ISBN 3-7844-2586-0 
* {{en}} Legge, W.; Schwarzkopf, E.; ed. Sanders, A., ''Walter Legge: Words and Music'' Routledge (1998) ISBN 0-415-92108-2
* {{de}} Legge, W., i Schwarzkopf, E.: ''Gehörtes. Ungehörtes. Memoiren.'' München, Noack-Hübner 1982, 333 S. 
* {{en}} Sanders, A., i Steane, J. B., ''Elisabeth Schwarzkopf: A Career on Record'' Amadeus Pr (gener de 1996) ISBN 0-931340-99-3
* {{fr}} Schwarzkopf, E., ''Les autres soirs'' Tallandier (16 d'agost del 2004) ISBN 2-84734-068-8
* {{en}} Schwarzkopf, E., ''On and Off The Record: A Memoir of Walter Legge'' Faber and Faber Ltd (31 de desembre de 1982) ISBN 0-571-11928-X; Scribner (març de 1982) ISBN 0-684-17451-0; (rústica) ISBN 0-571-14912-X; University of British Columbia Press (1 de gener del 2002) ISBN 1-55553-519-4. Traduït al francès, amb autorització de la cantant, com ''La voix de mon maître''.

== Notes i referències ==
references/

== Enllaços externs ==
* [http://archives.tsr.ch/search?q_doc-id=personnalite-schwartzkopf ''Vidéo'' Elisabeth Schwarzkopf], l'any 1981, el seu treball al servei del cant líric, un arxiu de la Télévision suisse romande
{{Autoritat}}
{{ORDENA:Schwarzkopf, Elisabeth}}

[[Categoria:Sopranos alemanyes]]
[[Categoria:Premis Edison]]
[[Categoria:Dames Comandants de l'Orde de l'Imperi Britànic]]
[[Categoria:Prussians]]
[[Categoria:Comanadors de l'Orde del Mèrit de la República Federal d'Alemanya]]</text>
      <sha1>pyw2m0zuon5pc80y2jb5ukwnc2ghqet</sha1>
      <model>wikitext</model>
      <format>text/x-wiki</format>
    </revision>
  </page>