<page>
    <title>RMS Titanic</title>
    <ns>0</ns>
    <id>2992</id>
    <revision>
      <id>14059474</id>
      <parentid>14059281</parentid>
      <timestamp>2014-09-20T20:38:12Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: en sí el  en si el</comment>
      <text>{{Redirecció|Titanic i Titànic|Titanic (desambiguació)}}
!-- {{coor title d|41|43|32|N|49|56|49|W|type:landmark|scale:30000000}} --
{{Fitxa de vaixell
|nom = RMS Titanic
|imatge = RMS Titanic 3.jpg
|títol = RMS Titanic
|mida = 300px
|banderes = [[Fitxer:Government Ensign of the United Kingdom.svg|75px|Pavelló Blau del Regne Unit]]
|drassana = [[Harland and Wolff]], [[Belfast]], [[Irlanda del Nord]], [[Regne Unit]].
|classe = [[Classe Olympic]]
|tipus = [[Transatlàntic]]
|autoritzat = nit [[14 d'abril|14]] al [[15 d'abril|15]] d'abril de [[1912]]
|iniciat = [[31 de març]] de [[1909]]
|botat = [[31 de maig]] de [[1911]]
|assignat = [[31 de març]] de [[1912]]
|baixa =
|destí = Es va enfonsar en el seu viatge inaugural, la nit del [[14 d'abril|14]] al [[15 d'abril]] de [[1912]], al xocar amb un [[iceberg]].
|desplaçament = 52.300 [[tona (unitat)|t]] (46.328 de tonatge)
|eslora = 269 m
|mànega = 28,2 m
|puntal = 53,3 m
|calat =
|calat-aeri =
|cobertes = 9
|propulsió = Dues hèlixs laterals de 3 pales, i una hèlix central de 4 pales. br / 29 calderes «enorme», amb 2 màquines alternatives de 4 cilindres de triple expansió i 1 turbina Parsons de baixa pressió.
|potència = 46.000 CV (disseny) - 59.000 CV (màxima)
|velocitat = 21 nusos (39 km/h)
|tripulació =
|capacitat = 3.547 (passatgers i tripulació)
|autonomia =
|notes =
}}

El '''RMS Titanic''' (en [[anglès]]: Royal Mail Steamship Titanic, ''Vaixell Correu Reial Titanic'') era el segon de tres transatlàntics de la companyia [[Anglaterra|anglesa]] [[White Star Line]] (junt amb el RMS Olympic i el HMHS Britanic) que pretenien dominar el negoci dels viatges transoceànics a principis del [[segle XX]]. El ''Titanic'' fou varat el [[1911]] i entrà en servei l'any següent, essent el vaixell de passatgers més gran i luxós de l'època juntament amb el [[RMS Olympic]].

Durant el seu viatge inaugural entre [[Southampton]] ([[Gran Bretanya]]) i [[Nova York]], la nit del [[14 d'abril|14]] al [[15 d'abril]] del [[1912]] topà amb un [[iceberg]], fet que provocà la seva destrucció i enfonsament i la mort de més de 1.515 persones (d'un total de 2.224). Com a conseqüència de les circumstàncies que envoltaren la tragèdia i de l'atenció pública mundial provocada pel naufragi, el sinistre del ''Titanic'' s'ha convertit en un dels naufragis més famosos de la història.
[[Fitxer:RMS Titanic sea trials April 2, 1912.jpg|thumb|left|300px|El ''Titanic'' sortint del port de [[Belfast]] el dia [[2 d'abril]] de [[1912]]]]
Els tres transatlàntics, dits de classe Olympic, van ser dissenyats per [[Thomas Andrews]] i foren construïts a les drassanes de Harland and Wolff a [[Belfast]] ([[Irlanda del Nord]]). El ''RMS Olympic'' fou varat l'any [[1910]] i entrà en servei el 1911, i el ''HMHS Britannic'' (originalment, ''RMS Gigantic'') fou varat el [[1914]] i entrà en servei en [[1915]], si bé l'esclat de la [[Gran Guerra]] féu que mai prestés servei comercial, essent destinat a [[vaixell]] hospital. Tots tres destacaven per la seva grandària, luxe i avenços tècnics davant els transatlàntics de la competència, el ''RMS Mauretania'' i el ''RMS Lusitania'', de la Cunard Line. 

El ''Titanic'' es va dissenyar emprant algunes de les tecnologies més avançades de l'època, com mampares hermètiques que dividien el [[buc]] en 17 seccions independents i que es creia que podien mantenir-lo a la superfície en cas de trencament d'una part del buc; anava dotat de [[telegrafia]], un nou disseny d'[[hèlix]] de tres pales i les instal·lacions de primera classe no tenien comparació amb les d'altres vaixells pel que fa a luxe. Complia amb totes les normes de seguretat exigides per la legislació britànica i nord-americana.

== Equipament ==

[[Fitxer:Gym.jpg|thumb|190px|right|L'únic gimnàs a bord del vaixell pertanyia a la primera classe]]

Pel seu temps, el ''Titanic'' no tenia un rival igual en luxe i elegància. La [[White Star Line]] oferí una piscina interior, un gimnàs, una pista de squash, uns banys turcs, una biblioteca, una sala per rebre, entre altres luxes (per ús exclusiu de primera classe). Els camarots estàndard de primera classe van ser decorats amb revestiments de [[fusta]] blancs, mobles costosos i altres decoracions elegants. Comptaven, a més, amb banys compartits que disposaven d'[[aigua]] calenta i freda. Hi havia també estufes elèctriques.

En el cas de les suites s'empraren en les sales d'estar unes xemeneies formosament empotrades. Com una innovació en els viatges de l'època, el ''Titanic'' oferia tres ascensors per a primera classe i un per a la segona.

=== Coberta de bots ===

Els bots estaven ubicats en 2 grups, un cap a la proa i un altre cap a la popa. En la part davantera n'hi havia 12, 6 a cada costat: 2 de fusta per salvament (núms. 1 i 2, capacitat de 40 persones per unitat), 4 plegables ''Engelhardt'' (A,B,C, i D, capacitat de 47 persones per unitat i 6 de fusta) 3 a cada costat (capacitat de 65 persones per unitat). Cap a popa, n'hi havia 8 de fusta amb capacitat de 65 persones per unitat, 4 a cada costat.

[[Fitxer:GSC4.jpg|thumb|left|190px|El nivell superior de la gran escala, on s'ubicava el rellotge tallat i la cúpula de vidre que donava llum natural a l'escala al llarg dels seus nivells.]]

El nivell superior de la gran escala, on hi havia el [[rellotge]] tallat i la cúpula de vidre que donava llum natural a l'escala al llarg dels seus nivells.

Cap a [[proa]] també hi havia el pont i el primer bloc, el qual comprenia les habitacions dels oficials, la sala marconi, les màquines que movien els ascensors i 6 habitacions simples de primera classe. En les parets d'aquest bloc s'hi trobaven finestres circulars que il·luminaven les habitacions interiors de primera classe de la coberta inferior.

El segon bloc el conformaven l'escalinata de primera classe i el gimnàs. L'escalinata recorria des d'aquesta coberta fins a la Coberta E, en el nivell superior s'hi trobava la cúpula de [[vidre]]. El gimnàs estava ubicat en el costat d'estribor, al costat de l'entrada d'amenitats. El lloc estava acondicionat per un major confort i tenia un plafó de fusta contra la paret de l'espai de la xemeneia on s'apreciaven dues figures: un mapamundi i un tall transversal del vaixell.



La segona classe tenia accés a la coberta de bots i comptava amb la seva coberta de passeig.

Entre la segona i tercera xemeneia s'hi trobava el sostre elevat del saló general i la sala de lectura de la primera classe. Més enllà de la tercera xemeneia s'hi trobava un petit bloc destinat als tancs d'aigua, l'entrada de llum a la sala de màquines i un espai reservat amb coberta de passeig pels enginyers. Al costat d'aquest bloc hi havia una lluerna que cobria la cúpula que anava sobre l'escala del darrere de primera classe. La quarta [[xemeneia]] no complia la funció d'expulsar fum de les calderes, per això li donaren la funció de donar ventilació a les cuines inferiors i la segona sala de màquines on hi havia la turbina que movia l'hèlix de 4 pales. A ambdós costats de la quarta xemeneia hi havia el sostre elevat de la sala de fumadors de primera classe en la coberta inferior. Al final de la coberta hi havia l'entrada i escala de segona classe (la qual descendia fins a la Coberta F). Així mateix, els passatgers comptaven amb la seva respectiva coberta de passeig.

=== Coberta A ===

Coneguda també com la coberta de passeig, aquest nivell té els camarots, la sala de lectura, el saló comú, la sala de fumadors i els cafès ''Verandah'' de la primera classe. El seu ús fou únicament per a primera classe, car l'escalinata de segona no tenia sortida a aquesta coberta.

[[Fitxer:RMS_Olympic_aft_grand_staircase.jpg|thumb|left|250px|L'escala de primera classe, pel petit i simple rellotge que es veu al cantó superior esquerra s'infereix que és l'escala ubicada més a popa.]]

La sala de lectura de primera classe fou, generalment, per a ús de les dames. Originalment es planejà construir-la amb la part mitjana superior oberta com en el cas de l'''Olympic'', i així es féu, però després [[Bruce Ismay]] decidiria fer-hi un canvi: la coberta de passeig davantera seria tancada i comptaria amb finestres. Això va deure's a què a l'altre vaixell, ell observà que la gent es queixava de la brisa marina en llurs cambres. El resultat final fou que la meitat de la coberta fou tancada fins on acabava la sala de lectura i l'altra meitat seria oberta des del començament del saló comú fins al final. En la part davantera, prop de la primera xemeneia, s'ubicaven les habitacions estàndard de primera classe, les quals estaven decorades amb plafons de [[pi (arbre)|pi]] blancs, comptaven amb estufes elèctriques i amb mobles de caoba luxosos de l'època. Les habitacions interiors en aquesta coberta tenien la facilitat de rebre il·luminació de la coberta superior.

El saló comú de primera classe acollí els passatgers abans que es donés l'ordre de començar l'evacuació. Darrere l'escala i l'entrada, es localitzaven els tres ascensors per a ús exclusiu de primera classe, els quals transportaven els passatgers fins a la Coberta E, la gran escalinata feia la seva primera parada just abans de la segona xemeneia. Després venia el passadís que estava decorat en el mateix estil que l'entrada de primera classe i que comptava amb una porta giratòria. Aquest corredor portava a la sala de lectura i al saló comú de primera classe. La sala de lectura era un ambient decorat en estil gregorià amb plafons de fusta blancs i finestralls que s'estenien fins a la coberta de bots, el que li donava una bona il·luminació. A més tenia una xemeneia d'ornamentació.

Al costat de la sala de lectura i enmig de la segona i tercera xemeneies es trobava el saló comú de primera classe, el qual estava decorat en l'estil [[Lluís XV]], inspirat en el [[Palau de Versalles]]. Estava entapissat i comptava amb plafons de fusta bellament tallada a les parets. En la part davantera, prop de la porta hi havia una xemeneia de decoració sobre la qual es trobava una miniatura de Diana de Versalles, més coneguda com a Artemisa i sobre tot això, un gran mirall. Les finestres s'estenien, com en la sala de lectura, fins a la coberta de bots. Un dels seus majors atractius era el seu gran canelobre, el qual estava ubicat en un petitíssim dom amb tallats. El saló estava subdividit en petites àrees privades separades per murs amb [[miralls]] i llums de paret de [[bronze]]. Aquí es podien treure llibres gràcies a un prestatge ubicat en la part davantera de la tercera xemeneia. A ambdós costats d'aquest s'hi trobava el rellotge i un baròmetre. En la part posterior, del costat de babor, hi havia un passadís que comptava amb una altra porta giratòria i que connectava el saló amb l'escala posterior, molt semblant a la gran escalinata davantera, però una mica més petita i amb menys detalls (el rellotge del seu primer nivell era diferent al de ''L'Honor i la Glòria coronant el Temps'').

El saló de fumadors, el lloc predilecte dels cavallers de primera classe després dels sopars. Cap a [[Popa (navegació)|popa]] s'entrava a la sala de fumadors, decorada en estil gregorià però amb plafons de caoba fosca. En aquests plafons hi havia ornaments de bronze, que li conferien certa elegància. Les finestres no eren trasllúcides, sinó vitralls. A més, comptava amb preciosos vidres tintats empotrats en les parets.

El [[cafè]] d'estribor es convertí en una sala de jocs temporal per a nens de primera classe durant el viatge. El terra era de linoli amb un motiu que fou emprat en altres àrees del vaixell. La seva alçada era major a la de la coberta, ja que el seu sostre estava elevat uns centímetres de més en la coberta de bots. En aquesta elevació hi havia uns petits vitralls que tenien la forma de la meitat d'un el·lipse allargat. Al centre de la seva paret posterior, la sala comptava amb una xemeneia de marbre blanc que era l'única emprada en tot el vaixell per calefacció, per això comptava amb dos cistells de [[carbó]], un a cada costat; sobre aquesta peça blanca hi havia un quadre titolat ''El pas del nou món''. Els últims espais de primera classe d'aquest nivell eren els dos cafès. Llur decoració es basà en les cases de camp angleses i llurs parets estaven cobertes per heures i miralls, els quals li donaven un efecte d'amplitud. La il·luminació natural provenia de les quatre grans finestres de [[ferro]] que tenia cada cafè, que sumades a la coberta oberta, permetien els comensals tenir una magnífica vista de l'[[oceà]]. Aquí s'hi servien menjas lleugers, però no esmorzars. L'escala de segona classe passava de llarg aquest nivell, car no tenia sortida.

=== Coberta B ===

Aquest nivell estigué dissenyat principalment per allotjar els passatgers de primera classe i tenir una coberta de passeig que s'estendís des de la seva part davantera fins a la posterior, divdida just després de l'escalinata posterior de primera classe per donar lloc a la coberta de passeig de segona classe. Igual que en la coberta superior, Ismay féu observacions en el viatge de l'[[''Olympic'']] i va veure que aquest sector de passeig en la Coberta B no era tan popular com el del nivell superior.
Les principals diferències entre l'''Olympic'' i el Titanic s'aprecien en les cobertes A i B.



És així que es decideix transformar completament la Coberta B, afegint-hi més cabines en la part davantera i fent-hi algunes modificacions en les parts mitja i posterior. Se'ls hi afegí a les ''Parlor Suites'' (una a cada costat just després de l'escalinata davantera), el conjunt més car del [[vaixell]], unes cobertes de passeig privades. Les altres suites es transformaren, essent esteses cap al buc del vaixell i canviant la ubicació de llurs banys privats. El restaurant a la carta de primera classe va ser remodelat: les dispenses ja no es trobarien prop de l'ingrés per l'escalinata, aquest espai seria solament d'ingrés; s'amplià l'espai cap al costat de babord i cap a estribord, es creà el popularíssim ''Parisian Cafè'', el qual resultà ser tot un èxit. Les finestres de la coberta eren semblants a les de la coberta de passeig tancada del nivell superior; però, en fer-se els canvis, aquestes foren transformades en finestres estretes i només es conservaren les finestres originals en l'embarcament de primera classe, les cobertes privades i el cafè d'estribord.

Aquesta era la coberta que recorria tota l'eslora del [[transatlàntic]], tot i que estava dividida en tres parts, el castell de proa, la meitat del vaixell i la coberta de popa.

[[Fitxer:B-21.jpg|thumb|Un camarot estàndard de primera classe, la suite B-21 a la coberta B.]]

Al castell de proa s'hi trobava el [[màstil]] davanter, la primera escotilla, la qual (a diferència de la resta) funcionava com lluerna, gràcies als petits [[ull de bou|ulls de bou]] sobre la seva coberta. El sistema que movia les dues àncores de proa deixava al descobert les pesants cadenes en aquest espai, així, la grua que s'ubicava darrere de l'àncora servia per transportar-la. Aquesta zona estava reservada per a la tripulació exclusivament, pel que els passatgers de tercera classe no podien accedir-hi des del nivell inferior, encara que hi hagués escales.

La part mitjana d'aquesta coberta era la més llarga. A la part davantera es localitzaven les cabines estàndard de primera classe, les quals s'estenien fins a la gran escala. A ambdós costats d'aquesta s'ubicaven les entrades d'embarcament de primera classe; lamentablement, no existeix cap fotografia d'aquestes seccions al ''Titanic''.

Davant de l'entrada de primera classe s'ubicaven les ''Parlor Suites'', el conjunt més costós del vaixell. Cadascuna constava d'una sala d'estar, dos dormitoris, dos vestidors, un bany i una coberta de passeig privada. Hi havia un conjunt a babord i un altre a estribord. Les dues cobertes de passeig estaven decorades en [[estil Tudor]]. La suite d'estribord fou ocupada per la família Martínez Cardeza i la de babor per Bruce Ismay.

=== Coberta C ===

Aquesta coberta estava dedicada principalment a l'allotjament dels passatgers i els espais de la tripulació (els quals estaven reduïts a la [[proa]]). Aquesta coberta comptava amb quatre escotilles de càrrega, dues a la proa i dues més a la [[Popa (navegació)|popa]]. A la part davantera, sota el castell de proa, hi havia dos camarots (un a cada costat del vaixell) per als homes de [[coberta]]. Així mateix, s'ubicaven dos menjadors per ús del personal; el primer, amb capacitat per a 35 persones, li pertanyia als mariners i estava ubicat a babor, després d'un camarot i abans de la cuina de la tripulació. A estribord s'ubicava el menjador pels fogoners de les calderes, amb capacitat per 87 persones. A ambdós costats de l'estructura s'hi trobaven escales que conduïen als camarots dels fogoners a la coberta inferior. Finalment, juntament amb l'espai obert descendint pel castell de proa, es trobava l'hospital de la tripulació. Aquesta coberta li pertanyia a la tercera classe, pel que s'hi instal·laren escales d'accés (una a cada costat) des del seu espai tancat de la coberta D.

=== Coberta D ===
[[Fitxer:Titanic-first-class-reception-room2.jpg|thumb|La sala de recepció de primera classe a la coberta D]]
A la part davantera s'hi trobaven les estances dels maquinistes i una sala comú de tercera classe. Després d'ésser separats per una mampara seguien les habitacions de primera classe, les quals estaven decorades amb plafons de fusta blancs que es prolongaven fins abans dels elevadors. El bany de [[cavallers]] s'ubicava cap a proa juntament amb quatre banyeres compartides i el bany de dames s'ubicava cap a popa amb unes altres quatre banyeres. En aquesta secció comptaven amb una petita dispensa. Després s'hi trobaven les portes d'embarcament de primera classe (dues a cada costat), les quals es tancaven hermèticament adherint-s'hi al buc; cap endins es tancaven amb reixes dobles ornamentades. L'única il·luminació d'aquestes sales d'embarcament provenia de les dues finestres rectangulars que tenia cada porta i llur decoració era de plafons blancs tallats amb terra de linoli blanc; també comptaven amb una porta doble del mateix disseny de les que connectaven al menjador ([[fusta]] amb [[ferro]]) i amb un [[Arc (arquitectura)|arc]] que conduïa als ascensors. Cap a popa, cada sala tenia una vitrina.

En baixar per l'escalinata, els passatgers entraven a la sala de rebudes, decorada amb butaques i taules de [[vímet]] i amb plafons de fusta blancs, aquesta sala estava afegida, mitjançant portes dobles, al saló-menjador de primera classe.

El menjador de primera classe era d'estil [[jacobí]], en combinació de plafons blancs i mobles de caoba, amb llums en totes les taules i vitralls en profusió, que rebien la llum natural d'una filera doble d'ulls de buei; cap a proa hi havia un espai pel [[piano]], aquest era el saló més espaiós del [[vaixell]]. El menjador de segona classe estava situat a popa, amb plafons de fusta de color natural i cadires del mateix material, aquest menjador era gairebé tan espaiós com el de primera classe i el menjar servit en aquest provenia de la mateixa cuina que el servit al menjador de primera classe.

En aquesta coberta també s'hi trobava l'hospital del vaixell, comptava amb cinc cabines privades cadascuna amb una llitera i una farmaciola de primers auxilis molt complet segons relats dels supervivents, l'hospital només podia ser utilitzat per passatgers de primera i segona classe. La galeria dels passatgers de segona classe servia com punt de reunió de tots els passatgers d'aquesta classe després del sopar.

=== Coberta E ===

Aquesta era l'última [[coberta]] a la qual arribava l'escalinata de primera classe de proa, en aquesta coberta estaven els banys [[turcs]]. Els banys turcs només podien ser utilitzats pels passatgers de primera classe, evidentment, estaven decorats amb rajoles de rics colors, columnes sobredaurades i llums de [[bronze]].

=== Coberta F ===

En aquesta coberta s'hi trobava la piscina, el menjador de tercera classe i la sala general de tercera. La piscina era una novetat tant en el ''Titanic'' com en l'Olympic, només la podien emprar els passatgers de primera classe, com els banys turcs, tenia una profunditat de sis metres i mig. Situat enmig del vaixell, el menjador de tercera classe era en realitat dos salons dividits per una mampara. Les seves parets estaven pintades d'esmalt blanc i decorades amb pòsters de l'empresa mare de la White Star Line, l'[[International Mercantile Marine]] (IMM). La sala general, amb els seus plafons de fusta de pi i els seus mobles robustos de teca, funcionava com el saló de tercera classe.

== Estils decoratius ==

El ''Titanic'' comptava amb decoracions basades en estils clàssics, com l'Imperi, Regència, [[Lluís XIV]], [[Lluís XV]], [[Lluís XVI]], Adams, Modern, [[Jacobí]], entre d'altres... un fou creat per l'autora Diana Coronado.

== Viatge inaugural ==

[[Fitxer:TitanicRoute.svg|thumb|400px|La ruta del viatge inaugural; la X marca el lloc on va ocórrer l'enfonsament.]]

Els preparatius havien començat feia una setmana: avituallaments, allotjament de la tripulació contractada, habituació a les seves tasques, etc. Quan arribà el dia en què el ''Titanic'' havia de salpar des del [[port]] de [[Southampton]], el 10 d'abril de 1912 la gent estava tan emocionada que alguns deien que tot semblava un [[somni]].

El vaixell era comandat pel veterà [[capità]] Edward John Smith, el més experimentat i prestigiós de la ''White Star Line'', qui prèviament al viatge expressà que aquest seria l'últim abans de jubilar-se, perquè desitjava estar més temps amb la seva esposa i filla. Smith havia comentat per a una revista de l'època: No puc concebre que alguna cosa pugui enfonsar els vaixells d'avui, la construcció moderna va molt més enllà d'això.

Bruce Ismay, que s'havia allotjat en un hotel prop de l'ancoratge del ''Titanic'', s'hi embarcà amb gran pompa en el [[navili]]. Entre la primera, segona i tercera classe, hi havia un total de 2.224 passatgers, qui gaudiren d'un formós palau surant, amb luxosos menjadors, piscina interior, biblioteques, gimnàs, enllumenat a totes hores i banys turcs.

L'oficialitat del ''Titanic'' estava composta per:

* Capità: [[Edward John Smith]].
* Cap d'oficials: [[Henry Wilde]].
* Primer oficial: [[William Murdoch]] (originalment assignat com cap d'oficials).
* Segon oficial: [[Charles Lightoller]].
* Tercer oficial: [[Herbert Pitman]].
* Quart oficial: [[Joseph Boxhall]].
* Cinquè oficial: [[Harold Lowe]].
* Sisè oficial: [[James Paul Moody]].

== La catàstrofe ==
[[Fitxer:Titanic-lifeboat.gif|thumb|Bot salvavides D del ''Titanic'', fotografiat per un passatger des del ''Carpathia'']]
El ''Titanic'' va tenir un viatge agradable. Des de Southampton viatjà a [[Cherbourg]] on embarcaren més passatgers, després atracà a Queenstown, Cork, [[Irlanda]] on embarcaren passatgers de tercera classe i el correu.

Els dies van transcórrer sense novetat, però el 13 d'abril començaren a arribar els primers informes d'avistament de blocs de gel en la ruta preestablerta; almenys una dotzena de missatges van poder ser rebuts abans que el [[telègraf]] Marconi fallés per un lapsus de 10 hores.

Reestablerta la comunicació a la cabina de [[ràdio]], els radiotelegrafistes començaren a rebre avisos de perill d'[[icebergs]], els quals foren ignorats o no considerats d'importància per l'oficialitat reemplaçant.

El clima es refredà a mesura que s'apropaven als grans bancs de [[Terranova]] i el capità Smith manà alterar una mica el rumb per passar més cap al [[sud]] dels grans sectors d'icebergs. La velocitat era de 22 nusos i Smith consultà Bruce Ismay si podia baixar-la, al qual aquest s'hi negà fent veure que desitjava fer el millor temps en el viatge inaugural.

L'últim vespre del 14 d'abril va sorprendre el ''Titanic'' navegant en aigües molt tranquil·les. Quan la nit, molt freda, va caure, el navili navegava en una zona d'aigües quietes sense onatge, un vertader [[mirall]] [[líquid]] negre, el qual era un inconvenient per a avistar icebergs. Smith consultà de nou J. Bruce Ismay, vicepresident de la companyia, si podia reduir la [[velocitat]], però no obtingué l'aprovació d'aquest; Smith manà llavors redoblar la guàrdia als màstils.

=== 23.45 h, l'impacte ===
[[Fitxer:Titanic Eisberg.jpg|thumb|right|250px|Possible iceberg que impactà amb el ''Titanic''. Fou fotografiat 5 dies després de l'enfonsament pel mariner Stephan Rehorek, qui el fotografià per la línia vermella en la base.]]
Poc després de la mitjanit (23:40) del 14 d'abril, amb una nit estelada i un [[mar]] excepcionalment tranquil, els guaites donaren alarma d'iceberg al davant, a 600m de la proa. El primer oficial Murdoch, de guàrdia en aquell moment després de la retirada del capità Smith a la seva cabina, intentà evitar la col·lisió, primer girant el [[timó]] (molt petit per la longitud del navili) tot a estribor, seguidament donant marxa enrere, el qual fou fatal, car el timó va perdre pressió de virada. El vaixell en l'últim minut arribà a evitar el xoc frontal (amb el que segurament no s'hagués enfonsat i hagués estat capaç de seguir navegant fins a Nova York sense problemes). Finalment el navili va fregar l'iceberg obrint-se les plaques d'estribor amb sis bretxes diferents que en total en sumaven cinc compartiments amb aigua. El ''Titanic'' quedà sentenciat.

=== 00:00 h, la mala notícia ===
[[Fitxer:EJ Smith.jpg|thumb|Capità, [[Edward John Smith]], del ''Titanic'']]
Smith, qui era al seu camarot sortí quan ja la panna de glaç estava llunyada i s'informà del que havia passat. Va fer aturar immediatament el vaixell i féu repassar per un fuster tot el navili. 

Cinc dels seus compartiments estancs davanters d'estribor es corbaren cap endins, saltant les rebladures i inundant-se. Al principi el dany no semblava fatal, tanmateix, el seu dissenyador Thomas Andrews, després de repassar el vaixell amb el fuster Huchtkins, va predir l'increïble: l'enfonsament del ''Titanic'' seria només de dos a quatre hores.

El capità i l'oficialitat varen quedar-se gelats i d'una peça, estupefactes, Smith intentant no difondre el pànic, va instruir els seus oficials per l'abandonament del vaixell.

Smith impactat i en estat de shock, sabia per simple [[aritmètica]] que molts passatgers moririen per l'escàs nombre de bots. D'aquí endavant Smith, tot i la seva vasta experiència, es mostrà irrelevant amb l'escàs temps, erràtic i alié a la situació i en la seva forma d'actuar.

Només s'embarcaren 711 persones d'un total de 1.100 places disponibles als bots, donant-se preferència a la primera i segona classe, dones i nens principalment. El 50% de la tercera classe va morir. El ''Titanic'' havia col·lidot a unes 600 milles de l'illa de [[Terranova]].

=== 00:10 h, SOS ===

Jack Phillips, primer oficial de [[ràdio]], rep l'ordre d'enviar telegrames demanant auxili. El primer de diversos missatges, serà: CQD CQD CQD CQD CQD de MGY MGY MGY MGY MGY posició 41.44 N 50.24 W (CQD era la forma antiga de demanar auxili). A més, en altres trucades utilitzarà les sigles SOS, essent un dels primers (no el primer) a emprar aquest missatge.

A les 00:30 la [[proa]] estava ja submergida, a les 1:45 arribava a la coberta de bots, això va desencadenar el pànic entre els que quedaven i va haver-hi trets i confusió.

== Opinions i proves sobre el final del ''Titanic'' ==

Moltes fotografies i il·lustracions mostren el ''Titanic'' arribant, sencer, a un [[angle]] de 30º. Actualment es creu que la nau es va partir en dos en un angle molt menor: de només 11º, i que es va partir de forma gradual, començà a partir-se per les cobertes inferiors entre la 3a i 4ta [[xemeneia]], quan la zona del trencament estava ja coberta per l'[[aigua]], la proa totalment inundada i amb una empenta cap avall consierable començà a partir el buc en sentit contrari al que s'estava fent fins al moment, aixafant les cobertes superiors i produint un tall net a la quilla, es produeix un trencament del buc al nivell del mar o sota l'aigua, la popa cau lleument només fins que la proa, encara unida, s'enfonsa col·locant la secció de popa una posició gairebé vertical. Un cop separades la secció de popa fa mitja volta de gairebé 180º sobre sí, hi roman un minut immòbil (segons testimonis) i finalment s'enfonsa en l'oceà.

Aquesta teoria desenvolupa a la vista de noves proves trobades en 2005, pel vaixell d'investigació [[rus]] ''Keldish'' i una expedició d'History Channel és la primera que explica el que la nau s'hagi partit en dos i mai gent testificà que s'enfonsà intacta i una altra que es partí en dos.

Per molts observadors del ''Titanic'' no semblava haver-se partit donat que el trencament final es produeix sota l'aigua, per altres només propers o més observadors si s'apreciaria com començà a partir-se en dos de mica en mica i el trencament produí la curta caiguda i després l'aixecament de la [[Popa (navegació)|popa]]. Jack Thayer, un dels supervivents i testimonis de l'enfonsament declarà que el vaixell s'havia partit i dibuixà el ''Titanic'' en dues parts, la proa sembla sortir de l'aigua i la popa en angle de 80º. Posteriorment, gràcies a l'History Channel, es trobaren dues seccions del fons del buc separades a 800 m entre si que encaixaven perfectament, una de les seccions correspondria al tros de proa i l'altre al sector de popa. Això recolza la teoria que el [[vaixell]] realitzà un moviment cap avall i cap a dalt abans de separar-se les dues parts.

Segons una expedició francesa de ''Le Soirot'' realitzada pel submergible ''Nautile'' a bord de les naus ''Nadir'' i ''Ocean Voyager'' el buc del ''Titanic'' estava especialment feble per l'extrem fred aquella [[nit]], el que va contribuir a la seva fractura.

Després de l'enfonsament, la part de la proa topa contra el fons del mar a uns 20 o 21 nusos (gairebé la mateixa velocitat que tenia quan va col·lidir), i amb l'impacte, l'estructura sofreix danys una mica severs. Una de les coses que resulten misterioses és el rastre de runes que el precedeix com una [[catifa]] estreta, que arriba fins al camp on es troba la part anterior.

Per la seva part, la popa, encara plena d'aire cau rotant sobre si mateixa amb implosions per la [[pressió]] que la deformen, esqueixant les cobertes i finalment s'estampa de pla contra el fons quedant així totalment destruïda. Només el costat de babor és recognoscible.

Parts del vaixell, com les xemeneis, són difícils d'identificar, car després de l'enfonsament d'ambdós segments del navili, aquestes seguien enllaçades gràcies a la increïble velocitat adquirida per la proa i les violentes implosions que sofreix la popa per la pressió, aquestes pràcticament es desintegren en ambdós casos.

Com curiositat, el ''HMHS Britannic'', vaixell bessó del ''Titanic'' i l'''Olympic'', que s'enfonsà en 1916 després de topar amb una [[Mina marina|mina]], s'enfonsà de forma molt similar al ''Titanic'', però no es partí en dos, el ''Britannic'' s'enfonsà per proa i aixecà la seva popa en l'aire en un alt angle fins que la proa topà contra el fons (el ''Britannic'' s'enfonsà amb només 200m d'aigua i la nau mesurava 275m de llargada) en topar la proa contra el fons mentre que encara estava aixecada la popa el ''Britannic'' tomba i s'enfonsa de costat, noti's que el Britannic s'enfonsà intacte al contrari que el seu germà. Els motius són que el Britannic s'enfonsà en aigües calents en el Canal de Kea i que el seu buc estava més reforçat que el del ''Titanic'', encara així l'[[acer]] era el mateix, i que no arribà a aixecar-se completament per l'impacte amb el sòl marí.

== Seqüeles i conseqüències ==

[[Fitxer:Titanic-US Navy full memorandum.jpeg|thumb|left|200px|Memoràndum de l'[[Armada dels Estats Units]] relatiu al ''Titanic''.]]

A partir d'aquest accident, es féu càrrec el jurisconsult de renom Lord Mersey i es convocà el 1913 a [[Londres]] la 1a Convenció sobre Seguretat de la vida en el Mar, que adoptà en 1914 el primer Conveni Internacional per la Protecció de la Vida Humana en el Mar (SOLAS), una sèrie de mesures per evitar la sèrie d'errors que havien motivat i agreujat tal catàstrofe, entre ells l'habilitació d'una ruta molt més al [[sud]] en temps de desglaç i una patrulla marítima que advertís periòdicament d'[[icebergs]] en ruta.

Un dels supervivents més vilipendiats i vituperats fou Bruce Ismay, qui a l'any es retirà de la ''White Star Line'' i s'enclaustrà a casa seva fins al dia de la seva mort en 1937, prohibint els habitants de parlar del tema en la seva presència.

Un altre dels prejutjats fou el capità del ''Californian'' a qui se'l tractà de covard i negligent en ésser el vaixell que estava més a prop del ''Titanic'' (10 milles) i no haver fet res per intentar reconèixer la procedència de les bengales blanques vistes pel guaita.

La figura del capità Edward John Smith s'aixecà en el sentir popular com la d'un heroi erigint-se una estàtua al seu poble natal.

La [[llegenda]] del ''Titanic'' seria novament recordada, tot i que en circumstàncies diferents, amb l'enfonsament del ''RMS Lusitania'' a les aigües del Fastnet a [[Irlanda]] el 7 de març de 1915. El ''Lusitania'' fou l'inspirador del luxe per la ''White Star Line''.

== Llegendes i mites ==
=== El major naufragi de la història? ===
Al contrari del que sol creure's, la major tragèdia marítima de la història no fou l'enfonsament del ''Titanic'', sinó el d'un transatlàntic [[alemany]] anomenat ''[[KdF Wilhelm Gustloff|Wilhelm Gustloff]]''. Aquest desastre va succeir a finals de la [[Segona Guerra Mundial]].

Quan l'[[exèrcit]] alemany ja estava proper a la seva derrota final, milions de civils alemanys viatjaven cap a l'oest fugint de l'[[Exèrcit Roig]]. El [[30 de gener]] de 1945, el transatlàntic ''Wilhelm Gustloff'' salpà des del port de [[Gdynia]] ([[Polònia]]) ple al màxim amb 8.000 refugiats a bord.

Sense navilis de [[guerra]] que l'escortessin i amb només 12 llanxes salvavides, era un blanc fàcil pels submarins russos. El [[31 de gener]] un torpede llençat per un [[submarí]] soviètic [[submarí S-13|S-13]] impactà en el vaixell, el ''Wilhelm Gustloff'' s'enfonsà en menys d'una hora. Navilis de guerra alemanys varen rescatar 960 supervivents, molts dels quals moririen de fred poc després. Es calcula que van morir unes 7.000 persones en total, el que equival a cinc cops més que en l'enfonsament del ''Titanic''.

=== Ús del SOS ===
Tot i que està molt estesa la creença que en l'enfosament del ''Titanic'' s'utilitzà per primer cop el SOS, en realitat no fou així. El SOS es proposà en la [[Conferència Internacional de la Comunicació Sense Fil en Mar]] de [[Berlín]] en 1906. Es ratificà per la comunitat internacional en 1908 i des de llavors començà a estendre's el seu ús. El senyal, tanmateix, rarament fou utilitzat pels operadors de [[ràdio]] britànics que preferien l'anterior codi CQD.

El primer operador de ràdio del ''Titanic'', Jack Phillips, començà retransmetent CQD fins que el segon operador Harold Bride suggerí, fent-se el graciós: Enviï SOS; és la nova trucada, i aquesta pot ser la seva última oportunitat d'enviar-lo. Llavors, Phillips, que va morir en l'enfonsament, començà a escampar SOS entre els CQD tradicionals.

=== L'orquestra del ''Titanic'' ===
Una de les més famoses llegendes del ''Titanic'' és la relativa a la seva banda de [[música]]. Durant l'enfonsament, els vuit membres de la banda dirigits per Wallace Hartley, se situaren al saló de primera classe en un intent per fer que els passatgers i passatgeres no perdessin la calma ni l'esperança. Més tard van continuar tocant en la part de [[Popa (navegació)|popa]] de la coberta de bots. La banda no deixà de tocar fins i tot quan ja era segur que el navili s'enfonsaria.

Cap dels integrants de la banda va sobreviure al naufragi, i des de llavors hi ha hagut molta especulació respecte a quina fou l'última [[melodia]] que interpretaren. Alguns testimonis diuen que l'última cançó fou Nearer, my God, to Thee (Més a prop, oh Déu, de tu). Per una altra banda, existeixen tres versions d'aquesta cançó i ningú exactament ha pogut confirmar quina d'elles s'interpretà, o si realment fos aquesta l'última.

El cos de Hartley fou un dels que es van recuperar i ser identificats. El seu funeral a [[Anglaterra]] comptà amb la presència de milers de persones. Tot i ser considerat com un [[heroi]] al seu [[país]], la naviliera ''White Star Line'' li cobrà a la família la despesa de la pèrdua del seu uniforme.

=== Misteri poc conegut ===
Sobre el total de passatgers hi havia tres uruguaians, el senyor Francisco Carrau i el seu nebot, i el senyor Ramon Artagaveytia (resident en l'[[Argentina]]) que ocupaven camarots de la primera classe i només un [[mexicà]], el diputat Manuel Uruchurtu. Artagaveytia pujà al port de [[Cherbourg]] el 10 d'abril de 1912, i és un misteri el número de camarot assignat, ja que mai no fou senyalat en la llista de l'assignació trobada a la butxaca de l'administrador Herbert Cave; tot i que el seu cos fou recuperat més endavant i poc se sap sobre el senyor Artagaveytia durant el viatge.

== Rescat ==
[[Fitxer:Carpathia-54.jpg|thumb|300px|right| El ''RMS Carpathia'' arribant amb els passatgers del ''Titanic'' a Nova York]]
El ''RMS Carpathia'' era un transatlàntic menor de 13.000t de la ''Curnard Line'' que venia des de Nova York en ruta vers [[Itàlia]] (Fiume), el comandava el veterà capità Arthur Rostron. Cap a les 0.25 del 15 d'abril de 1912, va rebre la increïble notícia que el ''RMS Titanic'' s'enfonsava després d'impactar amb un [[iceberg]], el CQD enviat era tan angoixant que Rostron no va tenir dubtes d'ell i canvià unes 58 milles de distància cap al sud de la posició del ''RMS Titanic''.

[[Fitxer:Californian.jpg|thumb|150px|left|EL [[SS Californian]]]]

Avisà el ''Titanic'' que arribaria en el lapsus de 4 hores al lloc, ja que estava com a 58 milles de distància cap al sud gairebé en línia recta.

El ''RMS Carpathia'' no era el [[vaixell]] més proper, el ''SS Californian'', un navili de transport mixt estava a menys de 10 milles de distància i tenia al ''Titanic'' a la vista, però per haver desconnectat el [[telègraf]] sense fil com a conseqüència, entre altres raons, del pèssim tracte donat pel telegrafista Jack Phillips del ''Titanic'' 10 minuts abans del xoc i el seu capità, Stanley Lord, haver desestimat els molts senyals visuals lluminosos enviats pel vaixell condenat, no va prendre part en el rescat. (Les seves controversials i contradictòries declaracions posteriors davant la Comissió Britànica acabaren amb la reputació de Lord i fou desvinculat de la Leyland Co.).

El ''RMS Carpathia'' arribà a les 4 de la matinada al sector i a l'alba descobrí els bots salvavides de l'infortunat transatlàntic enmig de les pannes de glaç. Va poder rescatar 706 persones (un mort) i a més va pujar a bord els bots del desaparegut vaixell, a excepció dels plegables i es retirà del lloc a les 8:50 hores al moment que el ''SS Californian'' apareix en l'[[horitzó]] acudint al rescat tard i Rostron li encarrega escombrar la zona en búsqueda de supervivents.

[[Fitxer:Molly brown rescue award titanic.jpg|thumb|200px|left| El capità Rostron i [[Molly Brown]] al moment d'ésser honrats amb un reconeixement]]

Va posar rumb de tornada a Nova York i durant la travessia albergà els passatgers segons la classe i mantingué silenci telegràfic fins a arribar a Nova York on desembarcà passatgers i els bots del ''Titanic'' enmig de la major expectació periodística.

== Redescobriment ==
L'1 de setembre de 1985, l'investigador Robert Ballard i el seu equip ubicaren les restes submergides del ''Titanic'' a 4.000m de la superfície, provocant gran expectativa mundial. S'utilitzà l'equip submergible ARGO que anava equipat de càmeres sensibles a la foscor.

Un cop explorat preliminarment es descobrí que el ''Titanic'' no estava sencer, sinó que estava partit en dos, el que va suggerir que es partí en el moment d'enfonsar-se: curiosament, pràcticament cap supervivent a excepció del jove Jack Thayer recorda aquest succés; segons els propis dibuixos de l'època, apareguts en la premsa, el vaixell va enfonsar-se aparentment d'una peça i amb la popa en l'aire.

Una visió fantasmal va sorgir des del fons podent veure's la secció de proa del famós navili plena de caramells d'[[òxid]] i en relatiu estat general, en tot cas pitjor del que van imaginar-se molts interessats en el tema, que esperaven un vaixell gairebé sencer i en bon estat en el fons.

El descobriment de les restes del navili l'any 1985 per l'equip liderat per Robert Ballard i Jean-Louis Michel han tornat el ''Titanic'' a l'actualitat, realitzant-s'hi nombroses exposicions d'objectes rescatats de la carcassa, així com de l'interior del vaixell, i apareixent nombroses societats històriques i culturals que difonen i investiguen tot el relacionat amb el mític transatlàntic.

== Altres missions ==
Un any més tard del seu descobriment, l'any 1986, una altra missió, aquest cop tripulada per tres persones a bord del vehicle d'immersió profunda ALVIN de la Woods Hole Oceanographic Institution (WHOI) arriba fins al lloc del naufragi del ''Titanic''.

El 1987, una expedició de francesos arriba al lloc amb l'objectiu de rescatar objectes del fons marí. Sorgeix la controvèrsia de si és més valuós deixar les restes al seu lloc històric o rescatar els objectes per exhibir-los en museus o mostres itinerants.

El 1994, la companyia ''RMS Titanic'', Inc. és reconeguda com l'organització amb els drets sobre les possessions del ''Titanic''. L'ordre dictada per una cort dels [[Estats Units]] és reconfirmada l'any 1996. Això inclou el dret a recuperar artefactes del naufragi. Durant les set expedicions realitzades els anys 1987, 1993, 1994, 1996, 1998, 2000 i 2004, ''RMS Titanic'', Inc. ha recuperat 5.500 artefactes, des de part del buc fins petites peces. Més de 15 milions de persones de tot el món han vist els artefactes que s'exhibeixen en una mostra itinerant.

El 1998, una expedició recuperà una peça del buc del vaixell de 17 tones per ésser exhibida.

== Estat actual del buc ==

El ''Titanic'' es troba actualment partit en dues seccions separades entre si per uns 600 o 800m: la [[corrosió]] marina ha fet els seus efectes omplint de caramells d'òxid cada espai del navili i la tomba que és en si el vaixell està molt oxidada i degradada, alguns perfils ni tan sols són recognoscibles, la coberta de [[fusta]] i tots els objectes exteriors d'aquest material han desaparegut i està només present la base de [[ferro]] coberta en part per les restes del fang (la part inferior) i unes altres concrecions marines.

La secció de [[Popa (navegació)|popa]] està severament malmesa i ni tan sols és recognoscible: per les característiques del dany els investigadors sostenen que aquesta part del vaixell va caure gairebé de pla sobre el fons (des d'una alçada de més de 3 km), i es va desarmar i aixafar per la força de l'impacte.

També es creu que, a diferència de la secció de proa, la de popa en enfonsar-se no es trobava completament inundada, el que va poder provocar durant el descens un sobtat aixafament del buc en arribar a una profunditat determinada, a causa de l'enorme [[pressió]] de l'aigua.

La secció de proa està en un relatiu millor estat respecte a la de popa i les seves estructures són recognoscibles encara. Falta una secció mitjana del [[vaixell]] d'uns 104m aproximadament que es creu està enterrada en el llim i prop d'aquesta secció.

L'estat general de les restes del ''Titanic'' ha preocupat últimament la comunitat científica, car s'ha verificat en augment de la velocitat de corrosió tot i l'escasa proporció d'oxigen en les fredes aigües. Això és conseqüència dels forts corrents imperants com el de Loreley que recorre tot el fons marí de la zona.

Els investigadors associen el millor estat de la secció de proa a què aquesta planejà en l'[[aigua]] i es posà amb relativa suavitat al fons.

Algunes expedicions han arribat a introduir-hi robots amb càmeres al seu interior, aquestes van recórrer algunes habitacions de la Coberta A i s'han trobat amb què algunes instal·lacions interiors com xemeneies en les habitacions de luxe, ceràmiques, pianos, cadires i catres encara són recognoscibles, en especial els llums.

A la secció de popa, el camp de restes associada a aquesta porció, conté una gran quantitat d'objectes que es van desprendre del seu interior. Maletes, cassoles, procel·lanes i ampolles estan barrejades entre els ferros fantasmals del voltant. En investigar la secció de proa, alguns exploradors creuen haver trobat la fisura provocada per la panna de glaç i han llençat algunes teories que han rebutjat la idea que l'iceberg esquerdés l'obra viva.

S'ha acceptat que l'iceberg va desprendre les rebladures de les planxes del buc corbant-les i permetent que l'aigua hi penetrés. A l'interior, les peces de fusta que subsisteixen són escasses i estan en avançat estat de descomposició. La idea original de fer aparèixer el buc és absolutament impracticable.

Alguns fragments del buc que han estat analitzats han demostrat el perquè del naufragi: segons els investigadors l'[[acer]] emprat en la construcció contenia una alta proporció de sofre i fòsfor, elements que conferien a aquest acer una alta fragilitat en navegar per aigües molt fredes; només va caldre una moderada tensió transversal (el fons de la panna de glaç) perquè les rebladures saltessin i es produís la fatal via d'aigua. En poques paraules, el desastre del ''Titanic'' fou de tal magnitud que obligà i segueix obligant els actuals constructors de navilis i autoritats governamentals a prendre i establir les més estrictes normes de seguretat.

Després de Ballard, les restes del ''Titanic'' han estat sistemàticament saquejades, extraient-se'n centenars d'artefactes com porcellanes, ampolles, maletes, etc.

== Passatgers ==

=== Primers supervivents morts ===
* Maria Nackid - passatgera de 3a classe, 30 de juliol de 1912 (2 anys) per [[meningitis]].
* Eugenie Baclini - passatgera de 3a classe, 12 d'agost de 1912 (4 anys) per meningitis.
* Coronel Archibald Gracie - passatger de 1a classe, 4 de desembre de 1912 per un coma diabètic.
* Marie Eugenie Spencer - passatgera de 1a classe, octubre de 1913 (55 o 56 anys).
* Maximilian Frölicher - passatger de 1a classe, 22 de novembre de 1913 (62 anys) per hipotèrmia.
* Kornelia Andrews - passatgera de 1a classe, 4 de desembre de 1913 (64 anys) per [[pneumònia]].

=== Últims supervivents morts ===
Les tretze últimes persones que van sobreviure del ''Titanic'' són:
* Ruth Elizabeth Blanchard (1899-1990)
* Bertram Vere Dean (1910-1992)
* Louise Gretchen Pope (1908-1992)
* Beatriz Irene Sandstrom (1910-1995)
* Eva Miriam Hart (1905-1996)
* Edith Brown (1896-1997)
* Louise Laroche (1910-1998)
* Eleonor Johnson (1910-1998)
* Michel Marcel Navrati (1908-2001)
* Winnifred Vera Quick (1904-2002)
* Lillian Asplund (1906-2006)
* Barbara West (1911-2007)
* Millvina Dean (1912-2009)

=== Últim supervivent ===
; Elizabeth Gladys Dean, nascuda el 1912: Elizabeth Gladys Dean ha estat l'última persona a morir de totes les que varen embarcar al ''Titanic''. L'última que encara podia recordar l'enfonsament era Lillian Asplund, ja que quan va ocórrer tenia 5 anys, però va morir el 6 de maig de 2006 a [[Massachusetts]], Estats Units. A més, com la seva mare, sempre es negà a donar testimoni sobre la tragèdia. Barbara West, que comptava amb 10 mesos i 22 dies, també va morir l'octubre de 2007, per tant, Millvina Dean (Elizabeth Gladys Dean), amb 10 setmanes en el moment de l'enfonsament, fou la persona més jove de totes les que embarcaren i morí el 31 de maig de 2009.refArticle ''Va morir Millvina, l'última supervivent del Titanic'', ''Las Últimas Noticias'', n° 35.5542009 [http://www.lun.com/Pages/NewsDetail.aspx?dt=2009-06-01PaginaId=16bodyid=0]/ref
=== Passatgers catalans del Titanicref[http://www.vilaweb.cat/noticia/4002740/20120415/catalans-titanic.html Els catalans del Titanic] a [[vilaweb]], 15 d'abril de 2012/refref[http://www.tv3.cat/videos/4037510/El-rastre-catala-del-Titanic]Veure: Telenotícies de TV3: El Rastre Català del Titanic 9 d'abril de 2012/ref ===
Entre els nombrosos viatgers del Titanic hi havia cinc catalans, quatre dels quals van sobreviure:
* '''[http://www.encyclopedia-titanica.org/titanic-survivor/emilio-pallas-y-castello.html Emili Pallàs i Castelló]''' (1883-1940) de [[Basturs]] (Pallars Jussà) i vivia a Barcelona, va embarcar a [[Cherbourg]] en segona classe amb la intenció d'anar a l'Havana. Va aconseguir pujar al bot número 9 i va sobreviure. Va ser rescatat pel Carpathia, anà a Nova York i després a [[l'Havana]], però després va tornar a Barcelona, on amb els diners de la indemnització va muntar una fleca al carrer Consell de Cent. Es casà amb Aurora Rabassa i va morir el 18 d'abril de 1940 per causes naturals.
* '''[http://www.encyclopedia-titanica.org/titanic-survivor/julian-padron-manent.html Julià Padró i Manent]''' (1885-1968), de [[Lliçà de Munt]], que es traslladà a Barcelona on treballava de xofer, va embarcar a Cherbourg en segona classe. Amic d'Emili Pallàs, se salvà també en el bot número 9. Rescatat pel Carpathia, anà a Nova York i després a l'Havana, on es casà amb una altra superviventa catalana, Florentina Duran, i muntà una companyia d'autobusos.
* '''[http://www.encyclopedia-titanica.org/titanic-survivor/florentina-duran-y-more.html Florentina Duran i Moré]''' (1881-1959), originària de [[Sant Adrià de Tendrui]] ([[Pallars Jussà]]), embarcà a Cherbourg en segona classe amb la seva germana Assumpció. Va aconseguir pujar al bot número 12 i va sobreviure. Rescatada el Carpathia, anà a Nova York i després a l'Havana, on es casà amb Julià Padró, també supervivent del Titanic.
* '''[http://www.encyclopedia-titanica.l Assumpció Duran i Moré]''' (1884-?), germana de l'anterior, va embarcar a Cherbourg en segona classe, i com la seva germana, va pujar al bot número 12 i va sobreviure. Rescatada pel Carpathia, anà a Nova York i acompanyà la seva germana a Cuba, però poc després va tornar a Barcelona.
* '''[http://www.encyclopedia-titanica.org/titanic-victim/jean-javier-mouros.html Joan Monrós]''' (1892-1912) de Barcelona, va viure a París i després a Londres, on es va enrolar en la tripulació del Titanic com a cambrer del restaurant a la carta. Va morir en l'enfonsament.

També van morir en l'enfonsament del Titànic dos fills de catalansref [http://www.cevilassarencs.org/sites/default/files/docs/publicacions/monografies/I_MonografiesCEV_Naufragis_Maresme.pdf]. Veure l’article de Jordi Casanovas Berdaguer “Originaris de Vilassar de Mar al naufragi del Titanic, Francisco i José Pedro Carrau de Can Franciscó pàgines 63-102 de la Monografia: “Naufragis a la memòria del Maresme” Monografies del CEV. Número 1 (2013)/ref que navegaven amb passaport uruguaià. Eren en: 

* '''[http://www.encyclopedia-titanica.org/titanic-victim/francisco-carrau.html Francisco M. Carrau Rovira]''' (1884-1912), de 28 anys i nascut a [[Montevideo]]. Era fill de Pere Carrau Ferrés de [[Vilassar de Mar]] (el Maresme), comerciant establert a l’[[Uruguai]] i casat amb Antonia Rovira Pareta amb orígens a Malgrat de Mar. 
I el seu cosí de 17 anys: 
* ''' [http://www.encyclopedia-titanica.org/titanic-victim/jose-pedro-carrau.html José Pedró Carrau Esteve]'''(1894-1912), nascut a [[Santiago del Estero]] (Argentina) i fill de Francesc Carrau Pérez, comerciant, també, nascut a [[Vilassar de Mar]] i Margarita Esteve Etchebury, igualment establerts a Montevideo. 
Els dos Carrau van embarcar a `[[Southampton]] i viatjaven a primera classe. En Francisco M. Carrau era el Director General de '''Carrau  Cia''', empresa fundada pel seu pare. Tornaven d'un viatge de negocis amb visita inclosa als seus parents de Vilassar de Mar.

== Cultura popular ==
[[Fitxer:Stöwer Titanic.jpg|thumb|right|250px|Willy Stöwer: Untergang der ''Titanic'' (L'enfonsament del ''Titanic'').]]
El ''Titanic'' ha protagonitzat un gran nombre de [[pel·lícules]] i sèries, essent la més destacada la [[pel·lícula]] estrenada l'any 1997, obra del director canadenc James Cameron, que aconseguí ser un gran èxit de crítica i públic, guanyant 11 [[Òscars]] i convertint-se en la pel·lícula més taquillera de la història, amb una recaptació mundial total de 1.800 milions de dòlars. Unes altres obres que conten la història del ''Titanic'' són:
* ''[[Saved from the Titanic]]'' (Salvada del Titanic) (1912)
* ''In Nacht und Eis'' (1912)
* ''Atlantic'' (1929)
* ''Titanic'' (1943)
* ''Titanic'' (1953)
* ''[[A Night to Remember]]'' (Una nit per recordar) (1958)
* ''The Sinking of the Titanic'' (L'enfonsament del Titanic), música composta per [[Gavin Bryars]] en 1969.
* ''[[SOS Titanic]]'', pel·lícula de TV (1979)
* Raise the Titanic (1980)
* La cambrera del Titanic (1997)
* ''Titanic'' (1996). Protagonitzada per Catherine Zeta-Jones.
* [[Titanic (1997)]]. Protagonitzada per [[Leonardo DiCaprio]] i [[Kate Winslet]].
* El 1997, s'estrenà a Broadway el [[teatre musical|musical]] [[Titanic (musical)|''Titanic'']], que guanyà 5 [[Premi Tony|Premis Tonys]] (entre ells al de [[Premi Tony al Millor Musical|Millor Musical]]) i es representà en 804 funcions
* ''L'Enfonsament del Titanic'' ([[2002]]), obra de teatre coproduïda conjuntament pel Festival Internacional de Sitges, el Festival d'Estiu de Barcelona Grec 2002, el Govern de les Illes Balears amb ''Germinal Productions''. La direcció va estar a càrrec del director teatral mallorquí [[Rafael Duran]].
Basada en un text de Hans Magnus Enzensberger (premi Príncep d'Astúries de Comunicació i Humanitats del 2002), on el poeta, assagista i filòsof alemany va utilitzar l'enfonsament del famós vaixell com una metàfora del segle XX per descriure el desencant per la crisi de les ideologies d'esquerres.
El muntatge teatral va contar amb escenografia de Rafael Lledó i l'actuació dels actors Oscar Intente, Asun Planas, Caterina M. Alorda, Xavi Morte, Philip Rogers -que també va traduir l'obra- i el músic Joaquim Alfaro.

{{Titanic en el cinema i la televisió}}

== Miscel·lània ==
* 14 anys abans que navegués el ''Titanic'' va existir un [[llibre]] de ficció anomenat ''Futility'' de Morgan Robertson que descrivia un vaixell anomenat ''Titan'' que es creia que ningú el podia enfonsar; el plenà de gent rica i despreocupada, però topa amb alguna cosa semblant a una panna de glaç i s'enfonsa en una nit d'abril, a més tenia gairebé el mateix pes, longitud i capacitat de passatgers. Es considera que l'autor utilitzà el llibre com una predicció de la catàstrofe del ''Titanic'', per uns altres és una coincidència sorprenent.
* Manuel Uruchurtu fou l'únic mexicà que estigué al ''Titanic''. Quan el bot salvavides nº 11 anava a descendre, va veure que una passatgera, Elizabeth Ramell, li rogava a l'oficial que la deixés pujar, ja que el seu espòs i el seu fill l'esperaven a [[Nova York]]. En negar-se-li aquella possibilitat, Uruturchu li cedí el seu lloc, no sense abans demanar-li que visités la seva esposa, a Xalapa, Veracruz, [[Mèxic]]. Així ho féu el 1924, tot i que es comprovaria més tard que Ramell no tingué mai un espòs o un fill.
* Un tripulant del ''Titanic'', dies abans del viatge inaugural, somnià amb gats que entraven per una finestra, i després una agorera li digué que no s'embarqués, el que va convèncer-lo.
* La diferència entre el ''RMS Olympic'' i el ''Titanic'' radicava en què el ''Titanic'' desplaçava gairebé 1.000 tones més que aquest, tenia la coberta de passeig de la classe A tancada per finestrals en gairebé 100m i era molt més luxós. El ''RMS Olympic'' era bastant més auster i sobri que el seu malaguanyat navili germà.

=== Els si del Titanic ===
* Si el Titanic hagués topat de proa contra l'[[iceberg]], s'hauria pogut mantenir a la superfície, amb només dos compartiments inundats, la qual cosa l'hauria permès, fins i tot, seguir navegant.
* Si no s'haguessin tancat els compartiments estancs, l'[[aigua]] s'hauria repartit més uniformement i el vaixell hauria trigat més a enfonsar-se (unes 4 o 5 hores), amb la qual cosa hauria donat temps al ''Carpathia'' d'arribar-hi abans de l'enfonsament.
* Si Philips hagués comunicat els últims informes de les 22 i 23 hores del ''SS Californian'' al pont, potser Smith hauria pres les precaucions adients.
* Si el Titanic hagués disposat de 5 segons més a l'hora d'albirar la panna de glaç, s'hauria evitat la col·lisió.
* Si el primer oficial Murdoch no hagués donat l'ordre de marxa enrere, en conjunt amb la de virament, el ''Titanic'' hauria evitat l'iceberg per escàs marge, car va treure [[pressió]] de viratge al [[timó]].
* Si aquella nit hi hagués hagut vent, o simplement si els guaites haguessin tingut [[prismàtics]], és probable que l'iceberg s'hagués avistat abans evitant la catàstrofe.
* Si Stanley Lord del ''SS Californian'' hagués acudit al rescat al moment, hauria pogut rescatar la majoria del passatge del Titanic.
* Si a les drassanes de Belfast (1910) no haguessin construït el buc del Titanic amb materials defectuosos (acer amb alt contingut en sofre) probablement el [[vaixell]] hauria resistit l'impacte, ja que la força de pressió de l'iceberg fou de 6.500 tones i el vaixell només podia resistir-ne 4.000.
* Quan es confia cegament en la [[tecnologia]] desestimant els factors d'imprevistos i ocorre una tragèdia se la coneix com Efecte Titanic: només cal que una baula falli a causa d'algun imprevist, per produir-hi una catàstrofe.
* Si el Titanic hagués tingut més bots salvavides o els haguessin omplert més s'haurien salvat més de 1000 persones.
* Si el Titanic no s'hagués enfonsat, ni hagués mort tanta gent en aquella catàstrofe, l'home no hauria après la lliçó i els vaixells seguirien sense les mesures de precaució necessàries, això en un vaixell actual podria provocar la mort de molts milers de persones.

== Referències ==
references /
== Enllaços externs ==
* [http://www.encyclopedia-titanica.org/ Enciclopèdia titànica] {{en}}

{{Projectes germans|commons=RMS Titanic}}
{{cal coor|type:landmark}}
{{Enllaç AB|eo}}
{{Enllaç AB|lv}}
{{Enllaç AB|ru}}

[[Categoria:Transatlàntics]]
[[Categoria:Derelictes]]

{{Autoritat}}
{{Enllaç AD|az}}
{{Enllaç AD|de}}
{{Enllaç AD|eo}}
{{Enllaç AD|fr}}
{{Enllaç AD|id}}
{{Enllaç AD|nl}}
{{Enllaç AD|uk}}
{{Link GA|as}}
{{Link GA|fi}}</text>
      <sha1>di7kemxoutgf3lwppdjngzati0jdg2j</sha1>
      <model>wikitext</model>
      <format>text/x-wiki</format>
    </revision>
  </page>