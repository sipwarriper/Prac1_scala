<page>
    <title>Anselm Kiefer</title>
    <ns>0</ns>
    <id>86442</id>
    <revision>
      <id>13826976</id>
      <parentid>13679444</parentid>
      <timestamp>2014-07-14T22:31:01Z</timestamp>
      <contributor>
        <username>Pdg</username>
        <id>21570</id>
      </contributor>
      <minor></minor>
      <text>'''Anselm Kiefer''' ([[Donaueschingen]], [[8 de març]] de [[1945]]) és un [[pintor]] i [[escultor]] [[Alemanya|alemany]].

Va passar els primers anys de la seva vida a [[Rastatt]] i després va estudiar arts plàstiques a [[Friburg de Brisgòvia]], a [[Karlsruhe]] amb el professor [[Horst Antes]] i a [[Düsseldorf]] a les classes de [[Joseph Beuys]]. El [[1969]] va presentar la seva primera exposició individual amb la sèrie de pintures Ocupacions a [[Karlsruhe]].

Kiefer és un dels artistes alemanys posteriors a la [[Segona Guerra Mundial]] més coneguts, però també dels més controvertits. Es va fer famós sobretot gràcies a les seves [[Pintura matèrica|pintures matèriques]]. En la seva obra Kiefer afronta el passat i toca els temes tabú de la història recent. Sobretot reflexiona sobre el tema del [[nacionalsocialisme]]; per pintar el quadre ''Margarethe'' (Oli i palla sobre tela), per exemple, es va inspirar amb un dels poemes més famosos de [[Paul Celan]], ''Todesfuge'', escrit a partir de l'experiència dels [[Camp de concentració|camps de concentració]]. Durant dècades hi va haver discussions en els mitjans de comunicació sobre el valor de la seva activitat artística.

El [[1995]] li fou concedit al [[Meiji Memorial Hall]] de [[Tòquio]], [[Japó]], el premi [[Praemium Imperiale]]. També va guanyar el [[Premi de la Pau del Comerç Llibreter Alemany]] concedit a la [[Fira del Llibre de Frankfurt]].
== Estil ==
Inicialment Kiefer basà el seu estil en l'obra de [[Georg Baselitz]], treballant gruixudes capes de color amb foc o àcids i combinant-les amb vidre, fusta o elements vegetals. Durant els setanta es va interessar especialment per la [[mitologia]] alemanya, i en la dècada següent pel misticisme jueu, la [[càbala]].

A banda de pintures, Kiefer també ha creat aquarel·les, talles de fusta, fotos pintades i llibres d'artista.

És molt característica de la seva obra la presència de lletres, sigles, noms de persona, figures mítiques o llocs amb una forta càrrega històrica. Es tracta de signes que posen de manifest el pes de la història i dels elements mítics i literaris del nostre passat cultural. La seva pintura és, en aquest sentit, profundament literària. 

== Exposicions ==

* 2009 ''Anselm Kiefer. Obres de la Col·lecció Grothe''. [[Es Baluard]], Palma de Mallorca

== Obres==
* [[1974]], ''Malerei der verbrannten Erde'' (Pintura de la terra cremada)
* [[1976]], ''Wege der Weltweisheit: Hermannsschlacht'' (El camí de la saviesa mundana: La batalla de Hermann), on la segona part del títol fa referència a una obra homònima de [[Heinrich von Kleist]]. Col·lecció del Deutsche Bank, [[Frankfurt am Main]].
* [[1978]], [http://www.macba.es/controller.php?p_action=show_pagepagina_id=29inst_id=18698%20 ''Bilderstreit''] (més o menys: Lluita de pintura), col·lecció [[MACBA]], [[Barcelona]].
* 1981, [http://www.macba.es/controller.php?p_action=show_pagepagina_id=29inst_id=18652 ''Montsalvat''], col·lecció [[MACBA]], [[Barcelona]].
* [[1981]], [http://www.english.txstate.edu/cohen_p/postmodern/Art/Kiefer/Margarete.html ''Dein goldenes Haar, Margarete''] (La teva cabellera daurada, Margarida), on el títol es refereix a un poema de [[Paul Celan]]. 
* [[1982]], ''Märkischer Sand'' (Sorra de la Marca, [[Museu Stedelijk]], [[Amsterdam]]).
* [[1982]], [http://www.ubs.com/4/artcollection/the-collection/a-z/kiefer-anselm-104/to-the-unknown-painter-490/index.html%20 ''Dem unbekannten Maler'' (Al pintor desconegut)], part d'una sèrie. Col·lecció d'art de la corporació financera USB, a [[Zürich]], [[Suïssa]].
* [[1983]], [http://en.wikipedia.org/wiki/File:Kiefer.jpg ''Dem unbekannten Maler'' (Al pintor desconegut)], part d'una sèrie. 
* [[1980]]-[[1993]], [http://www.moma.org/collection/object.php?object_id=61992 ''Grane''], on el títol es refereix al cavall de Brunhilde, de ''[[L'anell del nibelung]]'' ([[Museu d'art modern de Nova York]]).
* [[1984]]-[[1986]], ''Die Ordnung der Engel'' (L'ordre dels àngels), [[Fundació la Caixa|Fundació la Caixa, Caixa d'Estalvis i Pensions de Barcelona]], [[Barcelona]]. Vegeu la nota de premsa en PDF, baixable des de la pàgina sobre l'exposició del 2009: [http://premsa.lacaixa.es/obrasocial/view_object.html?obj=816,c,5290 Figuracions. Col·lecció d'Art Contemporani Fundació ”la Caixa”]
* [[1985]], ''Die Milchstrasse'' (La Via Làctia), Museu Albright-Knox, [[Buffalo]], [[EUA]].
* [[1989]], ''Zweistromland'' (Mesopotàmia)
* [[1992]], ''Öko-Nischen'' (Nínxols ecològics, Eco-nínxols), Museu Ludwig, Colònia.
* [[1996]], ''Böhmen liegt am Meer'' (Bohèmia es troba a la vora del mar), [[Museu metropolità d'art de Nova York]], [[Nova York]].
* [[2003]], Escenografia i vestits per a ''Èdip a Colonos'' de [[Sòfocles]] al [[Burgtheater]] de [[Viena]] (dirigit per [[Klaus Michael Grüber]])
* [[2003]], Escenografia i vestits per a ''[[Electra]]'' de [[Richard Strauss]] al Teatro San Carlo de [[Nàpols]] (dirigit per [[Klaus Michael Grüber]])

== Enllaços externs ==
{{Commonscat|Anselm Kiefer}}

* [http://www.macba.es/controller.php?p_action=show_pagepagina_id=29inst_id=18652 Anselm Kiefer al lloc web del MACBA]
* [http://www.esbaluard.org/ca/exposicions/33/anselm-kiefer Exposició Anselm Kiefer a Es Baluard, Museu d'Art Modern i Contemporani de Palma]
* [http://www.artchive.com/artchive/K/kiefer.html Anselm Kiefer a l'Artchive] (en anglès, amb reproduccions d'obres)
* [http://www.ibiblio.org/wm/paint/auth/kiefer/ Obres d'Anselm Kiefer al WebMuseum en anglès] 
* [http://www.whitecube.com/artists/kiefer/miscfour/ Anselm Kiefer a la plana de la galeria White Cube, de Londres en anglès] 

{{persona viva}}
{{Autoritat}}
{{ORDENA:Kiefer, Anselm}}
[[Categoria:Pintors alemanys del segle XX]]
[[Categoria:Art contemporani]]
[[Categoria:Persones de Baden-Wurtemberg]]
[[Categoria:Escultors alemanys]]</text>
      <sha1>rdytlhru0ag4is98ge9o46zaxnd3qjt</sha1>
      <model>wikitext</model>
      <format>text/x-wiki</format>
    </revision>
  </page>