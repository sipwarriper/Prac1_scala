<page>
    <title>Menahem Beguín</title>
    <ns>0</ns>
    <id>86086</id>
    <revision>
      <id>13769205</id>
      <parentid>13256628</parentid>
      <timestamp>2014-07-09T06:11:15Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Menachem Begin]]</comment>
      <text>[[Fitxer:Menachem Begin 2.jpg|thumb|''Menahem Beguín (1978)'']]
[[Fitxer:Menahem Begin poses at Camp David 1978.jpg|thumb|right|Menahem Beguín a Camp David el [[1978]]]]
{{Nobel|Pau|1978}}
'''Menahem Beguín''',ref[http://esadir.cat/back/filelib/documents/I_Jornada_esAdir/Casanellas.pdf ''La transcripció dels noms propis hebreus'']/ref en [[hebreu]]: '''מְנַחֵם בּגִין''''', ( [[Brest-Litovsk]], [[Polònia]] [[1913]] - [[Jerusalem]], [[1992]]) fou un [[polític]] [[Israel|israelià]], d'orígen [[Polònia|polonès]], que es convertí el [[1977]] en el sisè [[Primer Ministre d'Israel]]. 

Va negociar els [[Pau de Camp David|Acords de pau de Camp David]] amb el president [[Egipte|egipci]] [[Anwar el-Sadat]], pels quals van rebre conjuntament el [[Premi Nobel de la Pau]] el [[1978]].

== Joventut ==
Beguín va néixer el [[16 d'agost]] de [[1913]] a [[Brest-Litovsk]], població situada des de [[1918]] a [[1939]] a [[Polònia]] i que avui dia pertany a [[Bielorússia]]. Des de la seva joventut va ser un convençut [[sionisme|sionista]] encoratjat pels ensenyaments del seu pare. Als 16 anys es va enrolar en el moviment juvenil [[Betar]], creat per [[Vladimir Jabotinski]]. 

Es va llicenciar en [[Dret]] i des de [[1939]] va liderar l'organització sionista Betar a Polònia. En previsió dels futurs esdeveniments, Beguín es va concentrar en l'ensinistrament militar dels membres del grup. En esclatar la [[Segona Guerra Mundial]] va escapar a la ciutat de [[Vílnius]], on el [[1940]] va ser arrestat per l'[[NKVD]] de la [[Unió Soviètica]] i sentenciat a vuit anys en un camp de treball a [[Sibèria]], encara que el [[1941]] va ser alliberat a causa de la seva ciutadania polonesa.

== Arribada a Israel ==
El [[1941]] es va unir voluntàriament a les [[forces armades]] lliures de Polònia, les quals s'havien establert a l'[[URSS]]. Juntament amb molts altres soldats [[jueus]], el [[1942]] arribà a [[Israel]] com a soldat i contactà amb l'organització clandestina [[Irgun]] coneguda com a ''Étsel'', que vivia uns moments de letargia. A la fi de [[1943]] fou llicenciat de l'exèrcit i començà la reactivació de l'organització, passant a ser-ne el dirigent amb més pes. 

El [[1944]] Étsel es desvinculà de la política seguida pels altres grups d'ideologia [[sionisme|sionista]] i començà una revolta violenta contra les institucions britàniques que governaven el [[Mandat Britànic de Palestina]]. El [[1947]] Beguín va assumir-ne la direcció, sent el responsable de l'[[atemptat a l'Hotel King David]] de [[Jerusalem]], que va matar més de 92 persones i en va ferir més de 50.

== Creació de l'Estat d'Israel ==
Després de la creació de l'estat d'Israel, Beguín va fundar el partit polític [[Herut]], que més tard seria el partit dominant en la coalició [[Likkud]]. 

Amb l'establiment de l'estat d'Israel, Étsel veia complert els seus objectius; fou dissolta i els seus membres integrats en les files de les forces de defensa israelians. Begin llavors es col·locà al capdavant del ''moviment Herut'', que defensava la política del seu mentor sionista Jabotinski, i el [[1965]] passà a liderar ''Gahal'' després d'una fusió del ''Herut'' amb un partit liberal, i que més tard donaria base al partit conservador [[Likkud]]. 
[[Fitxer:Begin, Carter and Sadat at Camp David 1978.jpg|250px|thumb|right|Acords de pau de Camp David]]

El [[1977]] el Likkud guanyà les eleccions a Israel, esdevenint així Primer Ministre d'Israel. A la fi d'aquest any signà els [[acords de pau de Camp David]] amb el president d'Egipte [[Anwar el-Sadat]], per a la retirada de les tropes israelianes del [[Península del Sinaí|Sinaí]] i la creació d'una autonomia palestina. Sota els termes del tractat, Israel retornava la [[Península del Sinaí]] a [[Egipte]]. Això requeria el desmantellament de tots els assentaments israelians a l'àrea, inclosa la ciutat de [[Yamit]]. Beguín es va enfrontar una intensa oposició interna a aquest moviment, que va dur a una divisió interna en el seu propi partit, el Likkud. 

El [[1982]] Beguín i Anwar el-Sadat foren recompensats amb el [[Premi Nobel de la Pau]], tot i fortes oposicions de ciutadans israelians. El mateix any, el govern de Beguín, amb [[Ariel Sharon]] com a ministre de Defensa, va envair el [[Líban]], amb l'objectiu de desmantellar les bases libaneses de l'[[Organització per a l'Alliberament de Palestina]], i intentar evitar així els successius atacs als assentaments civils del nord d'[[Israel]]. Aquesta invasió, anomenada [[Pau per a Galilea]], no va arribar a complir els seus objectius, i va sumir a l'opinió pública israeliana en profundes divergències, especialment després de la [[matança de Sabra i Xatila]], la qual cosa va causar la destitució de Sharon com a ministre de Defensa, i va precipitar la fi del mandat de Beguín. 

Finalment, Beguín va dimitir del seu càrrec l'[[agost]] de [[1983]], deprimit per la mort de la seva esposa Aliza, profundament decebut per les conseqüències de la guerra del [[Líban]], i afligit d'una sèrie d'afeccions que, segons van confirmar fons oficials, van alienar les seves facultats mentals, però que van anar gelosament ocultades pel seu entorn del coneixement de la població. Durant els seus últims anys es va sotmetre a un ostracisme voluntari, recloent-se a casa seva, a la ciutat de [[Jerusalem]]. Beguín mai es va avenir a sadollar la curiositat de l'opinió pública sobre els seus últims mesos de govern, ni de la veritat sobre com es va prendre la decisió d'envair el Líban. Va morir a [[Jerusalem]] el [[9 de març]] de [[1992]]. A la seva expressa comanda, va ser enterrat en unes exèquies senzilles i populars al cementiri del [[Bosc de les Oliveres]] de Jerusalem, al costat de la seva esposa i lluny del panteó oficial dels «Grans de la Pàtria», en el Mont Hertzl. 


{{Inicia taula}}
{{s-off}}
{{Filera de successions|títol=[[Primer Ministre d'Israel]]br /[[Fitxer:Emblem of Israel.svg|40px|Israel]]|abans=[[Yitshaq Rabbín]]|després=[[Yitshaq Xamir]]|anys=[[1973]]–[[1982]]}}
{{Filera de successions|títol=[[Ministre d'Afers Exteriors d'Israel|Ministre d'Afers Exteriors]]br /[[Fitxer:Emblem of Israel.svg|40px|Israel]]|abans=[[Moshe Dayan]]|després=[[Yitshaq Xamir]]|anys=[[1979]]–[[1980]]}}
{{Filera de successions|títol=[[Ministre de Defensa d'Israel|Ministre de Defensa]]br /[[Fitxer:Emblem of Israel.svg|40px|Israel]]|abans=[[Ezer Weizmanhalil]]|després=[[Ariel Sharon]]|anys=[[1980]]–[[1981]]}}
{{Finalitza taula}}

== Enllaços externs ==
* {{en}} [http://nobelprize.org/nobel_prizes/peace/laureates/1978/ Pàgina Oficial de l'Institut Nobel, Premi Nobel de la Pau 1978]
* {{he}} [http://www.begincenter.org.il/ Centre per al llegat de Beguín]

==Referències==
{{referències}}

{{Projectes germans|commons=Manachem Begin}}

{{ORDENA:Beguin, Manahem}}
{{Enllaç AB|ja}}

[[Categoria:Polítics polonesos]]
[[Categoria:Primers ministres d'Israel]]
[[Categoria:Premis Nobel de la Pau]]
[[Categoria:Sionistes]]

{{Autoritat}}
{{Enllaç AD|cs}}
{{Enllaç AD|he}}</text>
      <sha1>jh4xwpm112x57upttculf5seho5son3</sha1>
      <model>wikitext</model>
      <format>text/x-wiki</format>
    </revision>
  </page>