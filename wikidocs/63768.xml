<page>
    <title>Half-Life</title>
    <ns>0</ns>
    <id>63768</id>
    <revision>
      <id>13846269</id>
      <parentid>13594609</parentid>
      <timestamp>2014-07-16T13:29:07Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{vegeu|la primera versió de Half-Life|Half-Life 2}}
{{Infotaula videojoc
| title = Half-Life
| developer = [[Valve]]
| publisher = [[Sierra]]
| designer = Fet amb el GoldSrc(Versió modificada del motor per a [[Quake]])
| engine = [[Motor del Quake]]
| released = 20 de novembre del 1998 
| genre = [[Videojoc d'acció en primera persona]]
| modes = [[Un jugador]], [[Multijugador]]
| ratings = PEGI:16+br /
ESRB:M(Mature)
| platforms = [[Microsoft Windows|Windows]], [[Playstation 2]]
| requirements = [[Central processing unit|CPU]] de 166 [[Hertz|MHz]], 64 [[Megabyte|MB]] de [[Random access memory|RAM]], 1.4 [[Gigabyte|GB]] d'espai al [[Disc dur]]
| input = [[teclat d'ordinador|Teclat]] i [[Ratolí (ordinador)|ratolí]]
}}
{{Viquipèdia parlada|half-life}}
''Half-Life'' és un [[videojoc d'acció en primera persona]] (''FPS'') de [[ciència-ficció]] per [[Ordinador personal|PC]], [[PlayStation 2]] i [[Sega Dreamcast]] (aquest últim no és oficial). El joc va ser creat el [[1998]] per [[Valve Software]], utilitzant una versió modificada del motor [[Quake]], el GoldSrc. Se sol jugar per equips, els terroristes i els antiterroristes. Es va concebre originalment com un joc de tipus multijugador (ja sigui en [[LAN]] o ''online''). En els seus inicis era una ampliació o MOD del videojoc '''Half-Life''' que a poc a poc va anar adquirint més aficionats i va acabar per ser tan popular com el propi joc. Existeixen altres famosos MODs amb mecànica similar per al Half-Life com el Day of Defeat, ambientat en la [[Segona Guerra Mundial]], o el Team Fortress Classic; en ambdós es juga en equip. La sèrie també inclou Counter-Strike: Condition Zero i Counter-Strike: Source. En el joc s'emulen situacions d'antiterrorisme, desactivar i activar bombes, rescatar i protegir ostatges, escortar o assassinar a un [[VIP]] i en general a eliminar els oponents sense perdre la pròpia vida virtualterroristes/antiterroristes, etc. 

== Història ==
El joc transcorre en una àrea desèrtica de [[Nou Mèxic|New Mexico]] a Black Mesa Research Facilty, unes instal·lacions fictícies on s'investiguen fenòmens relacionats amb la [[física]], més concretament amb la teletransportació. Nosaltres controlem al [[Gordon Freeman|Dr. Gordon Freeman]], un físic teòric recentment graduat al [[Massachusetts Institute of Technology|MIT]] que ha sobreviscut a un [[experiment]] que ha anat terriblement malament, quan una cascada de ressonàncies obre portals dimensionals, devastant les instal·lacions.br /

El joc se situa el mes de [[maig]] o [[desembre]] entre els anys [[2000]] i [[2009]], durant el joc haurem de sobreviure a tot tipus de criatures vingudes d'altres mons i militars del HECU (Hazardous Environment Combat Unit), una unitat especial del [[Cos de Marines dels Estats Units d'Amèrica|Cos de Marines dels Estats Units]] que ha vingut per eliminar a qualsevol supervivent del personal de Black Mesa i silenciar el desastre. Durant tot el joc, ens observarà una misteriosa figura anomenada G-Man, que sembla ser una agent del govern interessat en Gordon.br /

Freeman comptarà amb l'ajuda dels [[Científic|científics]] i els guàrdies de seguretat supervivents per arribar fins al misteriós Complex [[Lambda]] de Black Mesa (representat amb la lletra λ de l'[[alfabet grec]]) on un grup de supervivents el teletransporten a un planeta anomenat Xen perquè mati a en Nihilanth, la criatura que manté els portals dimensionals oberts.

br /

=== Argument ===

El joc comença amb [[Gordon Freeman]] viatjant en [[tren]] com si fos un dia qualsevol, durant el trajecte podem observar les instal·lacions, el personal i altres coses interessants, com per exemple un home que ens observa des d'un altre tren. Quan acabem el trajecte, un guàrdia de seguretat ens obra la porta i ens condueix fins a l'entrada. Quan som allà, en Gordon s'assabenta que els sistemes [[Informàtica|informàtics]] estan fallant i que s'ha de posar el vestit de protecció HEV (Hazardous Environment) abans d'anar a la cambra de proves on un científic l'assistirà en un experiment. En Freeman arriba al laboratori de materials anòmals on ha d'empènyer un espècimen fins a un escàner per analitzar-lo. Després d'això, involuntàriament produeix una catàstrofe en l'[[espai-temps]] anomenada cascada de ressonàncies, obrint un portal entre [[Terra|la Terra]] i un estrany món anomenat Xen.br /

A partir d'aquí Gordon avança entre les ruïnes del laboratori de materials anòmals, ensopegant amb les restes, plenes dels cossos del personal de Black Mesa. Després de descobrir que existeixen supervivents, en Freeman s'assabenta que l'única forma de comunicar-se amb l'exterior és a fora, per tant decideix arribar a la superfície per demanar ajuda, intentant sobreviure dels [[Vida extraterrestre|aliens]] hostils que no paren de teletransportar-se des de Xen. Els supervivents, incloent l'Eli Vance, al principi afirmen que un equip de rescat arribarà en breu, després descobreixen que el Hazardous Environment Combat Unit, que està prenent el control de Black Mesa, està matant alhora els aliens i els empleats de Black Mesa. Gordon combat els soldats abans d'arribar finalment a la superfície de Black Mesa, on s'assabenta que L'Equip Lambda potser té la manera de solucionar el problema de la cascada de ressonàncies. Llavors, Gordon ha d'arribar al Complex Lambda a l'altra banda de les instal·lacions per assistir-los.br /

Aleshores, el jugador haurà de fer front a diverses tasques, com ara una criatura Tentacle gegant, anar per totes les instal·lacions amb un sistema de ferrocarril per arribar fins a un [[coet]] amb un [[Satèl·lit artificial|satèl·lit]] que ha de ser llançat per anul·lar la cascada de ressonàncies, i combatre un grup de misteriosos Black Ops, abans de ser capturat pels marines i tirat en una compactadora d'escombraries. A ''Half-life: Blue Shift'', el protagonista, [[Barney Calhoun]], veia en Gordon com era segrestat pels marines. Gordon s'escapa sense ser esclafat i continua el seu camí cap a una vella i secreta part de les instal·lacions on descobreix una extensa col·lecció d'espècimens recol·lectats de Xen abans de la cascada de ressonàncies.br /

Gordon torna a arribar a la superfície, la qual s'ha convertit en un camp de batalla. Els [[Vortigaunt]]s, juntament amb els [[Alien Grunt]]s i un monstre gegant anomenat Gargantua han començat a lluitar amb els Marines, que estan a punt de perdre. Avisen els reforços, però no són suficients com per canviar la situació. Finalment, Freeman arriba relativament sa i estalvi un altre cop, dins les instal·lacions, sota terra.

Els Marines comencen a evacuar i comencen els atacs aeris. En un punt, el jugador, ha d'utilitzar equipament militar per convocar un atac aeri per tornar a entrar a la base. En Gordon recorre els canals d'aigua subterranis per evitar exèrcits de soldats aliens. Finalment, Gordon arriba al Complex Lambda, on descobreix que és el lloc on uns quants científics estan desenvolupant la tecnologia de teletransportació, que els permetrà viatjar a Xen. Gordon va fins a un grup de persones supervivents, i descobreix que el satèl·lit que ha llançat ha fallat a l'hora d'anul·lar els efectes de la cascada de ressonàncies a causa del fet que un poder immens vingut de l'altra banda està a punt de sorgir. En Gordon ha d'exterminar aquest poder per prevenir que els aliens de Xen destrueixin definitivament Black Mesa. Els científics activen el teletransportador i Gordon és enviat a Xen.br /

A l'estrany [[món]] fronterer, Gordon es troba moltes de les [[Espècie|espècies]] alienígenes que havia vist a Black Mesa. El jugador comença en un dels combats contra un enemic final, Gonarch, un headcrab gegant amb una bossa on guarden les cries. Després de lluitar contra un munt d'aliens, Gordon arriba en una [[fàbrica]] alien gegant, on els treballadors són els Alien Grunt. Llavors lluita contra unes estranyes criatures anomenades [[Alien Controller]]; troba un portal i hi entra.

En una immensa [[cova]], Gordon finalment pot enfrontar-se amb Nihilanth, la criatura que estava conservant l'escletxa dimensional i el derrota. Quan la criatura mor,nbsp; explota en una ona expansiva verda gegant que deixa a Gordon inconscient. Després, quan es desperta, Gordon no pot moure's i es troba cara a cara amb G-man. Ambdós són transportats a diversos llocs de Xen, mentre G-Man elogia les accions de Gordon al món fronterer. G-Man li explica que els seus empleats, creuen que Gordon té un potencial limitat i que l'han autoritzat per oferir-li feina. La teletransportació final porta al jugador fins al tren del principi del joc, el qual està volant per l'[[Univers|espai]]. Si el jugador refusa l'oferiment, G-Man el teletransporta davant d'un nombre considerable d'aliens enemics, dient Bé, sembla que no treballarem junts. Sense manies, senyor Freeman. I la pantalla s'ennegreix. Si el jugador l'accepta, entrant al portal, es troba a ell mateix flotant en el no-res i sent la [[veu]] de G-Man per última vegada: Sàvia decisió, senyor Freeman, ens veurem més endavant.

br /

=== Capítols ===

El joc es divideix en els següents capítols:

* '''Mitja vida''' ''(Half-Life)'': Gordon Freeman comença el dia en un tren que transporta als empleats des dels dormitoris del sector C a les profunditats del centre d'investigacions. Pel camí es troba coses interessants, com un helicòpter militar preparant-se per enlairar-se i un estrany home amb un vestit blau que el mira des d'un altre tren.

* '''Materials anòmals''' ''(Anomalous Materials)'': Gordon arriba tard per un important experiment. L'energia s'havia tallat per un moment aquell matí. Després de posar-se el seu vestit HEV, se dirigeix a la càmera de proves per executar l'experiment, però alguna cosa no va bé.

* '''Conseqüències imprevistes''' ''(Unforeseen Consequences)'': Una poderosa cascada de ressonàncies ha sigut activada, causant forts danys a la infraestructura de Black Mesa. Encara pitjor, éssers hostils comencen a teletransportar-se a través de les instal·lacions, atacant als supervivents confosos i aterrats. 

* '''Complex d'oficines''' ''(office Complex)'': Gordon s'obre camí per un complex d'oficines ple de científics horroritzats i guàrdies de seguretat. Descobreix que hi ha una força militar dirigint-se a Black Mesa i que potser ell podrà obtenir ajuda d'ells.

* '''Enemics a la vista''' ''(We've Got Hostiles)'': Els soldats de HECU s'apoderen de Black Mesa i comencen una operació de neteja, aniquilant els invasors hostils i els supervivents humans. Gordon escolta que el personal de l'Equip Lambda està amagat al Complex Lambda (on es troben els laboratoris de teletransportació i el Reactor Lambda) i que serien capaços de tancar els portals dimensionals. Aleshores, Gordon comença el seu viatge a través de tot Black Mesa per reunir-se amb ells. 

* '''Fossa explosiva''' ''(Blast Pit)'': El camí de Gordon es troba bloquejat per tres Tentacles xenians. Per destruir-los ha d'activar un propulsor de coet de proves. Per fer això hem d'anar per unes portes, que es troben on hi ha el monstre. Hem d'activar l'oxigen i el combustible. (això es troba en una sala custodiada per enemics diferents). I en una altra sala hi ha el control de l'energia. Després de destruir les criatures continua el seu camí pel túnel que ha deixat el Tentacle mort.

* '''Energia''' ''(Power Up)'': Segiunt el seu camí Gordon troba uns soldats que estan sent eliminats per un Gargantua. Gordon ha de restaurar l'energia als rails per poder continuar el seu camí i destruir també al Gargantua (per destruir al Gargantua hem d'activar l'energia dels rails que, a l'anar malament fa volar pels aires al Gargantua)

* '''Sobre rails''' ''(On a Rail)'': Un guàrdia de seguretat informa a en Gordon que els científics del Nucli Lambda que un satèl·lit sigui llançat, Gordon s'obre camí a través d'un sistema de ferrocarril, trobant soldats esperant-lo. Finalment aconsegueix llançar el coet amb el satèl·lit.

* '''Captura''' ''(Apprehension)'': Avançant a través de velles instal·lacions subterrànies, Gordon s'escapa d'un grup d'assassins contractat per matar-lo, i és capturat a continuació pels soldats, els quals dipositen el seu cos en una compactadora d'escombraries per eliminar-lo sense embrutar-se les mans.

* '''Procés de residus''' ''(Residue Processing)'': Gordon aconsegueix escapar-se de la compactadora i es troba en el centre de Procés de Residus de Black Mesa, un lloc ple de maquinària automatitzada i perilloses deixalles químiques.

* '''Ètica qüestionable''' ''(Questionable Ethics)'': Gordon deixa enrere el sector de Procés de Residus, i es troba en un sector de Black Mesa on es duen a terme experiments amb criatures de Xen. La porta a l'exterior està bloquejada, per tant Gordon ha de trobar científics per poder obrir-la. 

* '''Tensió superficial''' ''(Surface Tension)'': Gordon arriba a la superfície i continua el seu camí cap al Complex Lambda. Per descomptat, la superfície està plena de soldats. Aquest capítol és equivalent al capítol ''Uniforme de Foxtrox'' d'Opposing Force.

* '''Oblida't d'en Freeman!''' ''(Forget about Freeman!)'': Els soldats comencen la seva retirada de les instal·lacions de Black Mesa, ja que estan sent aniquilats pels Xenians, així Gordon continua el seu camí cap al Complex Lambda.

* '''Nucli Lambda''' ''(Lambda Core)'': Gordon arriba per fi al Complex Lambda, el qual està ple d'alienígenes, i l'últim esquadró de soldats que veiem. Gordon haurà d'activar un sistema de vàlvules per encendre el reactor, i activar el sistema de teletransportació i arribar amb els científics supervivents. Allà li diuen que ha d'eliminar una poderosa entitat alienígena que aparentment és la que manté oberts els portals, i és enviat a Xen, el món fronterer, don vénen els alienígenes.

* '''Xen''' ''(Xen)'': Gordon ha d'obrir-se pas en el Món Fronterer. Molts alienígenes perillosos i poca gravetat són característics en aquesta zona.

* '''L'amagatall de Gonarch''' ''(Gonarch's Lair)'': Gordon ha de lluitar amb Gonarch, un headcrab gegant, pel que sembla, la mare dels headcrabs, per arribar al portal que el conduirà a Nihilanth.

* '''Intrús''' ''(Interloper)'': Gordon està en plena ciutat dels alienígenes, i continua el seu camí cap al pare de tots els Xenians. Allà veiem com s'estan fabricant milers de soldats aliens, aparentment per una invasió massiva a la Terra.

* '''Nihilanth''' ''(Nihilanth)'': Gordon ha de matar a Nihilanth, el responsable de mantenir els portals oberts i controlar les ments dels Vortigaunts. Aquesta és la batalla decisiva. Gordon mata a Nihilanth, però quan ho aconsegueix és teletranportat a un altre lloc.

* '''Final''' ''(Endgame)'': Gordon es troba a les terres de Xen i el mateix tren que el va transportar a les profunditats (aquesta vegada solcant l'espai) amb G-Man, que li fa una proposta que no pot rebutjar. Ser el seu empleat o la possibilitat de lliurar una batalla que no té oportunitat de guanyar. Quan el jugador escull, el joc s'acaba.

== Jugabilitat ==



''Half-Life'', un [[videojoc]] d'[[Videojoc d'acció en primera persona|acció en primera persona]], requereix que el jugador dugui a terme tasques de combat i resolgui puzles per avançar durant el joc. ''Half-Life'' utilitza seqüències preparades, les quals van des de petits fets, com un alien tirant una porta a terra, fins a punts de l'argument més importants. Mentre que molts videojocs d'acció en primera persona contemporanis utilitzen escenes cinemàtiques per detallar l'argument, la història de ''Half-Life'' avança totalment mitjançant les escenes preparades. A part d'això, el jugador mai no perd l'habilitat de controlar en Gordon, que mai no parla i no és vist durant el joc, el jugador veu a través dels seus ulls durant tot el joc. Half-Life no té nivells; està dividit amb capítols dels quals apareix el títol a la pantalla. El progrés al llarg del joc és continu, només està intervingut per petits talls per carregar.br /

El joc inclou regularment puzles, com ara navegar per un laberint de cintes transportadores. Molts puzles impliquen haver d'utilitzar l'ambient per matar un enemic. Ocasionalment, molts [[Monstre|monstres]] defineixen el capítol, i el jugador ha d'utilitzar el [[terreny]] per derrotar-lo. Més endavant, el jugador rep un mòdul de salt llarg pel seu vestit HEV, el qual permet al jugador incrementar la [[distància]] i la [[velocitat]] dels salts. Això és utilitzat en els puzles de salts estil plataforma en el tros final del joc.br /

=== Personatges i criatures ===

Gairebé sempre el jugador lluita sol al llarg del joc, però en alguna ocasió l'ajuden [[Personatge no jugador|Personatges no Jugadors]], específicament guàrdies de seguretat i científics que lluiten al costat del jugador, l'ajuden a arribar a noves àrees i revelen informació referida a l'argument.

Es pot trobar un gran nombre d'enemics al llarg del joc incloent formes de vida alienígenes com [[headcrabs]], [[bullsquids]], zombies headcrabs i [[Vortigaunt]]s. El jugador també s'enfronta amb enemics humans, els marines de HECU i els assassins black ops.

=== Armes ===

''Half-Life''té un gran nombre d'[[Arma|armes]] que el jugador pot utilitzar. La icona és la [[palanca]] que pot ser utilitzada com a arma blanca, també s'utilitza per apartar obstacles. El joc també inclou armes convencionals com la [[pistola]] [[Glock]] 17, l'escopeta SPAS-12, el subfusil MP5 amb llançagranades, un màgnum .357, un llançamíssils, també apareixen armes anormals, des d'una [[ballesta]] a Snarks. Dues armes experimentals, el canó tau i la pistola gluon, fabricades per científics de les instal·lacions i utilitzades pel jugador a la part final del joc.

Amb la instal·lació del High Defintion Pack, l'aspecte de les armes és substancialment modificada, principalment perquè hi hagi un major nombre de polígons en els models. Encara que els seus aspectes hagin canviat, fan el mateix que les seves homòlogues a l'hora de jugar. La Glock 17 i l'MP5 són les dues úniques armes que han canviat dràsticament d'aspecte sent substituïdes per la Beretta 92 i el rifle d'assalt M4 respectivament.

br /

== Desenvolupament ==

''Half-Life'' va ser el primer producte de [[Valve Software]], un desenvolupador de Kirkland, [[Estat de Washington|Washington]], la qual va ser fundada el [[1996]] pels antics empleats de [[Microsoft]], Mike Harrington i Gabe Newell. Ells volien desenvolupar un joc d'acció amb un argument de terror en [[Tridimensional|3D]] i llicenciava el motor Quake des de [[id Software]]. Valve finalment va modificar molt el motor, sobretot afegint animació esquelètica i suport per Direct3D. Al principi, la companyia va tenir problemes per trobar un editor, molts consideraven el seu projecte massa ambiciós per un estudi encapçalat per nouvinguts a la indústria dels videojocs. Tot i així, Sierra On-Line havia estat molt interessat a fer un joc d'acció en 3D, especialment un basat en el motor Quake, per tant va signar el contracte per un joc.br /

El títol original per ''Half-Life'' va ser ''Quiver,''després''Arrowhead,''una base militar de la novel·la de [[Stephen King]] ''The Mist'', la qual va servir com a primera inspiració pel joc. Gabe Newell va explicar que van escollir el nom de ''Half-Life'' perquè era evocador del tema, no era un tòpic, i tenia un corresponent símbol visual, la lletra grega λ (lambda). Segons un dels dissenyadors del joc, Harry Teasley, ''[[Doom]]'' tenia una gran influència en l'equip que treballava en Half-Life. Aleshores, segons Teasley, volien que Half-Life t'espantés com ho va fer Doom.br /

La primer aparició pública de ''Half-Life'' va ser a principis del [[1997]], va ser un èxit a l'[[E³]] aquell any, on van demostrar el sistema d'animació i la [[intel·ligència artificial]]. Valve Software va contractar l'autor de [[ciència-ficció]] Marc Laidlaw l'[[agost]] de [[1997]] per treballar en els [[Personatge|personatges]] del joc i disseny de nivells. ''Half-Life'', en principi havia de publicar-se a finals del 1997, per competir amb ''Quake II'', però va ser ajornat quan Valve va decidir que el joc necessitava una revisió important. br /

En un Making Of... del [[2003]] publicat a la revista [[Edge (revista)|Edge]], Newell parla sobre la dificultat que va tenir l'equip amb el disseny de nivell. A l'E³ de [[1998]] li van concedir el Game Critic Awards al Millor joc de PC i al Millor joc d'acció. La data de publicació va ser ajornada moltes vegades; el 1998 abans que el joc fos finalment publicat el [[novembre]] d'aquell [[any]].br /

=== Plataformes ===
''Half-Life'' va ser publicat per [[PlayStation 2]] a càrrec de [[Gearbox Software|Gearbox]] el [[2001]]. Aquesta versió va tenir un canvi important en terme de model de personatges,nbsp; armes, nivells més avançats i extensos i més [[geometria]] general en els mapes. També es va afegir un mode head-to-head i una co-expansió anomenada ''[[Half-Life: Decay]]'' que permet als jugadors controlar dues científiques, la [[Gina Cross|Dra. Cross]] i la [[Colette Green|Dra. Green]] a Black Mesa. Una altra característica important és que permet als jugadors utilitzar un [[Ratolí (ordinador)|ratolí]] i un [[Teclat d'ordinador|teclat]] [[Bus sèrie universal|USB]]. Les versions de Sega Dreamcast i Apple Macintosh van ser completades, però mai van ser publicades. L'edició de Dreamcast finalment va ser llançada per Internet.

==== Versió Dreamcast ====
[[Gearbox Software]] estava interessat a realitzar una versió per [[Sega Dreamcast]] sota un contracte de [[Valve Software|Valve]] i el seu editor aleshores, Sierra On-Line a finals del [[2000]]. A l'European Computer Trade Show de l'any [[2000]], un fragment del joc era jugable a la parada de l'editor, i els desenvolupadors Randy Pitchford i Brian Martel eren allà per ressaltar-lo i participar en entrevistes de la [[premsa]]. Tot i així, malgrat que només faltaven [[Setmana|setmanes]] per la versió definitiva, mai no es va arribar a publicar; Sierra va anunciar que ''Half-Life'' per Dreamcast va ser cancel·lat. Aquell any Sierra On-Line va mostrar una versió per [[PlayStation 2]] a l'E3 de [[2001]]. Aquesta versió va ser publicada als [[Estats Units d'Amèrica|Estats Units]] a finals d'[[octubre]] del mateix any, seguit d'una publicació a [[Europa]] un [[mes]] després. Gairebé al mateix temps, ''[[Half-Life: Blue Shift]]'', que havia de ser una expansió exclusiva de Dreamcast, va ser publicada per [[Ordinador personal|PC]] com la segona expansió de ''Half-Life''.

Tot i que mai no va ser publicada oficialment, la versió de Dreamcast va ser publicada a través d'[[Internet]], completament jugable; conté les versions completes de ''Half-Life''i ''Blue Shift'', les dues amb la primera versió del High Definition Pack, però té força poca fluïdesa de [[frame]]s i uns temps de càrrega llargs quan el jugador es mou d'una àrea a una altra. També hi han molts problemes a l'hora de guardar; el nombre de blocks guardats en un VMU incrementa ràpidament si el jugador arriba al final d'un capítol.

==== Versió Macintosh ====
Encara que estigués més o menys completa i preparada per la comercialització final, la versió per [[Apple Macintosh|Macintosh]] de ''Half-Life''va ser descartada per la incompatibilitat amb el mode [[Videojoc multijugador|multijugador]] de la versió de [[Microsoft Windows|Windows]]. Els desenvolupadors també van anunciar que els [[Mod (videojocs)|mods]] pel ''Half-Life'' de PC podrien no ser compatibles amb la versió de Mac.

=== Desenvolupaments posteriors ===
La seqüela, ''[[Half-Life 2]]'', era només un rumor fins que es va revelar finalment a l'E3, el [[maig]] de [[2003]], el qual va començar una campanya de [[propaganda]] del joc. El jugador torna a controlar a [[Gordon Freeman]], aquesta vegada molts anys després de l'incident de Black Mesa a Ciutat 17, situada a l'[[Europa de l'Est]] on hem de lluitar com un membre de la rebel·lió contra un règim alienígena. Després d'una sèrie de controvèrsies i retards, ''Half-Life 2''va ser llançat el [[16 de novembre]] de [[2004]].

Més tard, Valve va passar Half-Life (va passar a dir-se ''Half-Life: Source'') i [[Counter-Strike]] al seu nou motor [[Source]]. ''A Half-Life: Source'' hi manca el nou contingut del High Definition Pack de ''Blue Shift.''Tot i així millora els shaders i dóna uns efectes d'[[aigua]] més realistes, a més de les característiques realistes del [[Motor de videojoc|motor]] de Half-Life 2. Aquesta versió de ''Half-Life'' conté molts dels punts forts del motor Source a més d'un control més fluid. ''Half-Life: Source'' està disponible amb edicions especials de ''Half-Life 2''.br /

''Half-Life: Source'' ha estat criticat per no utilitzar totalment moltes de les característiques del motor Source trobades a ''Half-Life 2'', ja que encara utilitza les textures i els models del joc original. Degut a això, un mod [[remake]] third-party anomenat ''Black Mesa'' també està en desenvolupament.br /

L'[[1 de juny]] de [[2006]] ''[[Half-Life 2: Episode One]]'' va ser llançat. És part d'un dels tres episodis de la trilogia, de la qual el segon episodi va ser llançat el [[10 d'octubre]] de [[2007]], com a part de l{{'}}''Orange Box.''

== Rebuda ==

La rebuda del públic de ''Half-Life'' va ser aclaparadorament positiva en termes de reviews, elogis i vendes. Fins al [[2007]], es van vendre més de 8 milions de còpies, fent-lo el joc d'acció en primera persona per PC més venut de tots els temps.

''Half-Life'' va ser aclamat per les [[Crítica|crítiques]], guanyant una puntuació d'un 96% en la col·lecció de reviews del web Metacritic. IGN el va descriure com el joc d'acció en primera persona per un jugador definitiu. IGN també es va referir al joc com un dels videojocs més influents. Gamespot va afirmar que era  el més proper a revolucionar el gènere que mai s'hagués vist.

Gamespot va col·locar a ''Half-Life'' en la seva llista de Millor joc de Tots els Temps el [[maig]] de [[2007]].

El [[2004]], Gamespy va celebrar una Lluita de Títols, en la qual els lectors [[Vot|votaven]] quin creien que era el millor joc de tots els temps, i Half-Life va ser el guanyador absolut de l'[[enquesta]].

El 2001 i el 2005, PC Gamer va publicar una llista TOP 50 dels millors jocs de tots els temps, i Half-Life va ser el número u en els dos anys.

=== Productes ===

La popularitat de la saga ''Half-Life'' va donar lloc a diferents productes i col·leccionables. Valve va oferir productes relacionats amb ''Half-Life,'' com un [[vortigaunt]] de peluix, un headcrab de peluix, pòsters, [[roba]] i alfombretes pel ratolí.

== Expansions ==

Es van publicar dues expansions de [[Gearbox Software]] per la versió de PC: ''[[Half-Life: Opposing Force]]''([[1999]]) i ''[[Half-Life: Blue Shift]]''([[2001]]). El primer, sovint abreviat OpFor i OP4, retorna al jugador a Black Mesa durant els fets de la història de ''Half-Life'', però aquesta vegada des de la perspectiva d'un dels soldats del Hazardous Environment Combat Unit enviat per silenciar l'incident. Introdueix moltes [[Arma|armes]] noves (notablement la M249 SAW LMG i el Barnacle com a arma) nous [[Personatge no-jugador|Personatges no-jugadors]], tant amics com hostils (Otis, el guàrdia de seguretat i la Raça X respectivament) i noves àrees, no vistes anteriorment de les instal·lacions. L'expansió és més curta que el ''Half-Life'', amb 11 capítols (l'original en tenia 19).br /

''Blue Shift''span id=1203882311678E style=display: none;nbsp;/spanspan id=1203882309268E style=display: none;nbsp;/span retorna al jugador a Black Mesa en el mateix moment que ''Half-Life'' una vegada més, aquesta vegada com un guàrdia de seguretat de les instal·lacions. (aquesta expansió estava creada originalment com una missió extra a la versió cancel·lada de [[Sega Dreamcast|Dreamcast]]). ''Blue Shift'' venia amb el High Definition Pack, que donava al jugador l'opció d'actualitzar la imatge de ''Half-Life'', ''Opposing Force'' i el nou contingut de ''Blue Shift''. ''Blue Shift'' tenia poc contingut nou comparat amb ''Opposing Force'': a part d'alguns models (científics i guàrdies de seguretat, Otis i el Dr. Rosenberg), tot el contingut ja estava present al ''Half-Life'' original.br /

''[[Half-Life: Decay]]'' va ser una altra expansió de Gearbox, realitzada només com un extra amb la versió de [[PlayStation 2]] de ''Half-Life.''L'expansió presentava una jugabilitat cooperativa en la qual dos jugadors havien de resoldre puzles o combatre junts els perills de l'univers de ''Half-Life.''

L'any [[2000]] es va llançar un pack anomenat ''Half-Life: Platinum Pack'' ''''incloïa (amb els seus respectius manuals):'''

* ''Half-Life''
* ''[[Counter-Strike]]''
* ''Team Fortress Classic''
* ''[[Half-Life: Opposing Force]]''

L'any [[2002]], el pack es va tornar a llançar amb els noms de ''Half-Life Platinum Collection'' i ''Half-Life Generation.'' Aquest nou pack també incloïa l'expansió ''[[Half-Life: Blue Shift]]''.

El [[2005]], es va publicar ''Half-Life 1:Anthology,''amb les versions Steam dels jocs especificats en un sol CD:

* ''Half-Life''
* ''[[Half-Life: Opposing Force]]''
* ''[[Half-Life: Blue Shift]]''
* ''Team Fortress Classic''
=== Mods Third-party ===

Desde la seva publicació el [[1998]], va tenir molt suport des d'[[Creador de videojoc|empreses desenvolupadores de jocs]] independents, degut al suport i l'encoratjament des de Valve Software. Worldcraft, el dissenyador de nivells utilitzat durant el desenvolupament del joc, va ser inclòs en el [[Programari|software]] del joc. Valve també va realitzar un Software Development kit, permetent als jugadors de modificar el joc i crear [[Mod (videojocs)|mods]]. Les dues eines van ser considerablement actualitzades amb el llançament del [[Pedaç (informàtica)|pedaç]] de la versió 1.1.0.0. Moltes eines de suport (incloent editors de textures, editors de models i editors de nivells rivals com QuArK) van ser creats o actualitzats per treballar amb ''Half-Life''.br /

Es va publicar un SDK per ''Half-Life'' i va ser utilitzat per crear molts [[Mod (videojocs)|mods]] [[Videojoc multijugador|multijugador]] com ''Counter-Strike.'' O altres mods multijugador incloent Team Fortress Classic (TFC), Day of Defeat, Deathmatch Classic (DMC), Action Half-Life, Firearms, Science and Industry, The Specialists i Natural Selection. ''TFC'' i ''DMC'' span id=1203882605103E style=display: none;/spanes van desenvolupar sota control de Valve Software. ''Counter-Strike'' i ''Day Of Defeat''nbsp;span id=1203882644214E style=display: none;/spanvan començar com una creació de desenvolupadors independents, després van rebre ajuda de Valve. Fins i tot hi havia un mod creat per un desenvolupador independent anomenat ''Underworld Bloodline'' creat per promocionar la pel·lícula de Sony Pictures ''Underworld.nbsp;''br /

També es van crear molts mods per [[Videojoc d'un jugador|un jugador]], com ara ''USS Darkstar''([[1999]], una [[Videojoc d'acció i aventura|aventura d'acció]] futurística que explicava la història d'una investigació [[Zoologia|zoològica]] a bord d'una [[nau espacial]]), ''The Xeno Project 1''i ''2''([[1999]]-[[2005]], un mod de dues parts iniciat a Xen que torna a incloure naus espacials), ''Edge of Darkness''([[2000]], en el qual apareixen molts models de ''Half-Life'' que no es van utilitzar), ''Half-Life: Absolute Redemption''([[2000]], en el qual torna a aparèixer Gordon Freeman en quatre missions addicionals i una altra trobada amb G-Man), ''They Hunger''([[2000]]-[[2001]], una [[trilogia]] de mods survival horror involucrant [[Zombi|zombies]]) i ''Poke646''([[2001]], una continuació de la història del ''Half-Life'' original amb millors gràfics).br /

Algunes modificacions de ''Half-Life'' finalment han arribat a vendre's directament. Counter-Strike va ser el que va tenir més èxit, s'ha convertit inesperadament en el [[Videojoc en línia|joc online]] més venut fins avui i ha estat publicat en cinc edicions diferents: com a producte individual (2000) com a part del Platinum Pack (2000), versió [[Xbox]] (2003), ''Counter-Strike: Condition Zero''(2004) i el nou ''Counter-Strke: Sourcenbsp;''en el qual funciona amb el motor [[Source]] de ''[[Half-Life 2]]''. ''Team Fortress Classic'', ''Day Of Defeat'' i ''Gunman Chronicles''([[2000]], un mod futurista amb l'estil d'una [[Western|pel·lícula de l'oest]] amb èmfasi en el seu mode per un jugador) també van ser publicats com a producte individual.br /

== Banda sonora ==

La [[banda sonora]] de ''Half-Life'' va ser composta per Kelly Bailey.br /
center
{| cellspacing=0 cellpadding=4 border=2 style=border: 1px solid rgb(170, 170, 170); margin: 1em 1em 1em 0pt; background: rgb(249, 249, 249) none repeat scroll 0% 50%; -moz-background-clip: -moz-initial; -moz-background-origin: -moz-initial; -moz-background-inline-policy: -moz-initial; border-collapse: collapse; font-size: 90%; color: black;
|-
| valign=top align=left | 
* 1. Adrenaline Horror - 02:09
* 2. Vague Voices (Black Mesa Inbound) - 02:11
* 3. Klaxon Beat - 01:00
* 4. Space Ocean (Echoes of a Resonance Cascade) - 01:36
* 5. Cavern Ambiance (Zero Point Energy Field) - 01:39
* 6. Apprehensive Short - 00:23
* 7. Bass String Short - 00:08
* 8. Hurricane Strings (Neutrino Trap) - 01:33
* 9. Diabolical Adrenaline Guitar (Lambda Core) - 01:44
* 10. Valve Theme [Long Version] (Hazardous Environments) - 01:22
* 11. Nepal Monastery - 02:08
* 12. Alien Shock (Biozeminade Fragment) - 00:36
* 13. Sirens in the Distance (Triple Entanglement) - 01:12
* 14. Nuclear Mission Jam (Something Secret Steers Us) - 02:00

| valign=top align=left | 
* 15. Scared Confusion Short - 00:16
* 16. Drums and Riffs (Tau-9) - 02:03
* 17. Hard Technology Rock - 01:40
* 18. Steam in the Pipes (Negative Pressure) - 01:55
* 19. Electric Guitar Ambiance (Escape Array) - 01:24
* 20. Dimensionless Deepness (Dirac Shore) - 01:24
* 21. Military Precision - 01:20
* 22. Jungle Drums - 01:49
* 23. Traveling Through Limbo (Singularity) - 01:17
* 24. Credits / Closing Theme (Tracking Device) - 01:39
* 25. Threatening Short (Xen Relay) - 00:37
* 26. Dark Piano Short - 00:17
* 27. Sharp Fear Short - 00:06

|}
/center center/center 
''(Nota: Moltes de les [[Cançó|cançons]] van tornar-se a titular i es van afegir a la banda sonora de [[Half-Life 2]]; els noms entre [[Parèntesi|parèntesis]] són els nous títols utilitzats a la banda sonora de Half-Life 2. De les cançons 2, 12, 13 i 24 se'n va fer un remix per la seqüela).''

== Trivia ==

* Sembla que hi ha una referència a [[Els Simpson]], ja que el sector on es produeix l'accident és el sector 7G, sector on traballa [[Homer Simpson]] a la central nuclear. El nom del sector es pot veure a les portes.

* També hi ha una referència a [[Resident Evil]], ja que una taquilla científica porta el nom de Leon Kennedy.

* El director Quentin Tarantino ( del qual es diu que és un fan de Half-Life), segons s'informa, hi ha la possibilitat que dirigeixi una adaptació al cine. Valve ha afirmat que tot i així no han tingut contacte amb Quentin Tarantino. Valve continuava amb el tema, Hem tingut moltes converses amb gent de Hollywood, però no ens hem compromès fer una pel·lícula de HL de moment. També s'han enviat molts guions per una pel·lícula de Half-Life a Valve, però no els han acceptat, segons Valve tots eren ximples.

* La saga Half-Life s'ha inspirat en diverses adaptacions de [[La guerra dels mons]] de [[H.G. Wells]]; els Vortigaunts que apareixen al llarg de la saga són gairebé idèntics als aliens Mor-Tax de la sèrie de elevisió de La gueera dels mons. A més a més, els Combine Striders que apareixen per primera vegada a Half-Life 2 són molt semblants als Tripods a La Guerra dels Mons.

== Enllaços externs ==
{{Commonscat|Half-Life}}

* [http://www.steampowered.com/ Pàgina oficial ]
* [http://www.valvesoftware.com/ Desenvolupador ]
* [http://www.sierra.com/ Sierra Entertainment, Distribuïdor Half-life ]
* [http://halflife.wiki-site.com wikia Half-Life català]

{{Half-Life}}
{{Autoritat}}
{{Enllaç AB|en}}
{{Enllaç AB|fr}}
{{Enllaç AB|ru}}
{{Enllaç AD|az}}

[[Categoria:Half-Life]]
[[Categoria:Valve Corporation]]
[[Categoria:Videojocs per a PlayStation 2]]
[[Categoria:Videojocs per a Windows]]
[[Categoria:Videojocs per a Dreamcast]]
[[Categoria:Videojocs del 1999]]</text>
      <sha1>0t3bi628hq5gjihcss3j0cjq0734mgh</sha1>
      <model>wikitext</model>
      <format>text/x-wiki</format>
    </revision>
  </page>