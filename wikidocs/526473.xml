<page>
    <title>Joris Ivens</title>
    <ns>0</ns>
    <id>526473</id>
    <revision>
      <id>13825539</id>
      <parentid>12691992</parentid>
      <timestamp>2014-07-14T19:23:07Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Bundesarchiv Bild 183-84600-0001, Ivens und Hemingway bei Ludwig Renn, Chef der XI. Internationalen Brigaden.jpg|thumb|250px|rigth|'''Joris Ivens''' i Ernest Hemingway amb Ludwig Renn, comandant de l'XI Brigada Internacional, tot preparant el rodatge del documental ''[[The Spanish Earth]]'']]
'''Joris Ivens''', de nom complet '''George Henri Anton Ivens''' ([[Nimega]], [[Països Baixos]], [[18 de novembre]] del [[1898]] – [[París]], [[28 de juny]] del [[1989]]), va ser un [[director de cinema]], [[escenògraf]], muntador, [[director de fotografia]], [[productor de cinema]] i [[actor]] [[neerlandès]], considerat un dels més importants [[documentalista|documentalistes]] del [[segle XX]].

== Inici de la seva carrera ==
[[Fitxer:Geboortehuis Joris Ivens, Van Berchenstraat 17-19.JPG|thumb|300px|Placa situada a la casa familiar de Joris Ivens a Nimega]]
Ivens provenia d'una família benestant i va començar la seva activitat laboral treballant al negoci del seu pare, una botiga d'accessoris de [[fotografia]]. De molt petit va gaudir d'una càmera de filmació i es va començar a desenvolupar el seu interès pel cinema, que el va dur a realitzar la seva pel·lícula amb 13 anys, ''La fletxa encesa''.

Va estudiar [[Economia]] a [[Rotterdam]] amb la finalitat de continuar el negoci del seu pare, així com Química a la Universitat de [[Charlottenbourg]]. Decantat tanmateix per la [[cinematografia]], inicialment la seva obra fou clarament experimental, especialment als curts ''Regen'' (''Pluja'') del [[1929]], filmat durant 2 anys i ''De Brug'' (''El pont''), el [[1928]].

El [[1931]] Ivens se'n va anar a la [[Unió Soviètica]], on havia d'adquirir el fort compromís ideològic amb el [[comunisme]], que l'havia d'acompanyar la resta de la seva vida, per a rodar ''Song of Heroes'' (''La cançó dels herois''), un film de propaganda a la nova ciutat industrial de [[Magnitogorsk]]. Aquesta ciutat fou construïda per obrers forçats, que tanmateix eren retratats per Ivens com a voluntaris comunistes. Ivens més tard es referia a aquests obrers forçats com a mala herba.

A Bèlgica i amb [[Henri Storck]], Ivens va fer ''Misère en Borinage'' el [[1933]], un documental propagandístic en el qual va filmar una important vaga en una regió minera.

==Guerra Civil espanyola: ''The Spanish Earth'' ==
El [[1936]] se'n va anar als Estats Units, on hi viuria fins al [[1945]] i on havia de produir diversos documentals de propaganda anti-[[feixisme|feixista]]. Als Estats Units, Ivens va tractar intel·lectuals com [[Ernest Hemingway]], [[Lillian Hellman]], [[Robert Flaherty]] o [[John Dos Passos]], amb els qui constituí la societat ''Contemporary Historians'', que havia de produir un gran documental que difongués arreu la lluita de la [[Segona República Espanyola]] contra el [[bàndol nacional]].

El [[1937]], Ivens va rodar a Espanya la que havia de ser la seva obra més cèlebre, el documental ''[[The Spanish Earth]]'' (''Tierra de España'', en la versió en llengua castellana), una crida destinada a obtenir la simpatia dels governs democràtics vers la República espanyola, presentant per un costat les operacions militars dels milicians en la [[Setge de Madrid|defensa de Madrid]] i per un altre, la vida dels pagesos en un petit poble castellà ([[Fuentidueña de Tajo]]). En el documental va comptar amb la col·laboració dels corresponsals [[John Dos Passos]], [[Orson Welles]] i [[Ernest Hemingway]], els quals hi participaren com a narradors de la versió anglesa.

== La Segona Guerra Mundial ==
El [[1943]], durant la [[Segona Guerra Mundial]], Ivens va dirigir dos films de propaganda pels Aliats a càrrec del [[National Film Board of Canada]].[http://www.nfb.ca/collection/films/resultat.php?type=fonctionidFcr=7845idFct=01nom=Joris+Ivensnomfunc=Director]

El [[1945]], quan emergí la persecució de les persones sospitoses d'afinitat amb les idees [[Comunisme|comunistes]] per part del govern estatunidenc, Ivens abandonà els Estats Units.

== L'època de la Guerra Freda ==
El [[1946]], enviat a fer una pel·lícula neerlandesa sobre la independència d'[[Indonèsia]], Ivens dimitia com a protesta pel que ell considerava l'[[imperialisme]] dels neerlandesos resistint-se a la [[descolonització]], i filmava ''Indonesia Calling!'' en secret.

Durant tota una dècada Ivens visqué a l'[[Europa de l'Est]], treballant per diversos estudis cinematogràfics. La seva posició pel que fa a Indonèsia i el seu posicionament favorable al [[Bloc de l'Est]] en la [[Guerra Freda]] molestaren el govern neerlandès. Durant uns quants anys, Ivens hagué de renovar el seu passaport cada tres o quatre mesos.

Entre el [[1965]] i el [[1970]] filmà a [[Vietnam]] durant la [[Guerra del Vietnam|guerra]]. Hi filmà ''17e parallèle: La guerre du peuple'' i participà en el treball col·lectiu ''[[Loin du Vietnam]]''.

Entre els anys [[1971]] i [[1977]], realitzà ''Comment Yukong déplaça les Montagnes'', un documental sobre la [[Revolució Cultural]] a la [[Xina]]. Ivens fou distingit pel govern dels Països Baixos el 1989 i morí el [[18 de juny]] d'aquell any. Poc abans de morir, va fer la darrera de les seves més de 40 pel·lícules: ''Une histoire de vent''.

== Guardons ==

El [[1967]], Ivens fou guardonat amb el [[Premi Lenin de la Pau entre els pobles]].

Per la seva part, el govern espanyol el va distingir l'any [[1984]] amb la [[Medalla d'Or de les Belles Arts]], en reconeixement a la seva extraordinària i infatigable tasca creativa i testimonial.

== Obra cinematogràfica més destacada ==

* ''The Brug'', 1928
* ''Regen'', 1929
* ''Song of Heroes'', 1931
* ''Misère en Borinage'', 1933
* ''The Spanish Eart'', 1937
* ''Action Stations'', 1943
* ''Corvette Port Arthur'', 1943
* ''Indonesia Calling!'', 1946
* ''[[Les aventures d'en Till Eulenspiegel]]''
* ''Le Dix-Septième Parallèle'', 1968
* ''Loin du Vietnam'', 1967 (en col·laboració amb [[Alain Resnais]], [[Jean-Luc Godard]], [[William Klein]], [[Claude Lelouch]] i [[Agnès Varda]])
* ''...À Valparaiso'', 1963
* ''Comment Yukong déplaça les Montagnes'', 1976
* ''Une histoire de vent'', 1988

== Enllaços externs ==
{{Commonscat|Joris Ivens}}

* [http://www.nodo50.org/rebeldemule/foro/viewtopic.php?t=3307 Excel·lent revisió de l'obra d'Ivens, amb nombroses fotos]
* [http://www.biografiasyvidas.com/biografia/i/ivens.htm Biografia de Joris Ivens]
* [http://www.imdb.es/title/tt0029594/ ''Tierra de España'', a l'IMDb]
* [http://www.youtube.com/watch?v=bvg2HH4PEDE ''Regen'', 1a part]
* [http://www.youtube.com/watch?v=c18nv6dtC70feature=related ''Regen'', 2a part]
* [http://www.youtube.com/watch?v=GMSjluPTnbEfeature=related ''De Brug'']
{{Autoritat}}
{{ORDENA:Ivens, Joris}}
[[Categoria:Persones de Gelderland]]
[[Categoria:Actors de cinema neerlandesos]]
[[Categoria:Directors de fotografia]]
[[Categoria:Productors de cinema]]
[[Categoria:Escenògrafs]]
[[Categoria:Comunistes europeus]]
[[Categoria:Premi Lenin de la Pau entre els pobles]]</text>
      <sha1>p532qoqblmxi4ao13zcl3nfla7xwv36</sha1>
      <model>wikitext</model>
      <format>text/x-wiki</format>
    </revision>
  </page>