<page>
    <title>Illes Aleutianes</title>
    <ns>0</ns>
    <id>112459</id>
    <revision>
      <id>13820515</id>
      <parentid>13624827</parentid>
      <timestamp>2014-07-14T09:08:23Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Aleutian Islands]]</comment>
      <text>{{Illa
| nom = Illes Aleutianes
| mapa = [[Fitxer:Aleutian Islands.PNG|250px|Situació de les Illes Aleutianes en el Mar de Bering]]brSituació de les Illes Aleutianes en el [[mar de Bering]]
| imatge = [[Fitxer:UnalaskaAlaska.jpg|250px|Vista d'Unalaska]]brVista d'[[Unalaska]]
| país = {{USA}} 
| entitat_territorial = {{Bandera|Alaska}} [[Alaska]]
| arxipèlag = 
| lloc = Núm. illes
| lloc_opc = 300
| coordenades = {{coor dms|52|05|49|N|173|30|02|W|scale:12000000_region:US-AK_type:isle_source:dewiki|display=inline,title}}
| superfície = 17.666 km²
| llargada_màxima = 
| amplada_màxima = 
| altitud_màxima = [[Mont Shishaldin]], 2.857 metres
| perímetre = 
| origen = 
| població = 8.162 habitants
| gentilici = 
| capital = 
| altres = [[Unimak]], [[Unalaska]], [[Umnak]], [[Attu]], [[Atka]]
| altres_opc = Illes principals
}}
Les '''illes Aleutianes''' (en [[anglès]] ''Aleutian Islands'') són un [[arxipèlag]] d'illes volcàniques situades al sud-oest d'[[Alaska]] ([[Estats Units]]) que formen un arc que tanca la [[mar de Bering]]. Tenen una superfície total de 17.666 km² i 8.162 habitants segons el cens del [[2002]], menys de la meitat dels quals són [[esquimal]]s o [[aleutians]]. 

Formen una cadena d'illes volcàniques al nord del [[Oceà Pacífic|Pacífic]] que s'estenen al llarg de 1.900 km des de la [[península d'Alaska]] fins a la de [[Kamtxatka]] a través de les [[illes Komandórskie]], que se'n poden considerar una continuació. Excepte aquestes darreres illes, que pertanyen a [[Rússia]], la resta de l'arxipèlag és part de l'estat d'Alaska. Les illes es troben al nord del [[Cinturó de foc del Pacífic]], entre els 52 i els 55 graus de latitud nord i els 172 i els 163 graus de longitud oest.

== Geografia ==
Les Aleutianes, anteriorment conegudes com l'arxipèlag Catherine, comprenen cinc grans grups d'illes (els noms anglesos actuals són la traducció literal dels que els havien posat els russos originalment), que són, d'est a oest: 
* Les [[illes Fox]] o de la Guineu (del [[rus]] Лисьи острова, ''Lisí ostrovà''). Comprenen les illes principals de l'arxipèlag, entre les quals:
** [[Unimak]] – 4.070 km² - 64 habitants (la més gran de tot l'arxipèlag).
** [[Unalaska]] – 2.721 km² - 1.759 habitants.
** [[Umnak]] – 1.777 km² - 39 habitants.
** [[Illa Akutan|Akutan]] – 334 km² - 713 habitants.
** [[Amaknak]] – 8,5 km² - 2.524 habitants (la més poblada de tot l'arxipèlag).
* Les [[illes Four Mountains]] o de les Quatre Muntanyes (del rus Четырехсопочных острова, ''Txetirekhsopótxnikh ostrovà'', literalment «illes dels Quatre Volcans»). La més gran de totes és l'illa de [[Yunaska]], amb 173 km², deshabitada com tot el grup.
* Les [[illes Andreanof]] (del rus Андреяновских острова, ''Andreiànovskikh ostrovà''). Illes principals:
** [[Atka]] – 1.048 km² - 95 habitants.
** [[Adak]] – 711 km² - 316 habitants.
** [[Tanaga]] – 529 km² - deshabitada.
[[Fitxer:AleutianIslandsFromSpace.jpg|thumb|255px|Les Illes Aleutianes vistes des de l'[[Espai exterior|espai]]]]
* Les [[illes de la Rata]] (del rus Крысьи острова, ''Krisa ostrovà''). L'illa més gran és la d'[[Amchitka]], amb 300 km², deshabitada com tot el grup.
* Les [[illes Near]] o Properes (del rus Ближних острова, ''Blijnikh ostrovà''). Illes principals:
** [[Attu]] – 893 km² - 20 habitants.
** [[Agattu]] – 222 km² - deshabitada.

== Clima ==
El clima de les illes és [[clima oceànic|oceànic]], amb temperatures moderades i força uniformes i fortes precipitacions. Les [[boira|boires]] són gairebé constants. L'estiu és molt més fresc que al sud-est d'Alaska (al voltant de [[Sitka]]), però les temperatures a l'hivern a les illes i a la regió d'[[Alaska Panhandle]] és gairebé la mateixa. Durant l'hivern són el centre de la zona de [[Depressió atmosfèrica|baixes pressions]] semipermanent anomenat [[baixa de les Aleutianes]].

La temperatura mitjana anual d'[[Unalaska]], l'illa més poblada del grup, és d'uns 3nbsp;°C, sent de -1nbsp;°C al gener i de prop d'11nbsp;°C a l'agost. La precipitació mitjana anual és de prop de 2.000 mm, i Unalaska, amb prop de 250 dies de pluja a l'any, és un dels llocs més plujosos dels Estats Units.

==Flora==
[[Fitxer:Cape Promontory Cape Lutkes, Alaska. Cape Lutkes is part of the Aleutian Islands.JPG|thumb|Cape Promontory, Cape Lutkes a [[Unimak]] a les illes Aleutianes.]]
La temporada de creixement dura uns 135 dies, des de principis de maig fins a finals de setembre, però l'agricultura es limita a la cria d'algunes verdures. Amb l'excepció d'alguns petits [[salze]]s, la gran majoria de les illes estan desproveïts d'arbres. En alguna d'elles, com [[Adak]] i [[Amaknak]], hi ha algunes [[conífera|coníferes]] plantades durant el període de pertinença a Rússia, però que rarament arriben als 3 m tot i tenir més de 200 anys. 

En lloc d'arbres les illes estan cobertes d'una exuberant i densa vegetació de pastures i arbustos, com ''[[Empetrum nigrum]]'', ''[[Calamagrostis canadensis]]'', ''[[gramínia|gramínies]]'', ''[[Ciperàcia]]'' i moltes plantes amb flors. Hi ha zones de [[torbera]] prop de la costa. Hi ha plantes endèmiques en perill d'extinció com la ''[[polystichum aleuticum]]''.

== Història ==
Les illes foren administrades per [[Rússia]] des del seu descobriment al [[segle XVIII]] fins a la seva venda junt amb la resta d’[[Alaska]] als [[Estats Units]] el [[1867]]. Durant la [[Segona Guerra Mundial]] algunes de les illes foren ocupades pel [[Japó]].

== Vegeu també ==
{{Projectes germans|commonscat=Aleutian Islands|Illes Aleutianes}}
*[[Illa de la rata]]

{{Alaska}}
{{portal Alaska}}
{{Autoritat}}
[[Categoria:Illes Aleutianes| ]]</text>
      <sha1>0u2887jcy0z2kw1e410nn7y0fa7vtou</sha1>
      <model>wikitext</model>
      <format>text/x-wiki</format>
    </revision>
  </page>