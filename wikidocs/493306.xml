<page>
    <title>Ernest Ansermet</title>
    <ns>0</ns>
    <id>493306</id>
    <revision>
      <id>13820671</id>
      <parentid>13018730</parentid>
      <timestamp>2014-07-14T09:26:51Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula persona
| nom = Ernest Ansermet
| imatge = ErnestAnsermet.jpg
| peu = 
| data_naix = {{Data naixement|1883|11|11}} 
| lloc_naix = [[Vevey]], [[Suïssa]]
| data_mort = {{Data defunció i edat|1969|2|20|1883|11|11}} 
| lloc_mort = 
| altres_noms = 
| conegut_per = 
| ocupació = 
}}
'''Ernest Alexandre Ansermet''' ([[Vevey]], [[11 de novembre]] de [[1883]] - [[20 de febrer]] de [[1969]]) va ser un [[director d'orquestra]] [[Suïssa|suís]]. Tot i que va ser contemporani de [[Wilhelm Furtwängler]] i [[Otto Klemperer]], representa en molts aspectes una tradició i una aproximació a la direcció orquestral ben diferents als dels dos músics esmentats.

== Biografia ==
[[Fitxer:Ernest_Ansermet_and_Wilhelm_Kempff_(1965)_by_Erling_Mandelmann.jpg|esquerra|222px|Ernest Ansermet (esquerra), amb Wilhelm Kempff]]
Inicialment va ser professor de matemàtiques a la [[Universitat de Lausana]]. Va començar a dirigir al [[Casino de Montreux]] l'any 1912, i entre 1915 i 1923 va ser el director dels [[Ballets Russos]] de [[Serguei Diàguilev]]. Viatjant per França amb els Ballets Russos, va conèixer [[Claude Debussy|Debussy]] i [[Maurice Ravel|Ravel]], i va tenir ocasió de discutir amb ells aspectes de la interpretació de llurs obres. Durant la [[Primera Guerra Mundial]] va conèixer [[Ígor Stravinski]], qui es trobava exiliat a Suïssa. A partir d'aquest moment s'inicià una relació artística entre tots dos que s'allargaria tota la vida.

L'any 1918, Ansermet va fundar la seua pròpia orquestra, l'[[Orchestre de la Suisse Romande]] (OSR). Amb aquesta formació va fer gires pertot Europa i Amèrica i hi esdevingué cèlebre per les seues acurades interpretacions de música moderna. Va fer primers enregistraments d'obres de Stravinski, com ara el ''Capriccio'' per a piano i orquestra, amb el compositor com a solista. A més a més, va ser un dels primers músics que provinents del camp de la música culta es van interessar pel [[jazz]] seriosament, i l'any 1919 va escriure un elogiós article sobre [[Sidney Bechet]].

Després de la [[Segona Guerra Mundial]], Ansermet i la seua orquestra van atènyer un lloc de gran relleu arran del seu durador contracte amb la companyia discogràfica [[Decca Records]]. Des de llavors fins a la seua mort, va enregistrar gran part del seu repertori, sovint dues o tres vegades. Les seues interpretacions van ser considerades àmpliament com diàfanes i autoritzades, tot i que la qualitat orquestral no sempre assolia els més elevats estàndards internacionals i que diferien notablement de les d'altres famosos especialistes del [[segle XX]] com ara [[Pierre Monteux]] o el mateix Stravinski. Ansermet desaprovava la pràctica de Stravinski de revisar les seues obres, i sempre va programar les versions originals. Tot i que també va interpretar obres d'altres compositors del [[segle XX]], com ara [[Arthur Honegger]] i [[Frank Martin (compositor)|Frank Martin]], va evitar les obres d'[[Arnold Schönberg]] i els seus seguidors, i va mostrar-se crític amb Stravinski quan aquest va adoptar la tècnica [[dodecafonisme|dodecafònica]].ref{{cite journal | last=Krausz | first=Michael | authorlink= | coauthors= | year=1984 | month=Summer| title=The Tonal and the Foundational: Ansermet on Stravinsky | journal=The Journal of Aesthetics and Art Criticism | volume=42 | issue=4 | pages=383–386 | id= | url= | accessdate=2007-09-14| doi=10.2307/430211}}/ref Al seu llibre ''Les fondements de la musique dans la conscience humaine'' (''Els fonaments de la música en la consciència humana'' - 1961), va intentar provar, emprant la [[Fenomenologia (filosofia)|fenomenologia]] de [[Edmund Husserl|Husserl]] i en part els seus propis coneixements matemàtics, que el llenguatge musical de Schoenberg era fals i irracional.

En els seus darrers anys, ell i la seua formació van sorprendre tothom amb una sèrie de discos dedicats a la música de [[Joseph Haydn|Haydn]], [[Ludwig van Beethoven|Beethoven]] i [[Johannes Brahms|Brahms]]. Les interpretacions no palesaven el caràcter convencional germànic i van ser molt criticades en el moment de la seua aparició, però recentment han començat a ser més apreciades.

Al maig de 1954, [[Decca Records|Decca]] va fer amb Ansermet i la seua orquestra els primers enregistraments [[estereofònic]]s a Europa. Van enregistrar la primera versió completa de ''[[El Trencanous]]'' de [[Piotr Ilitx Txaikovski|Txaikovski]] en [[LP]] ([[Artur Rodzinski]] ja n'havia fet un enregistrament en [[cinta magnètica]], però havia sortit al mercat del disc només en [[monoaural|mono]]). Ansermet també va dirigir uns primerencs enregistraments estereo dels ''[[Nocturnes]]'' i del ''[[Prélude à l'après-midi d'un faune]]'' de [[Claude Debussy|Debussy]].

Ansermet era un home ardent, que defensava les seues opinions amb vehemència. Al [[Regne Unit]] es va fer conegut entre les orquestres pels seus tensos assajos, en un país on hom estava acostumat al més jovial estil de Sir [[Thomas Beecham]] o les maneres més pausades de Sir [[Adrian Boult]]. El seu darrer enregistrament; ''[[L'ocell de foc]]'' de Stravinski, es va realitzar a [[Londres]] amb la [[Philharmonia|New Philharmonia Orchestra]], i s'hi va incloure un fragment de les sessions d'assaig com a homenatge.

A més de la seua tasca com a director d'orquestra, Ansermet va compondre algunes peces per a piano i algunes obres orquestrals, entre elles un poema simfònic titulat ''Feuilles de Printemps'' (Fulles de Primavera). També va orquestrar els ''Six épigraphes antiques'' de Debussy l'any 1939.ref[http://digital.library.unt.edu/data/etd/2007_3/open/meta-dc-5205.tkl Between the Staves]/ref

== Referències ==
references /

== Obres==
=== En concert ===
* [[Igor Stravinski|Stravinski]], ''[[Histoire du soldat]]'', [[Lausana]], 28 de setembre de 1918
* Stravinski, ''[[Capriccio per a piano i orquestra]]'', compositor com a solista, 6 de desembre de 1929

=== En l'escenari ===
* [[Manuel de Falla]], ''[[El sombrero de tres picos]]'', [[Ballets Russos]], [[Londres]], 22 de juliol de 1919, amb coreografia de [[Léonide Massine]] i decorats i vestuari de [[Pablo Picasso]]. (Després el va enregistrar en estereo.)
* Stravinski, ''[[Pulcinella (ballet)|Pulcinella]]'', Ballets Russos, [[París]], 15 de maig de 1920
* [[Serguei Prokófiev|Prokófiev]], ''[[El bufó]]'', Ballets Russos, París, 17 de maig de 1921
* Stravinski, ''[[Renard (Stravinski)|Renard]]'', Ballets Russos, París, 18 de maig de 1922
* Stravinski, ''[[Les noces]]'', Ballets Russos, París, 13 de juny de 1923

=== En disc ===
* Stravinski, ''[[Capriccio per a piano i orquestra]]'', compositor com a solista, maig de 1930

== Escrits ==
* Ansermet, Ernest. 1961. ''Les fondements de la musique dans la conscience humaine''. 2 v. Neuchâtel: La Baconnière. New edition, edited by J.-Claude Piguet, Rose-Marie Faller-Fauconnet, et al. Neuchâtel: La Baconnière, 1987. ISBN 2-8252-0211-8
* Ansermet, Ernest. 1973. ''L'apport de Paul Hindemith à la musique du XXe siècle''. A ''Hommage à Paul Hindemith: 1895-1963 : l'homme et l'œuvre''. Yverdon: Éditions de la Revue musicale de suisse romande.
* Ansermet, Ernest. 1983. ''Ecrits sur la musique''. Editat per Jean-Claude Piguet. Nova ed. rev. Neuchâtel: La Baconnière. ISBN 2-8252-0207-X

=== Correspondència ===
* Piguet, Jean-Claude (ed.) 1976. ''{{lang|fr|Ernest Ansermet, Frank Martin: Correspondance, 1934–1968}}''. Editat per Jean-Claude Piguet, amb notes de Jacques Burdet. Neuchâtel: La Baconnière.
* Tappolet, Claude (ed.). 2006. ''{{lang|fr|Ernest Ansermet, correspondances avec des compositeurs américains (1926–1966): d'Aaron Copland à Virgil Thomson, les grands maîtres du nouveau monde}}''. Ginebra: Georg.
* Tappolet, Claude (ed.). 1999. ''{{lang|fr|Ernest Ansermet: Correspondances avec des chefs d'orchestre célèbres (1913–1969): précédées d'un Souvenir d'Arturo Toscanini par Ernest Ansermet (1967)}}''. Ginebra: Georg. ISBN 2-8257-0662-0
* Tappolet, Claude (ed.). 1998. ''{{lang|fr|Correspondance E. Ansermet - J.-Claude Piguet (1948-1969) }}''. Preface by Philippe Dinkel, postface by Jean-Jacques Langendorf. Ginebra: Georg Editeur.
* Tappolet, Claude (ed.). 1990–91. ''{{lang|fr|Correspondance Ansermet-Strawinsky (1914–1967)}}''. Ginebra: Georg.
* Tappolet, Claude (ed.). 1989a. ''{{lang|fr|Correspondance Ansermet-Ramuz, 1906–1941}}''. Prefaci de Maurice Zermatten. Ginebra: Georg; París: Eshel. ISBN 2-8257-0183-1
* Tappolet, Claude (ed.). 1989b. ''Lettres de compositeurs suisses à Ernest Ansermet, 1906-1963 '' Avant-propos de [[Conrad Beck]]; postfaci de Julien-François Zbinden. Ginebra: Georg. ISBN 2825701696
* Tappolet, Claude (ed.). 1983. ''{{lang|fr|Correspondance Ernest Ansermet, R.-Aloys Mooser: 1915-1969. Précédée d'un Voyage à Munich (1924) et suivie d'un Hommage à Ernest Ansermet par R.-Aloys Mooser (1969)}}''. Prefaci de René Dovaz. Ginebra: Georg. ISBN 2-8257-0092-4

== Enllaços externs ==
{{Commonscat|Ernest Ansermet}}

* [http://www.bach-cantatas.com/Bio/Ansermet-Ernest.htm Biografia d'Ernest Ansermet] a [http://www.bach-cantatas.com/ ''Bach Cantatas'']{{en}} 
* [http://www.scona.ch/ansermet/discografia.php?ishow=0/ Discografia d'Ernest Ansermet]{{it}} 
{{Autoritat}}
{{ORDENA:Ansermet, Ernest}}
[[Categoria:Directors d'orquestra suïssos]]</text>
      <sha1>8bmfef3p2l79aezxxze742rrsrk88lb</sha1>
      <model>wikitext</model>
      <format>text/x-wiki</format>
    </revision>
  </page>