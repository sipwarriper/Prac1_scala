<page>
    <title>Porta de Brandenburg</title>
    <ns>0</ns>
    <id>182468</id>
    <revision>
      <id>14039370</id>
      <parentid>13768871</parentid>
      <timestamp>2014-09-13T10:46:32Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: l'europa oriental  l'Europa oriental</comment>
      <text>{{coord|52|30|59|N|13|22|40|E|display=title}}
[[Fitxer:Brandenburgertor_SN.jpg|thumb|upright=1.5|La Porta de Brandenburg al capvespre]]
La '''Porta de Brandenburg''' (en [[alemany]] ''Brandenburger Tor'') és una de les antigues portes d'accés a [[Berlín]] i un dels principals símbols de la ciutat. Està situada entre la [[Pariser Platz]] i la plaça del 18 de Març, a poca distància del ''[[Reichstag]]''. Va ser encarregada pel rei [[Frederic Guillem II]] de [[Prússia]] com a símbol de pau i construïda per [[Carl Gotthard Langhans]] entre [[1788]] i [[1791]].

El disseny de la porta es va basar en el dels [[Propileus]], la porta d'entrada a l'[[Acròpoli d'Atenes]]. Està composta per dotze columnes que imiten l'estil arquitectònic [[dòric]], disposades en dues fileres de sis. Al capdamunt de la porta hi ha l'estàtua de bronze d'una [[quadriga]] conduïda per la deessa de la pau en senyal de victòria. La porta fa 26 m d'alçada, 65,5 m d'amplada i 11 m de profunditat.

== Història ==
Poc després de la construcció de la porta, el [[1806]], Berlín va ser envaïda després de la derrota prussiana en les [[guerres napoleòniques]]. [[Napoleó]] va desfilar al capdavant del seu exèrcit a través de la porta, i es va emportar la quadriga a París. 

Quan, el [[1814]], la quadriga va tornar a Berlín, es va canviar la branca de llorer de l'estàtua per una [[Creu de Ferro]], transformant-la de la deesa de la pau a la [[Victòria (mitologia)|deesa de la victòria]].

Quan els [[nazisme|nazis]] van arribar al poder, van utilitzar la porta com a símbol del seu poder. Tot i que malmesa, la porta va sobreviure els bombardejos de la [[Segona Guerra Mundial|guerra]], i juntament amb l'Acadèmia de Belles Arts era l'únic edifici que quedava dempeus a la ''Pariser Platz'' el 1945.

La porta quedà al cantó [[URSS|soviètic]] en el repartiment de Berlín entre els vencedors de la guerra. Va ser restaurada conjuntament entre els governs de [[Berlín oriental]] i [[Berlín Oest|occidental]], però el [[1961]] va quedar aïllada amb la construcció del [[Mur de Berlín]].
[[Fitxer:Berlín_-_Porta_de_Brandenburg.JPG|thumb|250px|La porta de nit]]
El [[1963]], quan el [[president dels Estats Units]] [[John F. Kennedy]] va visitar la Porta de Brandenburg els soviètics van penjar-hi cortines rojes per evitar que es pogués veure l'altra banda. A principis de la [[dècada dels 80]], l'alcalde de Berlín Oest [[Richard von Weizsäcker]] va descriure la situació afirmant que la qüestió alemanya no es resoldria mentre la Porta de Brandenburg romangués tancada.

El 12 de juny de 1987, el president [[Ronald Reagan]] va fer un discurs davant de la Porta que es podia sentir a ambdues bandes del mur, en què es va adreçar directament al secretari general del [[Partit Comunista de la Unió Soviètica|partit comunista]] [[Mikhaïl Gorbatxov]] exigint-li que obrís la Porta i enderroqués el Mur:

{{Cita|Secretari general Gorbatxov, si busqueu pau, si busqueu prosperitat per la Unió Soviètica i per l'Europa oriental, si busqueu liberalització: Veniu aquí a aquesta porta! Sr. Gorbatxov, obriu aquesta porta! Sr. Gorbatxov, enderroqueu aquest mur!}}

Quan el mur de Berlín va caure el 10 de novembre de [[1989]], la porta va simbolitzar la llibertat i la unitat de la ciutat. Als voltants de la porta es van reunir berlinesos de l'est i de l'oest per a celebrar-ho. La porta es va reobrir oficialment el 22 de desembre d'aquell any, quan el canceller de l'[[Alemanya Occidental|RFA]] [[Helmut Kohl]] va travessar la Porta i fou benvingut pel primer ministre de l'[[RDA]], Hans Modrow.

Des d'aleshores, la Porta ha continuat essent un punt de trobada dels ciutadans de Berlín per a celebracions de tot tipus, com per exemple l'entrada en funcionament de l'[[Euro]].

== Galeria d'imatges ==

gallery
Fitxer:Charles Meynier - Napoleon in Berlin.png|Napoleó entrant a Berlín (1806)
Fitxer:Rueckkehr der Quadriga.jpg|El retorn de la quadriga (1814)
Fitxer:Bburger Tor 1832.jpg|Desfilada prussiana (1882)

Fitxer:Berliner Mauer 1976.jpg|El mur de Berlín davant la Porta (1976)
Fitxer:Photograph_of_President_Reagan_giving_a_speech_at_the_Berlin_Wall,_Brandenburg_Gate,_Federal_Republic_of_Germany_-_NARA_-_198585.jpg|Ronald Reagan pronunciant el seu discurs (1987)

Fitxer:2005-10-26 Brandenburger-Tor.JPG|Imatge actual (2005)
/gallery
{{Projectes germans|commons=Brandenburger Tor}}

{{Autoritat}}
{{ORDENA:Porta De Brandenburg}}	!--ORDENA generat per bot--

[[Categoria:Arquitectura d'Alemanya]]
[[Categoria:Portes|Brandenburg]]
[[Categoria:Berlín]]</text>
      <sha1>qbfanvepngdorgsod49tcd9byhbkv5b</sha1>
      <model>wikitext</model>
      <format>text/x-wiki</format>
    </revision>
  </page>