<page>
    <title>Gastrectomia</title>
    <ns>0</ns>
    <id>96297</id>
    <revision>
      <id>13750508</id>
      <parentid>11199221</parentid>
      <timestamp>2014-07-05T15:21:17Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: el casos  els casos</comment>
      <text>[[Fitxer:Anatomy of stomach numbered.png|thumb|Esquema de l'estómac i dels òrgans que l'envolten. 1: [[esòfag]]; 2: [[càrdies]]; 3: [[fundus gàstric]]; 4: [[pílor]]; 5: [[duodè]]; 6: [[fetge]]; 7: [[vesícula biliar]]; 8: [[pàncrees]]; 9: [[melsa]]; 10: [[mesogastri dorsal]]; 11: [[aorta abdominal]]; 12: [[conducte biliar]].]]
[[Fitxer:Stomach002.svg|thumb|Anatomia de l'estómac. 1: esòfag; 2: [[incisió del càrdies]]; 3: càrdies; 4: [[incisió angular]]; 5: pílor; A: fundus; B: cos de l'estómac; C: [[antre pilòric]]; X: curvatura menor; Y: curvatura major.]]
La '''gastrectomia''' consisteix en l'extirpació parcial o total de l'[[estómac]] mitjançant una operació [[cirurgia|quirúrgica]]. Principalment es duu a terme per combatre l'[[úlcera]] gàstrica, el [[càncer]] o altres danys estomacals.

==Descripció general==
Encara que es pot distingir entre la gastrectomia total i la parcial, hi ha tot un seguit de trets comuns. L'operació quirúrgica, de dificultat mitjana, es duu a terme amb [[anestèsia]] general i, durant l'operació, l'[[hemorràgia]] no sol ser gaire abundant i no és imprescindible la [[transfusió sanguínia]]. Actualment, les complicacions que poden aparèixer al [[postoperatori]] estan ben estudiades; especialment els darrers anys amb l'aparició de la tècnica de la [[laparoscòpia]].

==Malalties que es poden tractar amb una gastrectomia==
*[[Úlcera]] gàstrica
*Úlcera duodenal
*Perforació o llaga dels teixits (a causa d'una úlcera o d'una lesió traumàtica)
*[[Tumor]] (que impossibilita una excisió endoscòpica)
**Càncer d'estómac
**[[Limfoma]] estomacal
**Tumor estromal gastrointestinal
**Sarcoma estomacal
De vegades, però, l'operació no es duu a terme a causa d'una malaltia, sinó com a mitjà per a contribuir a la pèrdua de pes de la persona operada; per exemple, [[Diego Armando Maradona]] es va sotmetre a una reducció d'estómac amb aquesta finalitat.

L'associació Ken'ikai, una agrupació [[Japó|japonesa]] de persones amb l'estómac reduït, va fer una enquesta l'any [[2002]] entre 126 persones que havien passat per una gastrectomia: la causa més freqüent per a sotmetre's a l'operació era el càncer d'estómac (un 72% dels enquestats), seguida per l'úlcera gàstrica o duodenal (22%). Cal tenir en compte, però, que les dades no corresponen a persones operades l'any 2002, sinó abans d'aquest any.

==Història==
===Inicis de la gastrectomia===
No és una exageració dir que la història de les operacions gàstriques i de la cirurgia digestiva és bastant llarga. És sabut que l'any [[1879]] el metge [[França|francès]] [[Jules Péan]] i, un any després, el metge [[Polònia|polonès]] [[Ludwik Rydygier]], van intentar combatre el càncer gàstric mitjançant una extirpació parcial del pílor, tot i que sense èxit. La primera gastrectomia amb èxit fou duta a terme per l'[[Alemanya|alemany]] [[Theodor Billroth]], l'any [[1881]], també amb l'objectiu de tractar un càncer estomacal. El mateix any, Rydygier també aconseguí tractar una úlcera gàstrica mitjançant l'extirpació parcial del pílor. Posteriorment, l'any [[1897]], el metge [[Suïssa|suís]] [[Karl Schlatter]] va efectuar la primera gastrectomia total en què el pacient sobrevisqué.

===Tractament del càncer d'estómac===
Després de la [[Segona Guerra Mundial]], millores com ara els avenços en el tractament perioperatiu dels pacients, el descobriment dels aparells d'[[anastomosi]] automàtica o la difusió dels [[antibiòtics]] van fer que els resultats d'aquest tipus de cirurgia milloressin espectacularment. Gràcies a tots aquests factors, la cirurgia estesa esdevingué el tractament habitual del càncer d'estómac. Posteriorment, als [[Dècada del 1980|anys vuitanta]], van començar els intents de fer operacions menys agressives per a combatre els primers estadis del càncer estomacal i, al mateix temps, es fomentà la investigació i la recopilació de dades sobre les teràpies postoperatòries per tal de millorar la [[qualitat de vida]] dels pacients.

===Els avenços en medicina interna i la gastrectomia===
En l'actualitat es comença a abandonar la gastrectomia com a mètode per a tractar les úlceres d'estómac i de duodè. El descobriment de l'[[antiestamínic H2]] i de l'[[inhibidor de la bomba de protons]] i els avenços en teràpies de medicina interna destinats a l'eradicació del [[eubacteri|bacteri]] ''[[Helicobacter pylori]]'' han reduït la incurabilitat de les úlceres, i la gravetat de la malaltia ha disminuït, ja que ja no és necessària una intervenció quirúrgica.

Els avenços en l'[[hemostàsia]] endoscòpica per als casos en què l'úlcera provoca hemorràgies i perforacions dels teixits i la millora en la tècnica quirúrgica han fet que, en els casos en els quals abans s'hauria practicat una gastrectomia, actualment es prefereixi com a primera opció la sutura dels teixits perforats.

{{commonscat|Gastrectomy}}

[[Categoria:Tècniques quirúrgiques]]

{{Enllaç AD|ja}}</text>
      <sha1>fzfax8kyi7uhvat5i6o1tvl0w6dgwr4</sha1>
      <model>wikitext</model>
      <format>text/x-wiki</format>
    </revision>
  </page>