<page>
    <title>Pamflet</title>
    <ns>0</ns>
    <id>394384</id>
    <revision>
      <id>13843425</id>
      <parentid>13568805</parentid>
      <timestamp>2014-07-16T09:42:09Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Qu'est ce que le Tiers Etat.jpg|thumb|300px|Pamflet de Joseph Sieyes, ''Qu'est-ce que le Tiers Etat?'' ([[1789]]).]]
Un '''pamflet''' és un gènere [[literatura|literari]] molt antic que al llarg de les èpoques en què s'ha emprat ha tingut com a objectiu principal satisfer la necessitat de transmetre [[ideologia|idees]] a contracorrent en temps difícils.ref name=artal/ Per això sol ser breu, d'estil sintètic i directe,ref name=artal/ generalment agressiu o difamatori.ref{{citar web|url=http://dlc.iec.cat/results.asp?txtEntrada=pamfletoperEntrada=0|títol=Pamflet|editor=DIEC|consulta=09-12-2008}}/ref L'estil propi dels pamflets rep el nom de '''pamfletari'''.

Es considera relacionat amb l'[[assaig]] i el [[manifest]]. Pot constar d'uns pocs paràgrafs escrits en un octau de foli, és a dir en format A7, aproximadament, o de diverses desenes de pàgines. Alguns tenen format de llibre, i d'entre ells n'hi ha que poden considerar-se com una antologia o agrupació de diversos pamflets juxtaposats, de vegades d'autors diferents però amb idees comunes. 

Alguns dels més coneguts són el ''Què és el [[Tercer Estat]]?'', de Joseph Sieyes, escrit l'any de la [[revolució francesa]] ([[segle XVIII]]); ''[[Jo acuso]]'', d'[[Émile Zola]] durant l'[[Cas Dreyfus|escàndol Dreyfus]], al [[segle XIX]]; les ''octavilles'' dels republicans a Espanya durant el [[franquisme]], al [[segle XX]]; i ''[[Indigneu-vos!]]'', de [[Stéphane Hessel]] al [[segle XXI]]. 

== Etimologia ==

El seu origen és incert, uns el relacionen amb el gènere còmic del [[segle XII]] ''pamphilus'', escrit en versos llatins.ref{{citar web|url=http://ec.grec.net/lexicx.jsp?GECART=0098935|títol=Pamflet|editor=GDLC|consulta=09-12-2009}}/ref Per a d'altres deriva del francès ''pamphilet'', també un gènere de [[comèdia]] corrosiva. D'allà va passar a l'[[Anglaterra]], on va prendre el seu significat d'opuscle dedicat a temes d'actualitat.

El terme en [[anglès]], ''pamphlet'',ref{{citar web|url=http://users.ox.ac.uk/~lou/wip/Lampeter/pamphlet.htm|títol=OED s.v. 'pamphlet'|editor=Oxford University Press|consulta=09-12-2008}}/ref del que deriva, no ha contingut mai les connotacions negatives que tradicionalment els poders establerts li han donat als països de [[llengües romàniques]]. Aquestes connotacions s'han transformat en molt positives en alguns sectors d'aquests països arran de la crisi financera mundial d'a partir de [[2008]] i les revoltes massives a diferents països (''[[Kitchenware Revolution]]'', [[revolta àrab]], [[revoltes a Grècia en 2011]], ''[[Geração à Rasca]]'', [[indignats]], etc.) des d'aquest any.

== Història ==
El pamflet existeix des de molt antic arreu del món.ref name=artal/ Com a [[gènere literari]] el seu origen es remunta al libel romà,ref{{citar web|url=http://www.xtec.cat/~rtorne/Resum%20de%20Literatura%20Llatina.pdf|títol=Resum de Literatura Llatina|autor=TORNÉ I TEIXIDÓ, Ramon |consulta=09-12-2008|format={{PDF}} }}/ref dirigit a desacreditar la fama o l'honor d'algun personatge, especialment polítics.

En el [[segle XVIII]] va ser un element inseparable de la [[revolució francesa]]ref name=artal/ i que va acompanyar el segle fins al final, com ho mostra per exemple el pamflet ''Les lois scélérates de 1893-1894'' contra les [[Lleis Perverses]]. [[Voltaire]], per exemple, va escriure nombrosos pamflets, alguns contra el seu enemic declarat [[Jean-Jacques Rousseau]] i altres contra el fanatisme cristià i la intolerància. 

Va ser present igualment tot el [[segle XIX]], marcat per la [[revolució industrial]] i per tant l'aparició de grans masses de [[classe obrera]] entre altres importants transformacions socials.ref name=artal/ A Espanya es conserven alguns pamflets originals del [[segle XIX]], escrits a mà amb cal·ligrafia molt polida, que criden a la insurrecció contra la invasió [[napoleó|napoleònica]].ref name=artal/ A [[Alemanya]] al segle XIX va destacar el pamflet ''[[Die Rote Fahne|La bandera roja]]'', nom que feia referència a [[Bandera roja|aquest símbol]] de la lluita obrera, que va néixer sota l'[[Imperi Alemany]] i que va acabant essent una publicació [[d'esquerres]], antifeixista, al segle XX i fins a la [[Segona Guerra Mundial]]. L'assagista suïssa [[Madame de Staël|Anne-Louise Germaine Necker]] va escriure el pamflet ''Dix années d'exil'' (deu anys a l'exili) contra [[Napoleó Bonaparte]], que l'havia expulsat de França per les seves innovadores idees polítiques i socials.

Durant la dictadura [[franquista]], al [[segle XX]], els pamflets escrits en octavetes (fulls d'un vuitè de foli de mida) cridaven a la contestació d'aquest règim.ref name=artal/ Al darrer quart d'aquest segle, els pamflets i els [[fanzine]]s van formar part de la cultura i mitjans d'expressió de diferents moviments anomenats “independents”, com per exemple el [[punk]] i el [[Hardcore punk|hardcore]].

== Pamflets del segle XXI ==
Al [[segle XXI]] el gènere del pamflet sembla tenir una renaixença, i cobra un vigor rar i extraordinari, com ho mostra el pamflet de dinou pàgines ''[[Indigneu-vos!]]'' ([[2010]]), que en 2011 és l'obra de no-ficció més venuda a Espanya. Un altre pamflet, ''[[Reacciona]]'' ([[2011]]), gairebé deu vegades més llarg, aprofondeix la situació econòmica, política i social d'Espanya i, malgrat ser més car (l'''Indigneu-vos!'' costa tres euros a França) i molt més llarg de llegir, en poques setmanes va assolir el número tres de majors vendes.ref name=artal''Ces pamphlets qui ouvrent à la révolte'', de Rosa Maria Artal. Publicat al Courrier International, pàg. 14, n°1.073, setmana del 26 al 31 de maig de 2011. {{fr}}/ref El panflet ''Indigneu-vos!'', a més, es pot obtenir en francès gratuïtament descarregant-lo per Internet, on el va dipositar l'autor (que també ha renunciat als beneficis de les vendes) per a ésser llegit lliurement.

L'any [[2011]], en part com a conseqüència de la potencial demanda per part dels [[Indignats]], en part seguint el model d'altres col·leccions en altres llengües (com per exemple la col·lecció ''Mille et une Nuits'' de l'editorial Fayard, en [[francès]]), l'editorial ''Libros del Lince'' va llançar en [[castellà]] la col·lecció ''Los Panfletos del Lince'' amb l'objectiu de recuperar la tradició noble del pamflet: una obra breu, eloqüent, molt contundent i amb un cert pes polític. Paral·lelament, l'editorial catalana Icaria va llançar la col·lecció de pamflets ''A Saco''. Tenen el mateix format dels llibres polítics dels anys 70 i 80, d'estil breu, urgent, didàctic i combatiu, però adaptats a l'economia del segle XXI, amb menys de cent pàgines i preus d'entre cinc i vuit euros.ref[http://www.elperiodico.cat/ca/noticias/oci-i-cultura/breu-rapid-clar-1051119 Breu, ràpid, clar] d'Ernest Alós, ''El Periódico'', [[22 de juny]] de [[2011]] {{ca}}/ref Des de [[2010]], Angle Editorial edita pamflets contemporanis en [[català]], com per exemple l'exitós ''Aturem la crisi'' ([[2010]]) o ''Un altre món'' ([[2011]]), tot i que encara no s'ha llançat cap col·lecció dedicada exclusivament a aquests.ref[http://www.elperiodico.cat/ca/noticias/oci-i-cultura/biblioteca-indignada-1051118 Biblioteca indignada] d'Ernest Alós, ''El Periódico'', [[22 de juny]] de [[2011]] {{ca}}/ref

Alguns pamflets destacats del segle XXI que han estat editats als [[Països Catalans]] són, per exemple, ''Comprometeu-vos!''ref name=pamfletsXXI/ de Stéphane Hessel i Gilles Vanderpooten; ''Pequeño tratado del decrecimiento sereno'',ref name=pamfletsXXI/ de Serge Latouche; ''Menos es más'',ref name=pamfletsXXI/ de Nicolas Ridoux; ''Así no podemos seguir'',ref name=pamfletsXXI/ de Paul Ginsborg; ''Democracia radical'',ref name=pamfletsXXI/ coordinat per Ángel Calle; ''Sus crisis, nuestras soluciones'',ref name=pamfletsXXI/ de Susan George; ''Cuando nada vale nada'',ref name=pamfletsXXI/ de Raj Patel; ''Manifiesto de economistas aterrados'',ref name=pamfletsXXI/ dels economistes francesos Askenazy, Coutrot, Orléan i Sterdyniak; ''La vía. Para el futuro de la humanidad'',ref name=pamfletsXXI/ d'Edgar Morin; ''¿El mejor de los mundos?'',ref name=pamfletsXXI/ de Pascual Serrano; ''[[Aturem la crisi]]'',ref name=pamfletsXXI/ d'[[Arcadi Oliveres]]; i ''[[Reacciona]]'', coordinat per Rosa Maria Artal.ref name=pamfletsXXI[http://www.elperiodico.cat/ca/noticias/oci-i-cultura/arengues-debats-raons-alternatives-1051131 Arguments per a la protesta. Arengues, debats, raons i alternatives.] ''El Periódico'', [[22 de juny]] de [[2011]] {{ca}}/ref

==Referències==
{{referències}}

==Vegeu també==
* [[Sàtira]]

== Enllaços externs ==
{{Commonscat}}

* IGLESIAS I FONSECA, Josep Antoni. [http://www.tdx.cbuc.es/TESIS_UAB/AVAILABLE/TDX-0418108-171750//jaif13de22.pdf Llibres i lectors a la documentació notarial (1396-1475)]{{PDF}}
{{Autoritat}}

[[Categoria:Periodisme]]
[[Categoria:Publicitat]]</text>
      <sha1>erq22wxrxaun2inwqluvm37p9m3nd2v</sha1>
      <model>wikitext</model>
      <format>text/x-wiki</format>
    </revision>
  </page>