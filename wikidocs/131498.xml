<page>
    <title>Robert Doisneau</title>
    <ns>0</ns>
    <id>131498</id>
    <revision>
      <id>13839017</id>
      <parentid>13632559</parentid>
      <timestamp>2014-07-16T00:58:04Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{infotaula artista
| nom = Robert Doisneau
| lloc_naixement = [[Gentilly]], [[França]]
| imatge = Robert Doisneau photographed by Bracha L. Ettinger in his studio in Montrouge, 1992.jpg
| midaimatge=250px
| peu = Robert Doisneau, [[Montrouge]], 1992
| nom_naixement =
| data_naixement = [[14 d'abril]] de [[1912]]
| data_defuncio = [[1 d'abril]] de [[1994]]
| lloc_defuncio = [[París]], [[França]]
| art = [[Fotografia]]
| educacio = 
| moviment = 
| obresdestacades = ''[[El Petó]]'' (1950)
| nacionalitat = [[França|francès]]
| patrons =
| awards =
| signatura=
}}
'''Robert Doisneau''' [ʁobeʁ' dwano'] (* [[Gentilly]], a prop de [[París]], [[14 d'abril]] de [[1912]] - París, [[1 d'abril]] de [[1994]]) va ser un [[fotògraf]] [[França|francès]].

== Els inicis ==
[[Fitxer:Photographers Robert Doisneau (left) and André Kertész in 1975 b.jpg|thumb|250px|Robert Doisneau (esquerra) i [[André Kertész]], als [[Rencontres d'Arles]] ([[Arle]], [[1975]]).]]

Va rebre la formació de gravador [[Litografia|litogràfic]] i [[tipògraf]] a [[París]]. El [[1929]] comença a realitzar les seves primeres fotografies aprenent de forma autodidacta i llegint les instruccions de les caixes d'emulsió per revelar. Va començar a treballar en un estudi fotogràfic que posteriorment compraria en morir el seu amo. El [[1931]] comença a treballar amb l'artista [[André Vigneau]] gràcies als seus coneixements com gravador, aquest li introdueix al món de la fotografia com a art. En una entrevista amb [[El País Setmanal]] el [[1991]] explicava: Quan jo vaig començar, ningú no coneixia ningú. No hi havia revistes que difonguessin l'obra dels fotògrafs més interessants. Per això l'única persona que em va influir va ser [[Vigneau]]. Era formidable: escultor, pintor, fotògraf. En aquesta època també descobriria [[Man Ray]].

Inicialment va treballar com a fotògraf industrial i de publicitat a la factoria de [[Renault]] de [[Billancourt (Somme)|Billancourt]] fins a ser acomiadat per les seves repetides absències, segons les seves paraules desobeir em semblava una funció vital i no em vaig privar de fer-ho. Dels objectes inanimats va passar a les fotografies de gent a [[París]] i [[Gentilly]]. El [[25 de setembre]] de [[1932]], ''[[L'Excelsior]]'' publicà la seva primera fotografia. La crisi dels anys trenta el va afectar, havent de passar una llarga temporada sense encàrrecs.

Va viure en [[Montrouge]] des de [[1937]] fins a la seva mort. El [[25 de setembre]] de [[1993]], Doisneau va fer la seva última foto. L'[[1 d'abril]] de [[1994]], a l'edat de 81 anys, va morir.

== Guerra i postguerra ==
Va participar com a soldat a la [[Resistència francesa]] durant la [[Segona Guerra Mundial]] fins que va ser desmobilitzat el [[1940]]. Són temps penosos en què realitza fotografies de científics per encàrrec i no deixa de retratar l'ocupació i l'alliberament de París. Acabada la guerra, és contractat per l'agència [[Adep]] i treballa juntament amb [[Henri Cartier-Bresson]] i [[Robert Capa]], reflectint l'alegria i la jovialitat de la ciutat de París després de la desgràcia. Des de [[1945]] col·labora amb [[Le Point]] i s'integra per tota la vida a l'[[Agència Rapho]], retratant, entre d'altres, [[Pablo Picasso]]. Tot el seu treball, fora dels encomanats, va continuar centrant-se en la vida pública i situant els seus personatges en un àmbit quotidià La meva foto és la del món tal com desitjo que sigui [http://www.analisisfotografia.uji.es/root/analisis/imagejem/0922.jpg].

== El batec de París ==
Amb [[Robert Giraud]] s'obre a la vida nocturna de la capital: [[jazz]], cafès i l'art alternatiu. Recorre [[Montparnasse]] i [[Saint-Germain-des-Prés (París)|Saint-Germain-des-Prés]] on es trobarà amb [[Jean-Paul Sartre]], [[Albert Camus]] i [[Jean Cocteau]] entre d'altres. És la seva manera d'escapar del món artificial de ''[[Vogue]]''.

El [[1950]], Doisneau buscava material per complir amb un encàrrec de la revista nord-americana [[America's Life]], interessada en els enamorats de [[París]]. D'allà sortirà la sèrie ''Petons'' i la seva obra més significativa: ''[[El petó]]''. La fotografia mostra de forma misteriosa una parella besant-se davant l'ajuntament de [[París]]. 

Molts van pensar que era una fotografia espontània que l'autor havia fet als carrers parisencs. Tanmateix, anys després es va saber que la parella estava formada pels estudiants d'art dramàtic, [[Françoise Bornet]] i [[Jacques Carteaud]] dels Cursos Simon. L'artista que els faria anònimament famosos els va descobrir en un cafè parisenc i ambdós van acceptar posar davant del seu objectiu donant-se un apassionat petó en meitat del tumult de la ciutat. La foto es va convertir en una icona reconeguda a tot el planeta. El treball recorria tot [[França]] i els [[Estats Units d'Amèrica|Estats Units]] amb gran èxit, i li obriria les portes a l'estranger. El [[1951]] exposa al [[Museu d'Art Modern de Nova York]]. És un petó que va simbolitzar una multitud de coses: l'amor, [[París]] com a ciutat romàntica i va representar una època d'exaltació del sentiment. També es va convertir en objecte que va aportar sucosos guanys: encara avui el famós petó ven centenars de milers de còpies anuals.

El [[1953]] abandona [[Vogue]], sofrint l'eclipsi de la fotografia i dels fotògrafs de la postguerra en la dècada de [[1960]]. No serà fins al [[1979]] quan [[Claude Nori]] rescati a Doisneau publicant una retrospectiva de la seva obra en ''Tres segons d'eternitat''.

Rehabilitat per al món de l'art, a la dècada de 1980 recorre [[Àsia]], amb exposicions multitudinàries a [[Pequín]], [[Tòquio]] i [[Kyoto]], a més de [[Roma]] i el [[Museu d'Art Modern (Oxford)|Museu d'Art Modern]] d'[[Oxford]].

El [[1993]] El Petó va ser portat a judici. Una parella afirmava haver-se reconegut en la imatge i reclamaven la seva porció del pastís. En aquell temps, van començar a aparèixer dones i homes assegurant ser els amants de l'obra i plantejant demandes de dret d'imatge, aquella mentida que feia creure que era una instantània improvisada no va poder mantenir-se. El fotògraf va guanyar el judici en presentar com a prova la sèrie completa de fotos fetes en diferents punts de [[París]] amb la mateixa parella. L'havia trobat en un cafè a prop de l'escola de teatre i els havia proposat de posar per a la foto. Françoise Bornet, la protagonista real de la foto al costat del seu nuvi de llavors, Jacques Carteraud, va decidir descobrir el seu secret: volia un percentatge dels guanys. Una altra vegada Doisneau va guanyar a les estrades: va poder comprovar que havia pagat el treball de Bornet i el seu company. La parella va vendre la còpia de la seva foto que li va regalar Doisneau a un col·leccionista suís que va pagar per ella 155.000 € el [[1992]].

Més tard, reconeixeria el propi autor:
{{Citació|No és una foto lletja, però es nota que és fruit d'una posada en escena, que es besen per a la meva càmera.|Robert Doisneau}}

Al fotògraf se li han dedicat més d'un centenar de llibres i diverses pel·lícules. Del cartell d'El petó se n'han venut més de 500.000 exemplars a tot el món i el 14 d'abril de 2012, el lloc de recerques [[Google]] va retre-li homenatge amb un significatiu [[Logo de Google|doodle]].ref name=doodle{{ref-web| url = http://www.cadenaser.com/tecnologia/articulo/robert-doisneau-google/csrcsrpor/20120414csrcsrtec_2/Tes | títol = Robert Doisneau: ¿por qué está en Google? | data =14 abril | any = 2012 | autor = Cadena Ser | llengua = castellà}}/ref

== Publicacions d'obra gràfica ==
* ''La Banlieue de Paris'', [[1949]]
* ''Els parisencs tal com són'', [[1954]]
* ''Instantànies de París'', [[1956]]
* ''Gossos de París'', [[1956]]
* ''Pour que Paris soit'', [[1956]]
* ''Robert Doisneau'', [[1981]]

== Filmografia ==
;Pel·lícules dirigides
* ''Les Visitants du Square'', [[1992]].

;Pel·lícules en les quals va ser director de fotografia
* ''El silenci és or'', [[1947]]. ([[René Clair]])
* ''París 1900'', [[1947]]. ([[Nicole Védrès]])
* ''Dispareu al pianista'', [[1960]]. ([[François Truffaut]])
* ''Un diumenge en el camp'', [[1984]]. ([[Bertrand Tavernier]])

== Premis i guardons ==
* Premi Kodak [[1947]].
* [[Premi Niépce]], el [[1956]] i [[1957]].
* Gran Premi Nacional de Fotografia a [[França]] [[1983]].

== Filmografia sobre Doisneau ==
* ''Bonjour Monsieur Doisne'' au, [[1992]]. De [[Jabine Azéma]].
* ''Doisneau des villes et Doisneau des champs'', [[1993]]. De [[Patrick Cazals]].
* ''Robert Doisneau tout simplement'', [[2000]]. De [[Patrick Jendy]].

== Referències ==
{{Referències}}

== Enllaços externs ==
{{Commonscat|Robert Doisneau}}
* [http://news.bbc.co.uk/hi/spanish/misc/newsid_4485000/4485183.stm 'Noticia en la BBC de la venda de l'original de El petó de l'Hotel de Ville el 2005 per la propietària i coprotagonista de la imatge], (en castellà).
* [http://www.elpais.com/articulo/portada/Mucho/beso/elpepusoceps/20061119elpepspor_5/Tes Reportaje El País: Mucho más que un beso (2006)]
* [http://www.robert-doisneau.com/fr/ Atelier de Robert Doisneau] (en francès)
* [http://www.photography-now.com/artists/K10984.html Exposicions, imatges, publicacions en photography-now.com]
{{Autoritat}}

{{ORDENA:Doisneau, Robert}}

[[Categoria:Artistes francesos]]
[[Categoria:Fotògrafs parisencs]]
[[Categoria:Persones de Val-de-Marne]]</text>
      <sha1>9dtoygtv9paqru50rzmgr6nr50capky</sha1>
      <model>wikitext</model>
      <format>text/x-wiki</format>
    </revision>
  </page>