<page>
    <title>Saint-Avertin</title>
    <ns>0</ns>
    <id>257262</id>
    <revision>
      <id>13129564</id>
      <parentid>13129516</parentid>
      <timestamp>2014-03-27T20:05:13Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Les immediacions  Els voltants</comment>
      <text>{{Infotaula de municipi de França|de |Saint-Avertin|
|escut= Blason de la ville de Saint-Avertin (37).svg
|fotografia = Saint-Avertin (Indre-et-Loire) Mairie.JPG
|fotografia_descripció =
| latitud = 47.3675
| longitud = 0.727777777778
| cantó = [[Cantó de Saint-Avertin]]
| codi_insee = 37208
|codi_postal = 37550
|superfície = 13,25
|altitud_mínima = 46
|altitud_màxima = 98
|web =http://www.ville-saint-avertin.fr/
}}!--Fi de la taula--
'''Saint-Avertin''' és un [[municipi]] [[França|francès]], situat al departament d'[[Indre i Loira]] i a la regió de [[Centre (regió francesa)|Centre]]. El [[gentilici]] dels seus habitants és ''Saint-Avertinois''.

==Situació==
Saint-Avertin es troba a l'oest del [[Centre (regió francesa)|Centre]], a la regió anomenada [[Turena]]. Es troba a pocs quilòmetres al sud de [[Tours]], a la qual es pot arribar per mitjà de l'[[autopista]] A10. Altres municipis propers són [[Saint-Pierre-Des-Corps]], [[Larçay]] o [[Chambray-Lès-Tours]].

El [[riu Cher]] travessa la ciutat.

==Administració==
Saint-Avertin és la capital del [[cantó de Saint-Avertin|cantó homònim]], que al seu torn forma part del [[districte de Tours]]. L'alcalde de la ciutat és Jean-Gérard Paumier ([[2001]]-[[2008]]).

==Demografia==
{{evolució demogràfica| 1793 = 1.180| 1806 = 1.267| 1821 = 1.167|1851 = 1.359|1881 = 1.731|1911 = 1.905| 1921 = 2.137| 1926 = 2.608 | 1931 = 2.870 | 1936 = 3.009| 1946 = 4.005| 1954 = 3.907| 1962 = 5.146| 1968 = 7.415| 1975 = 8.795| 1982 = 10.115| 1990 = 12.187| 1999 = 14.092}}

==Història==
Es té constància de l'existència d'un llogarret anomenat ''Venciacum'' en temps [[gàl·lia|gal·lo]]-[[Imperi Romà|romans]]. Hi havia una pedrera (''l'Ecorcheveau'') d'on s'extreia pedra per a la construcció de monuments a [[Tours]] (aleshores anomenada ''Caesarodunum''). A principis del [[segle XIV]], el nom del llogarret havia evolucionat i s'havia convertit en ''Vençay''.

L'any [[1162]], l'[[arquebisbe de Canterbury]] [[Tomàs Becket]] va assistir a un concili a Tours, i el va acompanyar un monjo anomenat Aberdeen. Uns anys més tard, després que Becket fos assassinat per quatre cavallers als voltants de la mateixa [[catedral de Canterbury]], Aberdeen va fugir a la [[Turena]], on va adoptar una vida d'ermità ajudant els habitants, amb els seus problemes. Els habitants canviaren el seu nom a Avertin. Finalment Avertin va fer cas a les peticions dels habitants i va esdevenir el primer monjo de la parròquia. Un parell de segles més tard, el [[1371]], el poble va canviar de nom en honor d'Avertin.

==Llocs i monuments==
===Castell de Cangé===
El castell de Cangé va ser bastit al [[segle XIII]] per la família turena D'Andigné. Es troba dins un parc de quinze hectàrees al costat oriental de la ciutat, dominant la vall del Cher.

El castell ha estat ocupat successivament per diverses dinasties de renom:

*família D'Andigné (1200-1400);
*família Montmorin (1400-1489);
*família Coningham (1489-1679);
*família Panon Desbassayns de Richemont (1832-1870);
*família Pourtalès (finals del segle XIX)

Gilbert Imbert de Chastres, alcalde de Tours, va ocupar el castell, així com quatre alcaldes de Saint-Avertin: Viot Prudhomme, el baró Paul de Richemont, Maurice Cottier i el comte Paul de Portalès.

Durant la [[Segona Guerra Mundial]], el castell va ser expropiat durant cinc dies pel president [[Albert Lebrun]] i pels serveis de la Presidència de la República Francesa. Hi van tenir lloc dos consells de ministres, el 12 i el 13 de juny del 1940. Després de la guerra, el seu propietari el deixà abandonat. Un incendi el va malmetre la nit del 20 al 21 de juny del 1978. Va ser finalment adquirit pel municipi de Saint-Avertin el 1980. Tot i això, gran part del castell encara és inaccessible car les obres de restauració encara no s'han acabat. L'edifici està prohibit al públic.

Els voltants i el vast parc del castell acullen sovint l'esplai de la ciutat, l'escola municipal de música i moltes altres associacions. S'hi organitzant diversos esdeveniments al llarg de l'any gràcies a un gran nombre d'instal·lacions: un circuit de bicross, àrea de jocs...

===Altres llocs d'interès===
[[Fitxer:Cher entre Saint-Avertin et Larçay.jpg|left|thumb|El riu [[riu Cher|Cher]] a prop de Saint-Avertin.]]
*l'església de [[Sant Pere|Saint Pierre]], amb una nau del [[segle XII]], un cor del [[segle XV]] i [[vitrall]]s de Lobin. És el lloc on Sant Avertin va ser enterrat el [[1180]].
*l'Hôtel de Ville, construït el [[1850]] i amb una façana d'estil clàssic.
*els dipòsits de [[glaç]]
*la riva del [[riu Cher]], coneguda com a ''Côte Verte''.
*fonts del Limançon, galeries del [[segle XV]] que van subministrar aigua potable a la població de la Turena durant molt de temps.
*galeries de l'Ecourcheveau, antigues pedreres d'on s'extreia pedra per a la construcció de monuments i que van servir de refugi durant la [[Segona Guerra Mundial]].

==Esports==
La societat [http://www.saint-avertin-sports.com/index.php Saint-Avertin Sports] s'encarrega de dirigir la vida esportiva de la ciutat. Compta amb vint-i-sis seccions diferents.

Altres grups esportius són el ''Collectif Cycliste 37'' i el grup ''Automobiles Sportives de Touraine''.

==Personalitats==
*[[Christophe Plantin]], editor i propietari d'impremta, hi nasqué entre el [[1514]] i el [[1520]]
*[[Jules Romains]], poeta i escriptor
*[[Sant Avertin]], monjo i deixeble de [[Tomàs Becket]]
*[[Joan de Coningham]], capità de la guàrdia escocesa de [[Lluís XI de França|Lluís XI]]
*[[Albert Lebrun]], últim president de la [[Tercera República francesa]]
*[[Roger Lévêque]], portador del [[mallot groc]] del [[Tour de França]], hi va morir el [[2002]].

==Agermanaments==
Saint-Avertin té un agermanament des del [[1980]] amb el municipi alemany de [[Steinbach]], de poc més de deu mil habitants. Dins el marc d'aquest agermanament, s'organitzen intercanvis culturals i sessions de conversa en [[alemany]].

[[Steinbach]] està agermanat amb la localitat [[països baixos|neerlandesa]] de [[Pijnacker]] i una altra localitat alemanya, [[Steinbach-Hallenberg]]. A causa d'això, aquestes dues localitats també mantenen relacions amistoses amb Saint-Avertin. Els quatre municipis organitzen trobades i intercanvis.

Un altre exemple destacable de les relacions internacionals de Saint-Avertin són les ''Rencontres Folkloriques Internationales'' (trobades folklòriques internacionals) que s'hi celebren a finals de juny, i que són un punt de trobada per gent vinguda d'arreu del món.

== Referències ==
{{referències}}

== Enllaços externs ==
{{Commonscat|Saint-Avertin}}

*[http://www.ville-saint-avertin.fr/ Lloc web oficial de la ciutat] {{fr}}

{{Municipis Indre i Loira}}
[[Categoria:Municipis d'Indre i Loira]]</text>
      <sha1>ag6ciuy9i9f98tda1a7zvduo280c4b1</sha1>
      <model>wikitext</model>
      <format>text/x-wiki</format>
    </revision>
  </page>