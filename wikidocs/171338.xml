<page>
    <title>Western</title>
    <ns>0</ns>
    <id>171338</id>
    <revision>
      <id>13840592</id>
      <parentid>13748847</parentid>
      <timestamp>2014-07-16T05:11:23Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Great train robbery still.jpg|thumb|Justus D. Barnes, al considerat el primer western ''[[The Great Train Robbery]]'' ([[1903]])]]
El '''western''' és bàsicament un [[gènere cinematogràfic]], tot i que s'origina com un [[gènere literari]], l'acció del qual se situa al [[Far West]], principalment durant la segona meitat del [[segle XIX]]. Aparegut des dels primers anys del [[cinema mut]], és un gènere essencialment clàssic, vinculat sobretot a la indústria cinematogràfica de [[Hollywood]].

No hi ha cap altre país que hagi sabut popularitzar millor a través de l'art els fets i els protagonistes de l'expansió de la seva frontera com ho han fet els [[Estats Units]] amb el '''western'''.ref name=Compton''Compton's Interactive Encyclopedia'', 1996, ''Western''./ref El gènere '''western''' ha sabut mostrar les tensions entre l'individu i la comunitat; entre ramaders i agricultors; entre els indis, els colons i els militars (coneguts en el mitjà com pells roges, cares pàlides i casaques blaves, respectivament); entre l'oest rural i l'est urbà i industrial. Encara que no totes eren de bona qualitat, aquestes produccions han captivat l'atenció del públic, especialment entre els [[dècada del 1930|anys 30]] i els [[dècada del 1960|60]] del [[segle XX]]. Herois i malfactors del [[Far West]] han estat elevats a nivells de llegenda als [[Estats Units]] i a tot el món, i també són remarcables les produccions pròpies, tant en literatura com en cinematografia, de diversos països, com [[França]], [[Itàlia]], [[Espanya]], [[Mèxic]] i el [[Regne Unit]].

== Definició i temes ==
La paraula '''western''', originàriament un adjectiu derivat de ''west'' i el significat del qual és relatiu a l'oest, es va substantivar per fer referència a les obres (fonamentalment cinematogràfiques, encara que també existeixen en la literatura) que estiguessin ambientades a l'antic [[Far West|oest americà]]. Habitualment també s'usa l'expressió pel·lícula de l'oest o pel·lícula de vaquers.

Aquest vessant literari, hereu de la novel·la cavalleresca, va servir per exaltar les virtuts de pistolers al servei de la llei i de militars del cos de cavalleria, car ambdues ocupacions eren garantia de seguretat en un moment històric sotmès a tensions molt violentes (vegeu, successivament, la [[Gran Depressió]], la [[Segona Guerra Mundial]] i la [[Guerra Freda]]).

[[Fitxer:John Ford's Point.jpg|thumb|left|250px|El [[Monument Valley]], l'escenari favorit de John Ford.]]
El '''western''' barreja l'esperit d'aventura, les condicions atzaroses i el caràcter violent que van acompanyar la colonització d'aquests territoris. Hi són habituals un conjunt d'arquetips (el [[xèrif]], els [[bandoler]]s, els [[cowboy]]s, els [[Amerindis dels Estats Units|indis]], el [[Setè de cavalleria]], les [[caravana (expedició)|caravanes]], el [[ferrocarril]], la [[diligència]], el [[foraster]], etc.) i d'arguments (el viatge, la transhumància, la [[Guerres índies|guerra contra els indis]], la [[febre de l'or]], etc.) es repeteixen amb variacions i superposicions, acompanyades d'una estètica inconfusible (el barret vaquer, les pistoles, el saloon, el paisatge dels ''canyons'', etc.).

Però cal veure el '''western''' com el que és. [[Dee Brown]] resumeix la cautela que cal tenir a l'hora d'acceptar el que comunament es presenta al públic com l'autèntic “salvatge oest”:

{{cita|Hem d'acceptar el fet que el [[Far West]] va ser simplement un lloc de màgia i meravelles. Mites i històries folclòriques formen la base de gairebé qualsevol saga en la literatura de l'[[Far West|oest americà]]. Constitueixen l'entreteniment i l'alegria dels realitzadors de cinema i televisió. Però ens han de permetre ser prou intel·ligents per aprendre la veritable Història, perquè puguem reconèixer un mite quan el veiem.refWalker, Dale L., ''A Talk with Dee Brown'', 1995. Consultat el 2008-01-15./ref}}

== Història del gènere ==
=== Literatura ===
Després de la [[Guerra d'independència dels Estats Units|guerra d'independència]], la frontera dels [[Estats Units]] estava formada pels actuals estats de [[Pennsilvània]], [[Ohio]], [[Kentucky]] i [[Tennessee]], és a dir, el territori situat entre els monts [[Apalatxes]] i el riu [[Mississipí]].ref name=Compton/ Ja en aquella època es van publicar les primeres obres que representaven les històries de l'oest. Aquestes primeres obres van ser ''The Mountain Muse'' ([[1813]]) de [[Daniel Bryan]], ''The Backwoodsman'' de [[James Kirk Paulding]] i ''Leatherstocking Tales'' de [[James Fenimore Cooper]]. Exploradors com [[Daniel Boone]] o [[David Crockett]], i episodis com la [[batalla d'El Álamo]] van alimentar moltes històries populars. [[Kit Carson]] va ser el protagonista de ''The Prairie Flower'' d'[[Emerson Bennet]], [[1849]]. El [[1872]] van entrar en escena escriptors com [[Mark Twain]] amb “Passant Fatigues” (''Roughing It''), i [[Bret Harte]] amb “La fortuna de Roaring Camp” (''The Luck of Roaring Camp''). A mesura que la frontera s'expandia més enllà del [[riu Mississipí]], van canviar els protagonistes i temes d'aquest gènere literari. Amb la nova frontera, els homes de la llei lluitaven contra els malfactors, els colons blancs contra els pells roges, i contra els [[cowboy]]s. L'[[amerindi]] sovint és considerat com un noble salvatge.ref name=Compton/

A la fi dels anys [[Dècada de 1850|1850]], una firma novaiorquesa, ''The House of Beadle and Adams'', va llançar les anomenades ''Dime Novels'' (novel·les de deu centaus), dites així perquè estaven impreses en un paper de poca qualitat. La primera sèrie completa va ser “Malaeska: L'esposa índia del caçador blanc” (''Malaeska: The Indian Wife of the White Hunter'', [[1860]]). Van tenir un gran èxit, doncs es van vendre seixanta mil còpies en un any.ref name=Compton/ El [[1869]], Edward Zane Carroll Judson, més conegut com a [[Ned Buntline]], va fer famós a William Cody, [[Buffalo Bill]], heroi de la frontera. Milers de títols i centenars d'autors van mantenir la vigència d'aquestes publicacions fins a la [[dècada de 1960]]. També hi va haver revistes amb temes ''western'', com ''Harper's'', ''Atlantic Monthly'', ''Saturday Evening Post'' i ''Collier's''. De vegades, els personatges estaven basats en persones reals com [[Jesse James]], [[Butch Cassidy]], [[Sundance Kid]], o [[Joaquín Murrieta]].

Les històries del [[Far West]] en llibre van aparèixer a l'inici del [[segle XX]] amb autors com [[Zane Gray]] i [[Max Brand]]. A [[Anglaterra]] van aparèixer els ''paperback books'' el [[1935]].

=== Cinema ===
La cinematografia va reprendre les històries reals, romàntiques, fictícies i satíriques del [[Far West]]. Es considera la primera pel·lícula de l'[[Far West|Oest]] ''[[The Great Train Robbery]]'' ([[1903]]), d'[[Edwin S. Porter]], rodada en un temps en què el que s'hi narrava encara tenia el seu reflex a les pàgines dels diaris. ''[[Kit Carson]]'' és del mateix any. El [[1911]] [[Thomas Harper Ince]] instal·là un estudi i inicià la producció d'aquest gènere amb ''[[The Lieutenant's Last Fight]]'' ([[1912]]). Li seguiren ''[[El naixement d'una nació]]'' ([[1915]]), de [[D.W. Griffith]] i ''[[The Covered Wagon]]'' ([[1923]]), de [[James Cruze]]. El [[1929]] [[Raoul Walsh]] rodà ''[[In Old Arizona]]'', el primer western sonor. Entre els actors més populars d'aquesta primera època es trobaven [[Tom Mix]], [[William Boyd]] (que s'identificà amb el personatge Hopalong Cassidy) i [[Harry Carey]].

En els anys [[Dècada de 1920|1920]] i [[Dècada de 1940|1940]], la majoria de films van ser de baix pressupost, degut a la [[Gran Depressió]], però això no va impedir que molts actors es convertissin en reconegudes estrelles, tals com [[Maureen O'Hara]], [[Gary Cooper]], [[John Wayne]] i [[James Stewart]]. En els anys [[Dècada de 1930|1930]] va aparèixer la figura del vaquer cantor (''singing cowboy''), amb actors com [[Gene Autry]], [[Tex Ritter]] i [[Roy Rogers]]. Fins als anys [[Dècada de 1960|1960]], els temes preferits van ser el romanç i les escenes de trets,ref name=Compton/ també van abundar els musicals (com ara ''[[Set núvies per a set germans]]'', [[1954]]), comèdies, i fins i tot paròdies (per exemple, ''[[Go West]]'', dels [[Germans Marx]], [[1940]]). En els anys [[Dècada de 1950|1950]], el 34% dels films de [[Hollywood]] situava l'acció al [[Far West]].ref name=YezbickYezbick, Daniel, ''The Western'', Gale Group, 2002. Consultat el 7-11-2007./ref

Pel·lícules més sofisticades i amb històries més complexos i amb personatges no tan definits com a bons o dolents, van anar apareixent amb els anys. Les dècades dels [[Dècada del 1940|quaranta]] i els [[Dècada del 1950|cinquanta]], animades per la generalització en l'ús del color i els grans formats, ofereixen un ampli nombre d'obres mestres. Algunes s'han considerat clàssics del gènere, com:

[[Fitxer:The searchers Ford Trailer screenshot (8-crop).jpg|right|thumb|200px|L'actor John Wayne en una escena de la pel·lícula Centaures del desert (1956).]] 
[[Fitxer:Western Set Universal Studio.jpg|thumb|200px|right|Decorat del ''Universal Studio'', a Hollywood.]]

* ''[[Stagecoach]]'' (“La diligència”, [[1939]]), de [[John Ford]]
* ''[[The Ox-Bow Incident]]'' (1943), de [[William A. Wellman]]
* ''[[My Darling Clementine]]'' (1946), de [[John Ford]]
* ''[[Duel in the Sun]]'' (“Duel al sol”, [[1946]])
* ''[[Red River]]'' (“Riu Vermell”, [[1948]]) de [[Howard Hawks]]
* ''[[The Treasure of Sierra Madre]]'' (“El tresor de Sierra Madre”, 1948)
* ''[[High Noon]]'' (“Tot sol davant del perill”, [[1952]], amb [[Gary Cooper]]), de [[Fred Zinnemann]]
* ''[[The Big Sky]]'' (“Riu de sang”, [[1952]]), de [[Howard Hawks]]
* ''[[Bend of the River]]'' (1952), d'[[Anthony Mann]]
* ''[[Shane]]'' (“Arrels profundes”, [[1953]]) de [[George Stevens]]
* ''[[Run the Arrow]]'' (1957), de [[Samuel Fuller]]
* ''[[Rio Bravo (pel·lícula)|Río Bravo]]'' (1959), de [[Howard Hawks]]
* ''[[The Magnificent Seven]]'' (“Els set magnífics”, [[1960]]), de [[John Sturges]]
* ''[[How the West Was Won]]'' (“La conquesta de l'Oest”, [[1962]])

Però sens dubte, el realitzador que encapçala aquest gènere fou [[John Ford]], considerat un dels directors més importants de la història del cinema. El [[1924]] signava ''[[The Iron Horse]]'' (“El cavall de ferro”), i el [[1939]] va realitzar un '''western''' que resumeix totes les convencions i recursos narratius del gènere: la ja esmentada ''[[Stagecoach]]''. Ford també seria el responsable d'una trilogia que retratava el vessant militar -no sempre honorable i èpic- de les [[Guerres índies|guerres entre la cavalleria i les nacions índies]]: ''[[Fort Apache]]'' (1947), ''[[She Wore a Yellow Ribbon]]'', (1949) i ''[[Rio Grande (pel·lícula)|Rio Grande]]'' (1950). El seu actor preferit, [[John Wayne]], es va convertir en una icona vivent del gènere '''western'''.

La conjuntura sociopolítica de la [[dècada del 1960]] va facilitar noves ofertes, d'acord amb el desencant i l'escepticisme propiciats pels esdeveniments d'aquell moment històric. La moda del gènere inicia, però, un lent declivi. Pel·lícules com ''[[Grup salvatge]]'' (1969), de [[Sam Peckinpah]], impregnades d'una violència insòlita, revisen el passat amb una amargor plena de connotacions.

A partir de [[1970]] es van realitzar tota una sèrie de films de qualitat, basats en gran part en la desmitificació de temes i convencions del gènere, a base d'un humor àcid i irònic. [[Arthur Penn]], que precisament s'havia estrenat al cinema el [[1958]] amb una recreació personal de [[Billy el Nen]], dirigeix la seva producció més cara i un dels millors exemples d'aquesta nova tendència, ''[[Petit gran home]]'' ( [[1970]], amb [[Dustin Hoffman]] i [[Faye Dunaway]]). Subliminalment, el film criticava l'actuació de l'Exèrcit dels [[Estats Units]] i, concretament, el [[Setè de cavalleria]], que aleshores combatia a la [[Guerra del Vietnam]]. Altres títols significatius de l'època són: ''[[A Man Called Horse]]'' (“Un home anomenat Cavall”, [[1970]]), etc.

A [[Europa]], especialment a [[Itàlia]], es desenvolupà els anys [[Dècada de 1960|1960]] una modalitat de '''westerns''' de baix pressupost i de qualitat sovint ínfima coneguda amb el nom de ''spaghetti western''. Pocs títols han passat a la història, entre els quals ''[[Per un grapat de dòlars]]'' (1964) i ''[[El bo, el lleig i el dolent]]'', [[1966]]), ambdós dirigits per [[Sergio Leone]], interpretats per [[Clint Eastwood]] i amb música d'[[Ennio Morricone]].

Cap a la meitat dels [[Dècada de 1970|anys setanta]] el western ja era un gènere en decadència i pràcticament desaparegut. Només aportacions puntuals posteriors, que han anat tocant diverses temàtiques, com ara ''[[Pale Rider]]'' (“El genet pàl·lid”, 1986); l'èpica ''[[Dances with Wolves]]'' (“Ballant amb llops”, [[1990]]), de [[Kevin Costner]]; la dramàtica ''[[Unforgiven]]'' (“Sense perdó”, [[1992]]), de [[Clint Eastwood]]; l'episodi de ciència-ficció còmica ''[[The Wild Wild West]]'' (“Les aventures de Jim West”, [[1999]]); o una de les més recents, “L'assassinat de Jesse James pel covard Robert Ford” ([[2007]]), han revifat temporalment el '''western'''.

La llista de pel·lícules considerades ''western'' en tota la [[història del cinema]] sobrepassen les deu mil.refVegeu ''Internet Movie Data Base''./ref

=== Altres expressions artístiques ===
[[Fitxer:Edward S. Curtis Geronimo Apache cp01002v.jpg|thumb|200px|Fotografia del cap apatxe Jerónimo, per Edward S. Curtis.]] 

Amb l'aparició de la televisió, durant l'apogeu del '''western''', es van popularitzar les sèries, que van aconseguir el seu punt àlgid entre els anys [[1959]] i [[1961]], amb fins a trenta títols emesos simultàniament;ref name=Compton/ aquesta popularitat va perdurar fins a mitjans dels anys [[Dècada de 1970|1970]]. Entre les més reconegudes: “''[[Bonanza]]''”, “La llei del revòlver” (''[[Gunsmoke]]''), “L'home del rifle” (''[[The Rifleman]]''), “''[[Rawhide]]''”, “''El Llanero Solitario''” (''[[The Lone Ranger]]''), “''El Gran Chaparral''” (''[[The High Chaparral]]''), “La casa de la praderia” (''[[Little house on the prairie]]''), ''[[Kung Fu]]'', etc.

En la mateixa època, es van traslladar les estrelles de la pantalla als [[còmics]]. “''El Llanero Solitario''” (''The Lone Ranger''), per exemple, es va mantenir fins al [[1994]].ref name=Yezbick/ En canvi, el personatge “''[[Lucky Luke]]''”, del dibuixant [[Bèlgica|belga]] [[Morris]], va passar del [[còmic]] als [[dibuixos animats]]. 

El '''western''' també va ser present a la [[ràdio]] amb temes moralistes.

Altres branques de l'art —no necessàriament considerades dintre del gènere '''western'''— també han reflectit fets i personatges a l'oest del [[riu Mississipí]].

En [[pintura]], [[George Catlin]] va representar els costums dels nadius a la seva obra, i molt del que es coneix dels antics pobladors de les [[Grans Planes]] se li deu a ell.ref''Compton's Interactive Encyclopedia'', 1996, ''Catlin, George''./ref També [[Frederick Remington]], va fer retrats realistes dels habitants de la zona, doncs va prendre com models dels seus treballs a individus propers a la vida a l'aire lliure, entre ells vaquers, soldats i pioners.ref''Compton's Interactive Encyclopedia'', 1996, ''Remington, Frederick''./ref Altres artistes de renom van ser: [[Charles Marion Russell]], [[George Caleb Bingham]], [[James Bama]], [[Thomas Moran]], etc.

En [[fotografia]] són notables els noms de [[William Henry Jackson]], els treballs del qual van ser decisius per a la proclamació del [[Parc Nacional de Yellowstone]]; també [[Edward Sheriff Curtis]] va dedicar bona part de la seva vida a fotografiar als [[amerindi]]s a principis del [[segle XX]], obres que es van publicar al llibre “L'indi de Nord-amèrica”.

Així mateix, en [[poesia]] va sorgir una expressió de l'ambient dels vaquers (''cowboy poetry''). Apareguda després de la [[Guerra civil americana|guerra civil]], va ser influenciada per diferents manifestacions culturals de l'època, degut a les variades nacionalitats i oficis de la gent que va poblar el territori; els temes comuns són els relatius a la naturalesa i a personatges de l'època.refStanley, David, ''On the Trail of Cowboy Poetry'' (PDF). Consultat el 15-4-2008./ref

D'altra banda, en [[música]], el gènere anomenat música ''country'' ha tocat molts temes i aspectes del [[Far West]], però la influència d'aquest no ha estat directa, ja que les veritables arrels d'aquest gènere han estat les múltiples i diverses aportacions dels immigrants arribats als [[Estats Units]].ref''Country Music and the Myth of the American West''. Consultat el 10-1-2008./ref

== Referències ==
{{Commonscat|Westerns}}

{{Referències |2}}
{{Autoritat}}

[[Categoria:Pel·lícules de western| ]]</text>
      <sha1>c6w934x7x1cn2cpbzcpy18jzylot9d9</sha1>
      <model>wikitext</model>
      <format>text/x-wiki</format>
    </revision>
  </page>