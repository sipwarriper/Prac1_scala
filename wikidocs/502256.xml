<page>
    <title>Illa de l'Ascensió</title>
    <ns>0</ns>
    <id>502256</id>
    <revision>
      <id>13768302</id>
      <parentid>13542920</parentid>
      <timestamp>2014-07-09T03:54:41Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Ascension Island]]</comment>
      <text>{{Taula d'estat
|preposicio_pais = 
|gentilici = 
|nom_comu = Illa de l'Ascensió 
|nom_original = Illa de l'Ascensió 
|imatge_bandera = Flag of Ascension Island.svg
|imatge_escut = Royal Coat of Arms of the United Kingdom (HM Government).svg
|lema_nacional = Lema reial: ''[[Dieu et mon droit]]'' ([[francès]]: Déu i el meu dret)sup2sup
|imatge_mapa = SH-Ascension.png 
|idiomes_oficials = [[anglès]] 
|capital = [[Georgetown (Ascensió)|Georgetown]]
|coordenades_capital = 7 ° 56 'S, 14 ° 22' O
|major_ciutat = 
|tipus_govern = [[Territori Britànic d'Ultramar]]
|titols_liders = [[Administrador de l'Illa de l'Ascensió|Administrador]]
|noms_liders = [[Ross Denny (administrador)|Ross Denny]]
|area = 91
|posicio_llista_area = 222è
|magnitud_area = 1 E6
|percentatge_aigua = 0
|poblacio_estimada = 940
|any_estimacio_poblacio = 
|posicio_llista_poblacio_est = 
|poblacio_censada = 
|any_cens_poblacio = 
|densitat_poblacio = 22
|posicio_llista_densitat = 33è
|moneda = [[lliura de Santa Helena]]
|codi_moneda = SHP 
|tipus_sobirania = Establiment
|events_establir_sobirania = 
|dates_establiment_sobirania = [[1815]] 
|zona_horaria = [[UTC]]
|variacio_utc = +0
|zona_horaria_DST = 
|variacio_utc_DST = 
|himne_nacional = [[God Save the Queen]]sup5/sup ''(''Déu salvi la Reina'')
|domini_TLD = 
|codi_trucada = 247
|notes_al_peu = 
}}
'''Ascensió''' és una [[illa]] d'origen [[volcà]]nic ubicada a l'[[Oceà Atlàntic]], a mig camí entre [[Amèrica]] i [[Àfrica]], sobre la [[Placa Sud-americana]], a la vora de la [[Dorsal mesoatlàntica|Dorsal Mesoatlàntica]]. És al nord-oest de [[Santa Helena]]. El territori inclou petites illes satèl·lits com l'[[illa Boatswain Bird]], el penyal [[Boatswain Bird]] (est), [[White Rocks]] (sud), i la [[penya Tartar]] (oest).
 
== Geografia ==
[[Fitxer:Ascension Island Location2.jpg|300px|thumb|left|L'illa Ascensió, entre Amèrica i Àfrica.]]
Es tracta d'una illa d'uns 91 km² de superfície situada a la [[Dorsal mesoatlàntica]], el que li confereix la seva natura [[vulcanisme|volcànica]]. Hi ha quaranta-quatre [[Cràter volcànic|cràters volcànics]] a l'illa, tots ells dorments, és a dir, no extints. Bona part de la superfície es compon de colades de [[lava]] basàltica i cons de cendra. L'última [[erupció volcànica|erupció]] important va tenir lloc fa uns sis-cents anys.

El punt més elevat és el Green Mountain, de 859 metres d'altitud. Dins d'aquest mateix massís, que cobreix la meitat oriental de l'illa, es troben els altres pics rellevants: Weather Post (608 m), White Hill (525 m) i Sisters Peak (445 m).

No existeixen cursos permanents d'aigua, tot i que existeixen alguns [[aljub]]s construïts durant el segle XIX a Green Mountain per retenir les aigües [[pluja|pluvials]]. La major part de l'aigua per consum humà s'obté de [[planta dessalinitzadora|plantes dessalinitzadores]].

Les pluges es reparteixen al llarg de l'any, essent més intenses de gener a abril. La temperatura al nivell del mar oscil·la entre 20 º i 31 º. A [[Green Mountain]] és d'uns 6 graus menys.

El seu aïllament és molt marcat, ja que dista uns 1.200 [[quilòmetre]]s de la terra habitada més propera, Santa Helena, que és al seu torn un enclavament remot enmig de l'[[Oceà Atlàntic|Atlàntic]] Sud.

== Administració ==
És un [[Territori Britànic d'Ultramar]] del [[Regne Unit]], que forma una [[colonialisme|dependència]] juntament amb [[Santa Helena]] i [[Tristan da Cunha|Tristão da Cunha]]. La seva capital és [[Georgetown (Ascensió)|Georgetown]]. El grup insular es governa des de Santa Helena, on resideix el governador, el qual és representat a Ascensió per un administrador. L'''Ascension Island Council'' és de caràcter electiu i el constitueixen set membres no remunerats. Assessora al governador en matèries de polítiques i legislatives. Tanmateix és el governador el que té la responsabilitat general del govern britànic en temes de defensa, afers exteriors, seguretat interna i servei públic, així com la responsabilitat general del bon govern de l'illa.

La [[legislació]] aplicable a l'illa es desenvolupa al voltant de les ordenances d'Ascensió, les ordenances de Santa Helena i les lleis britàniques. S'intenta que aquestes normes s'adaptin a les circumstàncies locals.

La força policial de l'illa la constitueix un destacament de sis membres de la [[policia]] de Santa Helena.

Hi ha una escola en Two Boats que cobreix fins onzè any (de cinc a quinze anys).

== Demografia ==
L'illa no tenia població indígena anterior a la seva colonització. La llengua parlada a les illes és l'[[anglès]], sense que hi hagi hagut mai llengua autòctona o idioma [[crioll]] local. Els habitants de l'illa comprenen els empleats i familiars de les organitzacions que treballen a l'illa. La població és de voltant de 1.100 persones, en la seva majoria de Santa Helena, però amb 200 ciutadans britànics i 150 nord-americans. Hi ha cinc assentaments:

# [[Georgetown (Ascensió)|Georgetown]], amb 560 habitants, és el port principal i exerceix de capital de l'illa.
# [[Cat Hill]] és la base principal dels Estats Units; compta amb 150 habitants.
# [[The Residency]]
# [[Traveller's Hill]], al centre de l'illa, residència del personal de la base de la [[Reial Força Aèria]], compta amb 200 habitants.
# [[Two Boats Village]] és una àrea residencial a 5 km de la costa; és la seu del col·legi de l'illa.

A més hi ha algunes cases rurals a Green Mountain.

== Economia ==
La moneda local és la [[lliura (moneda)|lliura]] de Santa Helena, equivalent a la [[lliura esterlina|britànica]]. De la divisa britànica accepten els bitllets, però no sempre les monedes fraccionàries. A la base nord-americana circula el [[dòlar nord-americà]].
Els [[banca|serveis bancaris]] els presta el [[Bank of Saint Helena]]. El setembre de [[2006]] no havia [[caixer automàtic|caixers automàtics]].

Fins a la introducció d'un nou règim fiscal a l'abril de [[2002]] el pressupost de l'illa depenia de les quantitats lliurades pels usuaris civils i militars de les instal·lacions de l'illa. Entre [[2000]] i 2002 es va gestar un nou sistema que va privatitzar certes activitats i establir un nou règim fiscal. Actualment hi ha taxes de [[duana]] limitades a [[tabac]], [[beguda alcohòlica|begudes alcohòliques]] i [[Petroli|fuel]]; i [[impost]]os sobre la [[renda]] de les persones físiques i sobre el [[patrimoni]]. Com que la introducció d'aquests impostos va ser anterior a l'existència d'una Assemblea representativa (una violació del principi ''no taxation without representation'') es va produir una negociació amb les organitzacions civils i militars de l'illa que va portar a que els salaris nets quedessin substancialment intactes malgrat la reforma fiscal. L'impost sobre el patrimoni també afecta les organitzacions civils i militars que operen a l'illa.

L'emissió de segells postals, principalment destinat al [[filatèlia|col·leccionisme]], és també una important font d'ingressos per la seva economia.

Els salaris són més baixos que a Gran Bretanya, però més elevats que a Santa Helena, d'aquí que l'illa atregui mà d'obra de la seva veïna. A més, nombrosos habitants perceben plusos per [[expatriat|expatriació]].

L'economia de l'illa se centra en dues branques d'activitat. D'una banda hi ha les activitats de [[defensa]] del Regne Unit i dels Estats Units. D'altra banda hi ha les [[telecomunicacions]]. Al voltant d'aquestes dues activitats es mou la resta de l'economia local, dedicada al subministrament, manutenció i [[manteniment]] de les persones i instal·lacions.

Les principals organitzacions que operen a l'illa de l'Ascensió són:

* Merlin Communications International, que opera i manté les instal·lacions de la [[BBC]], incloent-hi la [[central elèctrica]] i la planta dessalinitzadora.
* Cable and Wireless plc, fins a 1934 coneguda com a Eastern Telegraph Company. Porta a l'illa des de 1898. Entre 1922 i 1964 van ser responsables de l'administració insular. Actualment operen l'estació de seguiment del programa ''[[Ariane]]'' i proporcionen les telecomunicacions de l'illa.
* La [[Força Aèria dels Estats Units]] opera l'Aeroport Auxiliar d'Ascensió (el ''Wideawake''), arrendat al govern britànic el [[1956]]. És l'estació de seguiment més meridional del ''Camp de Proves Oriental del Govern dels Estats Units''.
* Computer Sciences Raytheon gestiona i opera les instal·lacions de la [[Força Aèria dels Estats Units|USAF]] a Ascensió.

* Ministeri de Defensa del Regne Unit: la instal·lació ''Base de l'Illa d'Ascensió'' està sota el control del comandant de la forces britàniques a l'Atlàntic Sud, amb base a les [[illes Malvines]]. El motiu de l'existència d'aquesta base és el manteniment del nexe aeri entre el Regne Unit i les Malvines.

* [[Subcontractista|Subcontractistes]] civils del Ministeri de Defensa: Interserve Ltd (manteniment d'instal·lacions), sercar Ltd (gestió de l'[[aeroport]]), ESS Ltd (càtering i allotjament).

* Serveis públics: depenen del Departament d'[[obra pública|Obres Públiques]] i Serveis Comercials, que es va crear dins de la branca administrativa del govern local a l'abril de [[2004]].

* Una de les cinc estacions terrestres del sistema [[GPS]] està a l'illa (les altres quatre estan a [[Colorado Springs]], [[Hawaii]], [[Diego García (illa)|Diego García]] i [[Kwajalein]]).

== Ecologia ==
[[Fitxer: Sooty tern flying.JPG|dreta|thumb|200px |Xatrac fosc]]
L'illa és un punt de reunió per a les [[tortuga|tortugues marines]] de l'espècie ''[[Chelonia mydas]]'' (tortuga verda). Acudeixen anualment des de [[Sud-amèrica]], de gener a maig, a dipositar els seus [[ou (biologia)|ous]] a la sorra. Habita l'illa el [[xatrac]] fosc (''[[Sterna fuscata]]''), anomenat localment ''Wideawake'' pel peculiar so que emet. Es concentra a la costa sud-occidental cada deu mesos per a pondre els seus ous. Aquesta au ha donat nom a l'aeroport local (Wideawake Airfield). Aquest arxipèlag constitueix l'[[ecoregió]] anomenada [[prada i matoll d'Ascensió]].

== Història ==
Cap a finals del [[segle XV]] el govern [[Portugal|portuguès]] va enviar una expedició de tretze vaixells sota el comandament de [[Pedro Álvarez Cabral]] cap a l'[[Índia]] per la ruta d'[[Cap de Bona Esperança|El Cap]]. L'expedició va ser un èxit, però uns quants mesos abans del retorn de Cabral, el rei de Portugal va enviar un escamot de tres vaixells i una caravel·la, amb una dotació de quatre homes al comandament del [[Galícia|gallec]] [[Juan de Nova]] perquè es reunissin amb Cabral i duguessin mercaderies a [[Sofala]] (a l'actual [[Moçambic]], on existia un lloc comercial portuguès), i a [[Calicut]], a l'Índia. Al seu viatge d'anada, el grup de Juan de Nova descobrí el [[25 de març]] de [[1501]] una illa deshabitada a la que van anomenar ''Illa de Nossa Senora de Conceiçao''.

L'illa va tornar a ser visitada el [[20 de maig]] de [[1503]] - [[dia de l'Ascensió]] - per [[Afonso de Albuquerque|Alfons d'Alburquerque]]. Arran d'aquesta visita el nom de ''Concepció'' va caure en desús enfront del de ''Ascensió'' imposat per Alburquerque. [[John Grisalva]] va visitar l'illa el [[1518]]. [[William Dampier]] va patir un naufragi a l'illa el [[1701]], i es creu que el seu vaixell, el''Roebuck'', va ser la causa de l'aparició de rates a l'illa. El govern de l'illa indica a la seva pàgina web el descobriment del [[derelicte]] del ''Roebuck'' a principis de segle XXI. El capità Cook va visitar Ascensió el [[1775]]. Malgrat tots aquests contactes, l'illa va romandre deshabitada fins al [[segle XIX]], amb l'excepció ocasional d'alguns pescadors de [[tortuga|tortugues]].

El [[1815]], data de l'exili de [[Napoleó Bonaparte]] a Santa Helena, es va prendre en consideració la possibilitat que Ascensió fos utilitzat com a base per a un intent de rescat. El resultat va ser l'enviament dels vaixells britànics HMS Peruvian i HMS Zenòbia. Ancoraren a Cross Bay el [[22 d'octubre]] de [[1815]], i a les 17:30 hores van proclamar la sobirania britànica a l'illa. L'illa va rebre una petita guarnició, restringida pel subministrament d'aigua dolça, que encara que n'existeix, a l'illa és limitada.

[[Charles Darwin]] va visitar Ascensió el [[1844]].

[[Fitxer: Stamp Ascension 1937 1.5p.jpg|right|thumb|200px|Segell d'Ascensió mostrant el moll de Georgetown]]
El [[1922]] l'armada britànica va transferir el control de l'illa a la [[Colonial Office]], que al seu torn va encarregar la gestió del dia a dia a la [[Eastern Telegraph Company]], la presència es remuntava al [[1899]] i el director actuava com a magistrat resident d'Ascensió.
Durant la [[Primera Guerra Mundial|Primera]] i [[Segona Guerra Mundial|Segona]] Guerres Mundials va ser un important centre de comunicacions. El [[1942]] uns 4.000 militars [[Estats Units d'Amèrica|nord-americans]] van arribar a l'illa per construir pistes per a aeronaus a la ruta d'[[Amèrica]] a [[Àfrica del Nord]]. El paper militar d'Ascensió també va ser important durant la [[Guerra de les Malvines]], a [[1982]].

El [[1964]] es va nomenar el primer administrador de l'illa, que així va deixar de dependre de Cable and Wireless (nom que Eastern Telegraph adoptar el [[1934]]).

El [[1998]] el govern britànic es va plantejar el futur constitucional d'Ascensió i les seves relacions amb Santa Helena. Al seu torn els usuaris civils (BBC i Cable and Wireless) i militars de l'illa van plantejar el seu desig de centrar-se en les seves pròpies esferes d'activitat i deixar de subministrar serveis a l'illa a partir d'abril de 2001. Així es va iniciar un procés de canvi constitucional. El [[22 d'agost|22]] i [[23 d'agost]] de 2002 es va dur a terme un [[plebiscit]] entre els residents a l'illa entre les opcions de constituir un consell interinsular amb Santa Helena o un de propi d'Ascensió. El consell d'Ascensió va obtenir el 95% dels vots. L'[[1 de novembre]] de [[2002]] es van celebrar les primeres eleccions generals a Ascensió. El maig de 2012 es va aprovar l'escut d'armes de l'illa,refhttp://sthelenaonline.org/2012/08/17/turtles-rampant-ascensions-new-coat-of-arms//ref i a finals de març s'instituí per primera vegada una bandera oficial per l'Ascensió, on hi apareix l'escut d'armes sobre fons blau i la ''[[Union Jack]]'' en petit a la cantonada superior-esquerra.refhttp://www.vilaweb.cat/noticia/4100410/20130401/lilla-lascensio-bandera.html/ref

== Referències ==
{{referències}}

== Enllaços externs ==
{{Projectes germans|commons=Atlas of Ascension Island}}
* [http://www.ascension-island.gov.ac/ Pàgina oficial de Ascensió]
* [http://www.the-islander.org.ac/ The Islander, el diari de Ascensió]
* [http://www.the-islander.org.ac/webcam/ Webcam a Ascensió]
* [http://www.tbs.edu.ac/Home.htm Escola de Two Boats]
* [http://www.heritage.org.ac/ Ascension Island Heritage Society]
* [http://webarchive.nationalarchives.gov.uk/20030812013737/http://www.fco.gov.uk/servlet/Front?pagename=OpenMarket/Xcelerate/ShowPagec=Pagecid=1007029394365a=KCountryProfileaid=1018890275113 Pàgina del Foreing Office sobre Ascensió]

{{coord|7|56|S|14|22|W|region:SH-AC_source:enwiki_type:isle|display=title}}
{{Autoritat}}
{{ORDENA:Illa De L'Ascensio}}

[[Categoria:Illes de l'oceà Atlàntic|Ascensió]]
[[Categoria:Illes dependents del Regne Unit|Ascensió]]</text>
      <sha1>ebqe4w3zls901u8pg2t4pke2mlx3860</sha1>
      <model>wikitext</model>
      <format>text/x-wiki</format>
    </revision>
  </page>