<page>
    <title>Illes Åland</title>
    <ns>0</ns>
    <id>31176</id>
    <revision>
      <id>14006351</id>
      <parentid>13811823</parentid>
      <timestamp>2014-09-03T22:01:47Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot canvia small per {{mida}} o {{referències|1}} i treu smalls que sobraven</comment>
      <text>{| border=1 cellpadding=2 cellspacing=0 align=right bgcolor=#fffff
|-----
! colspan=2 bgcolor=#66CCFF | Landskapet Åland
|-----
| colspan=2 align=center | [[Fitxer:Flag_of_Åland.svg|150px|Bandera d'Åland]]
|-----
| colspan=2 align=center | [[Fitxer: Aland coat of arms.svg|150px|Escut d'Åland]]
|-----
! colspan=2 bgcolor=#66CCFF | Informació
|-----
| [[Capital]]: || [[Mariehamn]]
|-----
| [[Població]]
br /nbsp;- Total 
br /nbsp;- [[Densitat de població]]
|
br / 26.711 h. {{mida|85%|''([[2005]])''}}
br /17,5 hab/km²
|-----
| [[Superfície]] || 6.784 km²
|-----
| [[Primer Ministre]] || Viveka Eriksson (2007-)
|-----
| Himne|| Ålänningens sång
|-----
| colspan=2 align=center | [[Fitxer:LocationAland.png|200 px]]br /{{mida|1='' Situació de les illes Åland a Escandinàvia''}}
|-----
| colspan=2 align=center | [[Fitxer:Åland map.png|200 px|Mapa d'Åland]]
|}
Les '''illes Åland''' (''Ahvenanmaa'' en [[finès]], '''Àland''' en català antic) són un arxipèlag del sud del [[Golf de Bòtnia]], al [[mar Bàltic]], situades entre les costes [[Suècia|sueca]] i [[Finlàndia|finlandesa]].

La seva superfície total és de 1.527 km², repartits entre més de 6.500 illes i illots, de les quals només 80 són habitades per 26.257 habitants (2002).

Les illes estan formades per una variant local de granit i pòrfir (Aland-Rapakin). Són més aviat baixes, i el seu punt més alt, l''''Orrdalsklint''' (129 metres), és a l'illa més gran, Åland.

Tot i que els seus habitants són de llengua [[suec]]a (el 95 % de la població), pertanyen a Finlàndia, de la qual constitueixen una regió autònoma i desmilitaritzada.


== Estatus polític de les illes ==

Les illes Åland tenen l'estatus de província autònoma de Finlàndia, i gaudeixen, d'acord amb la ''Llei sobre l'autonomia d'Åland'' adoptada el 12 d'octubre de [[1951]] i confirmada el [[1990]], d'un estatus dnowiki'/nowiki''Estat lliure associat'', disposant de la seva pròpia bandera des del [[1954]], un [[Parlament d'Åland|parlament]] amb poders amplis, del dret d'emetre segells i conservar el suec com a llengua oficial.

Com a territori autònom, les Åland són membres del [[Consell Nòrdic]], on disposen de 2 representants.

== Història ==
=== Orígens ===

Les illes van sorgir del mar potser en el [[8000 aC]], i cap al [[4200 aC]] hi aparegueren els primers assentaments humans, de caràcter estacional, caçadors i pescadors dels quals es conserva alguna terrissa. En el [[2500 aC]] s'hi establiren gent de la cultura Ware que fan '''Jettbölegoddesses''', divinitats de fang amb forma humana. 

Durant l'[[edat de Bronze]] ([[1500 aC|1500]]-[[1000 aC]]) les illes foren poblades en la seva totalitat (cultura de Sundby), però els canvis climàtics del [[400 aC]] van provocar una disminució forta de la població, de la que no es recuperaria fins al [[800|800 dC]].

Es creu que les illes ja foren poblades pels escandinaus durant el [[segle X]], pels antics [[víking]]s suecs, i que formaren part del regne de [[Suècia]]. Es construïren granges i es va introduir el [[cristianisme]]. El [[1300]] passaren a formar part de la batllia i del bisbat d'Åbo (avui [[Turku]], [[Finlàndia]]), i el [[1388]] és esmentat per primer cop el castell de [[Kastelholm]]. Cap al [[segle XV]] formaren part del [[ducat de Finlàndia]], que pertanyia a Suècia, i Kastelholm n'era la capital. El [[1442]] es ratificà el codi legal del rei Cristòfol, mercè el qual els illencs només podien comerciar amb Åbo i [[Estocolm]].

El [[1472]] és esmentat per primer cop el monestir de Kökar, i el [[1507]] una flota danesa comandada per Sören Norrby arrassà Kastelholm. En [[1521]]-[[1523]] les illes es van veure involucrades en la [[guerra sueco-danesa]] de [[Gustau Vasa]]. El [[1556]] el duc Jan de Suècia rebé Åland i Åboland com a feu, i el [[1571]] el rei [[Eric VIX]] de Suècia i Karin Månsdotter van restar com a presoners al castell de Kastelholm.

El [[1634]] les illes passaren a formar part del comtat d'Åbo i Björneborg ([[Turku]] i [[Pori]], en [[finès]]), i des del [[1638]] s'establí un servei de correu entre les illes amb Suècia i Finlàndia, privilegi reial que hagueren de pagar els pagesos. El [[1639]] s'establí a Saltvik l'escola '''Ålands pedagogi'''.

=== Ocupació russa ===

El [[1714]] el [[tsar]] de [[Rússia]] [[Pere I el Gran]] hi vencé l'armada sueca en una batalla naval, i el [[1743]] foren ocupades temporalment pels russos. Les illes foren devastades i la major part de la població decidí fugir cap a [[Suècia]]. El [[1718]] suecs i russos signaren la [[pau de Vårdö]], i els suecs mantingueren la possessió de les illes. El [[1765]] els illencs reberen el privilegi de comerciar amb qui vulguessin. El [[1795]] F.W. Radloff en feu el primer cens, i el 1796 s'instal·là un [[telègraf òptic]] entre [[Grisslehamn]] i [[Signildskär]].

Els governadors militars del territori foren:
* [[1714]] - [[1721]] 	Fiódor Matvéievitx Apraksin ([[1671]] - [[1728]])
* [[1742]] - [[1743]] Pitor Lassi 
* [[1808]] - [[1809]] Pitor Ivànovitx Bagration ([[1765]] - [[1812]])

El [[1808]] els russos ocuparen les illes i establiren tropes a [[Kumlinge]], cosa que provocà una forta sublevació pagesa que els deixà fora de combat. Però per la [[Pau de Friedricksham]] del [[1809]], igual que tot [[Finlàndia]], passaren a mans de [[Rússia]]. Formarien part del govern d'Åbo-Björneborg, dins del [[ducat de Finlàndia]]. El [[1820]] el tsar [[Nicolau I de Rússia]] va fer construir la fortalesa de [[Bormasund]] a la vila de [[Skarpans]]; el [[1828]] es creà una oficina de correus a [[Eckerö]], i el [[1835]] una escola de navegació a [[Godby]]. Els governadors del districte d'Åland foren: 
* [[1832]] - [[1853]] Adolf Fredrik von Willebrand 1796 - 1853
* 1853 - 1880 	Carl Oskar Lignell 1815 - 1880
* 1881 - 1890 	Johan Frithiof Salvén 1836 - 1890
* 1890 - 1896 Alexander Stefanus Träskelin 1854 - 1896
* 1896 - 1897 	Thure Severin Granberg 
* 1898 - 1906 	Reinhold Waldemar Blomqvist 1845 - 1906
* 1906 - 1913 Johan Axel Bergroth 1862 -
* 1913 - 1915 Robert Optatus Silander 1861 - 1917
* 1915 - 1916 Karl Fredrik Nummelin 1881 - 1916
* 1917 Aarne Nyström Inha
* 1917 Robert Optatus Silander
* 1917 - 1919 Emil Valter Johansson

Durant la [[Guerra de Crimea]] del [[1854]], la flota anglofrancesa, comandada pel francès [[Baraguay d'Hilliers]], va destruir la fortalesa de [[Bormasund]]. Així, per la [[Convenció d'Åland]] del [[1856]], signada per [[Rússia]], [[França]] i [[Gran Bretanya]], s'acordà que les illes no serien mai més fortificades i serien declarades zona desmilitaritzada i de lliure comerç. Això va possibilitar un fort desenvolupament econòmic dels camperols. Tot i així, el [[1908]] el ministre rús [[Iswolski]] va intentar fortificar-les, però n'hagué de desistir per les protestes angleses. La capital de l'illa, [[Marienhamn]], no es fundaria fins al [[1861]], al voltant de la vila d'[[Övernäs]], a [[Jomala]]. El [[1886]] es va formar una colònia d'artistes suecs a [[Önningeby]], liderada per [[Victor Westerholm]], mentre que el [[1895]] va començar a funcionar a [[Finström]] l'Institut Popular d'Åland.

Els russos, però, fortificaren les costes el novembre del [[1915]], en plena [[Primera Guerra Mundial]], cosa que provocà les protestes el maig del [[1916]] de [[Gustav Stefens]], cap del [[Partit Activista Suec]], qui exigí aleshores la seva annexió a Suècia. 

Quan el [[1917]] es proclamà la independència de [[Finlàndia]], els alandesos reclamaren el dret d'[[autodeterminació]] per unir-se a Suècia a l'Ateneu d'Åland el [[20 d'agost]] del [[1917]]. Reberen el suport tant del govern com del poble suec. El [[2 de febrer]] del [[1918]] els alandesos demanaren ajuda oficialment als suecs per tal que se'ls annexessin, amb un plec de signatures de la major part de la població adulta, en resposta als enfrontaments de [[Godby]] entre els Guàrdies Rojos i el Nystad (Uusikaupunki) Corps. Així, [[el 23 de febrer]] [[Suècia]] hi envià 600 soldats i ocupà militarment les illes, però les abandonà el [[3 de març]]. Això ho aprofitaren els alemanys per tal d'organitzar un govern proalemany a [[Eckerö]] amb un parlament no escollit, per poder donar suport als independentistes finlandesos, i així ocupar també les illes.

=== Autogovern amb Finlàndia ===
[[Fitxer:Åland flag 1922.svg|thumb|Bandera de les illes Åland, 1922-1945]]
El [[10 de juny]] del [[1919]] els alemanys abandonaren Åland, que foren ocupades per [[Finlàndia]]. Tres representants de les illes participaren en la [[Conferència de París]] del [[1919]]. El [[1920]] el govern finès garantí als illencs l'[[autonomia jurídica|autonomia]], però no el dret de [[secessió]], de manera que la qüestió fou transferida a la nova [[Societat de Nacions]], ja que els activistes alandesos [[Julius Sundblom]] i [[Carl Björkman]] foren acusats d'alta traïció i hagueren d'abandonar les illes. 

Pel juny del [[1921]] la [[Societat de Nacions|SDN]] va declarar que [[Finlàndia]] tenia la [[sobirania]] sobre les illes, però alhora que certes condicions pertanyents a la [[identitat nacional]] havien de ser incloses en la legislació autonòmica oferta per [[Finlàndia]], i que les illes havien de ser declarades zona neutral i no fortificada. D'aquesta manera, el [[9 de juny]] del [[1922]] ([[diada nacional]] de les illes) el govern finès de [[Rafael Erich]] concedí un fort grau d'autonomia als illencs a canvi que no donessin suport a les reivindicacions sueques. Des d'aleshores, van gaudir d'un parlament autònom o ''Landsting'' i d'un govern propi presidit per un ''Lantråd'' (primer ministre); el [[suec]] va ser declarat llengua [[cooficial]] i l'únic idioma a l'ensenyament.

Se celebraren també les primeres eleccions al parlament local. [[Julius Sundblom]] ([[1865]]-[[1945]]), líder del moviment popular de retorn a [[Suècia]], en fou elegit el primer president. El [[1938]] els governs suec i finès aprovaren el Pla d'Estocolm per a militaritzar les illes, cosa que provocà les protestes dels illencs i del govern soviètic, raó per la qual al final no es va dur a terme. Tot i així, es van construir fortificacions des del [[1939]] al [[1944]], i en acabar la guerra es van demolir.

Després de la [[Segona Guerra Mundial]], el [[1947]] es garantí per les noves grans potències ([[EUA]] i [[URSS]]) la neutralitat i desmilitarització de les illes. Alhora, el govern finès aprovà el [[1951]] una Llei de Revisió de l'Autonomia, mercès a la qual els donà independència en la legislació d'afers interns i control autònom sobre l'economia de les illes. A més, aquesta llei no pot ser rebutjada o esmenada per l'Eduskunta finès sense consentiment del Landsting alandès. El [[1954]], a més, es va aprovar l'ús oficial de la bandera de les illes.

Des del [[1970]] l'arxipèlag és membre del [[Consell Nòrdic]]. El [[1978]] es va construir un nou edifici de govern, i des del [[1984]] està autoritzat a emetre [[segell|segells de correu]] propis.

== Enllaços externs ==
{{Commonscat|Åland}}

* [http://www.aland.fi/ Åland] - Pàgina Oficial
* [http://www.tte.ch/finland/aland/ Åland Islands] - Enllaços turístics en 10 llengües
* [http://www.lagtinget.aland.fi/ Parlament d'Åland]
* [http://www.ls.aland.fi/ Govern d'Åland]

* [http://www.lagtinget.aland.fi/eng/act.html Llei d'Autonomia d'Åland]
* [http://virtual.finland.fi/finfo/english/minorit2.html Règim autònom d'Åland]

* [http://www.b7.org/ B7 Baltic Islands Network]

* [http://www.goaland.net/ Åland] - Pàgina de Turisme

* [http://www.lundberg-lagerstedt.se/aland/ Sobre les illes Åland]
* [http://www.aland.se/ Åland Online] - Lloc suec sobre Åland (en suec)
{{coord|60|07|N|19|54|E|type:isle|display=title}}
{{Finlandia}}
{{Consellnordic}}
{{Autoritat}}
{{Enllaç AD|de}}

[[Categoria:Illes Åland| ]]</text>
      <sha1>kbo6glk9582sv5mmryicl4g4gdj14it</sha1>
      <model>wikitext</model>
      <format>text/x-wiki</format>
    </revision>
  </page>