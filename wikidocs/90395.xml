<page>
    <title>Béla Bartók</title>
    <ns>0</ns>
    <id>90395</id>
    <revision>
      <id>14014672</id>
      <parentid>13768916</parentid>
      <timestamp>2014-09-06T12:31:04Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció: VeureVegeu</comment>
      <text>[[Fitxer:Bartók Béla 1927.jpg|thumb|right|280px|Béla Bartók l'any 1927]]

'''Béla Bartók''' (IPA: ˈbeːlɒ ˈbɒrtoːk) ([[Nagyszentmiklós]], [[Hongria]] —actualment [[Sânnicolau Mare]], [[Romania]]—, [[25 de març]] de [[1881]] - [[Nova York]], [[26 de setembre]] de [[1945]]) fou un [[compositor]] i [[pianista]] [[Hongria|hongarès]], considerat, amb [[Zoltán Kodály]], el més important compositor hongarès del segle XX. Per les seves investigacions sobre la música folklòrica, Bartók es considera com un dels fundadors de l'[[etnomusicologia]], l'estudi de la música folklòrica i la música de cultures no occidentals.

== Infantesa i primers anys ==
Bartók va créixer en la Gran Hongria de l'[[Imperi Austrohongarès]], que va ser trencat pel Tractat de Trianon després de la [[Primera Guerra Mundial]]. El seu lloc de naixement, Nagyszentmiklós (Gran Sant Nicolau), esdevingué Sânnicolau Mare, [[Romania]]. Després de la mort de son pare el [[1888]], la mare de Béla, Paula, va dur la família a viure a [[Vinogradiv]], ara a [[Ucraïna]], i després a Prešporok, avui [[Bratislava]], en la seua nativa [[Eslovàquia]]. Quan va ser creada [[Txecoslovàquia]], el [[1918]], Béla i sa mare es van establir en costats oposats de la frontera.

== Carrera musical inicial ==
[[Fitxer:Bartok tablo.jpg|thumb|right|Bartók al final de l'educació secundària]]
Bartók va estudiar piano amb István Thoman i composició amb János Koessler a la Reial Acadèmia de Música de [[Budapest]]. Allí va conèixer [[Zoltán Kodály]] i junts van recollir música folklòrica de la regió. Aquesta tasca va tenir un gran impacte en el seu estil posterior.

Anteriorment, la idea de Bartók de la música folklòrica hongaresa es derivava de les melodies gitanes trobades en les obres de [[Franz Liszt]] i altres, de manera que el [[1903]] va escriure un extens treball orquestral, ''Kossuth'', nom de l'heroi de la revolució hongaresa de [[1848]], incorporant aquestes melodies.

== Influències en la música de Bartók ==
Quan va descobrir les cançons folklòriques dels llauradors magiars, va començar a incorporar-les en la seua pròpia música i a escriure melodies amb el mateix estil, així com amb l'ús freqüent de figures rítmiques de sabor folklòric.

Una altra gran influència va ser la música de [[Richard Strauss]], a qui va conèixer a Budapest en l'estrena de ''[[Així parlà Zaratustra (Strauss)|Així parlà Zaratustra]]'' el [[1902]], que va ser l'obra del mestre [[Bavària|bavarès]] que més el va influir. Aquest nou estil va emergir en els següents anys. Bartók s'estava bastint una carrera com a pianista, quan el [[1907]] va obtenir un treball com a professor de piano en l'Acadèmia Reial. Això li va permetre romandre a Hongria en comptes de fer gires per Europa com a pianista, i li va permetre recollir més música folklòrica, principalment a [[Transilvània]]. Mentrestant la seua música va començar a incorporar les influències d'aquesta activitat i les de la música de [[Claude Debussy|Debussy]], que [[Zoltán Kodály|Kodály]] va portar de París. Els seus grans treballs orquestrals continuaven sent molt propers a la música de [[Johannes Brahms|Brahms]] i Richard Strauss, però va escriure una bona quantitat de petites peces per a piano que mostraven el seu creixent interès en la música folklòrica. Probablement la primera peça que va mostrar clars signes d'aquest nou interès és el Quartet de Corda núm. 1.

== Etapa mitjana ==
El [[1909]], Bartók es va casar amb [[Marta Ziegler]]. El seu fill Béla va nàixer el [[1910]].

El [[1911]] va escriure la que va ser la seua única [[òpera]], ''[[El castell de Barbablava]]'', dedicada a la seua esposa Marta. Va presentar-la al premi de la Comissió per a les Belles Arts Hongareses, però el jurat va manifestar que l'obra era impossible d'interpretar, i van rebutjar-la de seguida. 

L'òpera no es va estrenar fins a 1918, amb la condició del govern que esborrara el nom del llibretista, [[Béla Balázs]], del programa, a causa dels seus punts de vista polítics. Bartók va refusar.

En els següents tres anys no va escriure gaire, concentrant-se a arreplegar música folklòrica i arreglar-la (a Europa central, els Balcans i Turquia). Quan va començar la [[Primera Guerra Mundial]] va acabar aquestes expedicions i va tornar a la composició, escrivint el [[ballet]] ''[[El príncep de fusta]]'' el 1916 i el [[Quartet de Corda no. 2]].

A continuació va treballar en un altre ballet, ''El mandarí meravellós'', influït per [[Ígor Stravinski]], [[Arnold Schönberg]] i [[Richard Strauss]], i després les seues dues sonates per a violí, que són harmònicament i estructuralment unes de les més complexes peces que va escriure. Va escriure el seu tercer i quart quartet de corda el 1927. El [[cinquè Quartet]], de 1934, és menys innovador que els dos anteriors. Va escriure el seu sisè (i últim) Quartet el 1939.

''El mandarí meravellós'' va ser començat el 1918, però no va ser interpretat fins al 1926, a causa del seu contingut sexual: una sòrdida història de prostitució, robatori i assassinat.

Bartók es va divorciar de Marta el 1923 i es va casar amb una estudiant de piano, [[Ditta Pásztory]]. El seu segon fill, Péter, va nàixer el 1924. Per a les lliçons de música de Péter va començar a compondre una col·lecció de sis volums de peces de piano progressives, ''[[Mikrokosmos]]'', bastant popular entre els estudiants de piano d'avui dia. Va ser l'última obra que va compondre a Europa.

== Segona Guerra Mundial i carrera posterior ==
[[Fitxer:Bartok Bela Baja.jpg|thumb|right|Placa memorial de Béla Bartók a [[Baja, Hongria]]]]

El 1940, després de l'inici de la [[Segona Guerra Mundial]], i amb una situació política deteriorada, Bartók va ser temptat cada vegada més a deixar [[Hongria]].

Bartók estava en forta oposició als [[nazis]]. Després de llur ascensió al poder a Alemanya, va refusar donar-hi concerts i va abandonar el seu editor alemany. 

Primer va enviar els seus manuscrits fora del país, i després, no sense cert rebuig, es va mudar als Estats Units amb Ditta. Péter Bartók se'ls va unir en [[1942]] i després es va allistar en la Força Naval. Béla Bártok fill va romandre a Hongria.

Bartók mai no es va sentir confortablement als Estats Units, i hi va trobar molt difícil la composició. A més, no era gaire conegut i hi havia poc interès en la seua música.

El seu últim treball haguera sigut el Quartet per a Cordes no. 6, de no haver sigut per [[Serge Koussevitzky]] que li va encarregar el ''Concert per a Orquestra'', el treball més popular de Bartók, que va alleujar la seua situació financera. També va rebre una comanda de [[Yehudi Menuhin]] per a escriure una ''Sonata per a Violí sol''. Sembla que això va renovar el seu interès en la composició, i va començar el seu ''Concert per a Piano no. 3'', un melodiós i quasi neoclàssic treball, i el seu ''Concert per a Viola''.

Béla Bartók va morir a [[Nova York]] de [[leucèmia]]. Va deixar el Concert per a Viola inconclús a la seua mort, el qual va ser completat pel seu alumne [[Tibor Serly]].

Va ser soterrat en el Cementeri Ferncliff d'Hartsdale, Nova York, però després de la caiguda del comunisme a Hongria el 1988, les seues restes van ser traslladades a Budapest. Es va realitzar un funeral d'estat el 7 de juliol de 1988 i va ser soterrat en el Cementeri Farkasreti de la mateixa ciutat.

== Obres selectes ==
=== Música orquestral ===
* tres concerts per a [[piano]] i orquestra 
* dos concerts per a [[violí]] i orquestra 
* un concert per a [[viola]] i orquestra (completat per [[Tibor Serly]])
* el ''[[Concert per a orquestra (Bartók)|Concert per a orquestra]]''

=== Música coral ===
* ''Cantata Profana'' ([[1930]])
* ''De temps antics'' (1935)

=== Música de cambra ===
* ''Sonata per a dos pianos i [[percussió]]''
* ''Música per a corda, percussió i celesta''
* Contrastos per a clarinet, violí i piano (vegeu enllaços externs)
* sis quartets de corda, enregistrats pel Quartet Parrenin fundat per [[Jacques-Louis Parrenin]]
* tres sonates per a violí

=== Piano ===
* ''Allegro barbaro'' ([[1911]])
* ''Sonatina'' ([[1915]])
* ''Danses folklòriques romaneses'' ([[1915]])
* ''A l'aire lliure'' ([[1926]]))
* ''Sonata'' ([[1926]])
* ''[[Mikrokosmos]]'' ([[1926]], [[1932]]–[[1939|39]])

=== Música escènica ===
* ''[[El castell de Barbablava]]'', [[òpera]]
* ''El mandarí meravellós'', [[ballet]]
* ''El príncep de fusta'', [[ballet]]

== Enllaços externs ==
* {{en}} [http://www.bartokmuseum.hu/ Béla Bartók Memorial House, Budapest].
* {{en}} [http://pianosociety.com/cms/index.php?section=32 Piano Society – Bartók] Una breu biografia.
* {{es}} [http://www.clariperu.org/contraste_Bartok_articulo.html Bartók en Clariperu] Anàlisi del primer moviment dels Contrasts de Bartók. Conté gràfics, un enregistrament històric i un vídeo.

{{Projectes germans|commons=Béla Bartók|Béla Bartók}}

{{ORDENA:Bartok, Bela}}
{{Enllaç AB|sv}}
{{Autoritat}}
{{Enllaç AD|hu}}

[[Categoria:Compositors hongaresos del segle XX]]
[[Categoria:Nobles d'Hongria]]
[[Categoria:Compositors d'òpera hongaresos]]</text>
      <sha1>qm816daqc550xovokoif35bkhiqxuux</sha1>
      <model>wikitext</model>
      <format>text/x-wiki</format>
    </revision>
  </page>