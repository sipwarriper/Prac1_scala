<page>
    <title>Edward Palmer Thompson</title>
    <ns>0</ns>
    <id>421057</id>
    <revision>
      <id>13685029</id>
      <parentid>13647032</parentid>
      <timestamp>2014-06-24T21:04:30Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Edward Palmer Thompson''' ([[Oxford]], [[3 de febrer]] de [[1924]] - [[Worcester]], [[28 d'agost]] de [[1993]]) fou un historiador [[Anglaterra|anglès]], militant [[socialisme|socialista]] i pacifista. És probablement més conegut pel seu treball històric sobre els moviments radicals britànics de finals del [[segle XVIII]] i principis del [[XIX]], en particular, pel seu llibre sobre ''La Formació de la [[classe obrera]] a Anglaterra'' (1963). Autor de destacades biografies, com la de [[William Morris]] (1955) i, a títol pòstum, la de [[William Blake]] (1993), va ser alhora un prolífic periodista i [[assaig|assagista]]. Va publicar també una [[novel·la]] de [[ciència-ficció]] i una col·lecció de [[poesia]]. 

Fou membre del [[Partit Comunista Britànic]] i un dels intel·lectuals destacats del Partit durant els anys de la post-guerra mundial, però el va abandonar el 1956 degut a l'oposició a la [[Revolució hongaresa de 1956|invasió soviètica d'Hongria]]. 

Després va ocupar un paper clau en la configuració d'una [[Nova esquerra|nova esquerra]] a [[Gran Bretanya]] a finals de 1950. Des d'una posició independent d'esquerra socialista al marge de l'ortodòxia soviètica i partint d'un marxisme britànic de to heterogeni i separat de la resta de tendències europees, va elaborar una anàlisi pròpia que es s'inscriu dins el [[socialisme humanista]]: subratllava la pluralitat per sobre dels blocs de classes, amb un gir ''antropocèntric''.

Crític irreconciliable amb els governs [[Partit Laborista (Regne Unit)|laboristes]] dels anys 1964-70 i 1974-79, va ser un dels liders més destacats del [[moviment pacifista]] i contra a l'[[Arma nuclear|armament nuclear]] a l'Europa dels 80.

==Primers anys==
Nascut a [[Oxford]] en el si d'una família de missioners [[Metodisme|metodistes]] que havien exercit el seu força temps a la [[India]], on el seu pare fou amic del [[nacionalisme hindú]]. Tant el seu pare com el seu germà foren poetes i la intenció primera de E.P. era dedicar-se a la poesia. Va iniciar la seva formació en literatura per després passar-se a la història. El seu germà gran, oficial de l'exèrcit, va morir mentre lluitava a la [[Segona Guerra Mundial]] juntament als [[Partisà|partisans]] comunistes de [[Bulgària]]. Edward va servir a l'exèrcit a [[Itàlia]] en el mateix conflicte i posteriorment estudià al [[Corpus Christi College]] de la [[Universitat de Cambridge]], on es va afiliar al [[Partit Comunista Britànic]]. El 1946 va formar part del [[Historiadors marxistes britànics|Grup d'historiadors del Partit Comunista]], juntament amb [[Christopher Hill]], [[Eric Hobsbawm]], [[Rodney Hilton]], [[Dona Torr]] i altres. Aquest grup va posar en marxa la revista [[Past and Present]] (Passat i Present) el 1952. Per aquella època era professor a la [[Universitat de Leeds]].

==William Morris==
El primer treball important de Thompson va ser la [[biografia]] de [[William Morris]] (1834-1896), escrita el 1955 quan encara era membre del Partit Comunista. Aquest artista [[Romanticisme|romàntic]] que va assajar diversos intents revolucionàris contra el victorianisme, fou un personatge cabdal pels esforços del grup d'historiadors comunistes, per emfatitzar que el marxisme tenia arrels tradicionals a la Gran Bretanya, en plena època d'atacs contra el Partit per la [[cacera de bruixes]] anticomunista. Hi havia, però, també la intenció de recuperar aquest artista que va acabar a les files del socialisme a finals del XIX davant dels seus crítics. 

Encara que el treball polític de Morris està en un primer pla, Thompson també utilitza el seu talent literari per comentar aspectes artístics de Morris tals com els principis de la seva poesia romàntica, que havien rebut relativament poca consideració.

En el prefaci de la segona edició el 1976 (passats una vintena anys), assenyala que la primera edició no havia rebut gaire atenció, cosa que ho associava al seu punt de vista marxista d'aleshores. Tanmateix, en aquesta segona edició en fa una revisió exhaustiva on arriba a suprimir més de 100 pàgines (per la presència de judicis moralistes i la influència [[Estalinisme|estalinista]]) variant una obra que passa a ser la d'un autor novell lluny dels cercles acadèmics habituals a la d'un autor ja consagrat.

==Primers moments de la Nova Esquerra==
Després que [[Nikita Khrusxov]] fes el seu discurs secret per al 20é Congrés del [[Partit Comunista de la Unió Soviètica|PCUS]] el 1956, en el que revelava que el lideratge del partit soviètic havia estat sempre conscient dels crims de [[Stalin]], Thompson (amb [[John Saville]] i altres) va iniciar la publicació dissident ''The Reassoner'' dins del [[Partit Comunista Britànic]]. Sis mesos més tard, ell i la majoria dels seus companys deixen el partit en protesta i indignació per la invasió soviètica d'[[Hongria]] del mateix any.

Sense abandonar la línia marxista anomenada socialisme humanista, amb Saville i altres publiquen ara la revista ''The New Reasoner'', una alternativa [[socialisme democràtic|socialista i democràtica]] a un marxisme que consideren asfixiant i incapaç, tant el del comunisme oficial com el del [[trosquisme]] i la [[socialdemocràcia]] del [[Partit Laborista (Regne Unit)|Partit Laborista]]. ''The New Reassoner'' és una de les primeres publicacions del que es coneix com la [[Nova Esquerra]], un moviment informal de dissidents esquerranistes estretament relacionats amb l'incipient [[pacifisme|moviment pel desarmament nuclear]] de finals dels anys 50 i principis de la dècada de 1960. 

''The New Reassoner'' es fusionarà amb ''Universities and Left Review'' formant la [[New Left Review]] el 1960, on hi participa Thompson. La direcció de la revista passa posteriorment, però, a [[Perry Anderson]], que des de 1968 amb gent com [[Tariq Ali]] es farà més propera al [[trosquisme]]. Així Thompson passarà a l'edició de la revista ''Socialist Register''. En aquest moment i amb [[Raymond Williams]] i [[Stuart Hall]] publica el «Manifest del Primer de Maig de 1967», una resposta des de l'esquerra al govern laborista de Harold Wilson.

==La formació de la classe obrera anglesa==
Considerada una de les millors obres d'història escrites al segle XX, ''The Making of English Work Class'' (''La Formació de la Classe Obrera Anglesa'') fou publicada el 1963 mentre treballava a la [[Universitat de Leeds]]. Thompson historia en aquesta obra a l'oblidada primera classe treballadora de finals del segle XVIII i principis del segle XIX, dins del món cultural i social de l'esquerra política coetània, tractant de recuperar tot l'imaginari de les classes subalternes. Com manifestava en el ja famós Prefaci: 

:«I am seeking to rescue the poor stockinger, the Luddite cropper, the 'obsolete' hand-loom weaver, the 'Utopian' artisan, and even the deluded follower of Joanna Southcott, from the enormous condescension of posterity. Their crafts and traditions may have been dying. Their hostility to the new industrialism may have been backward-looking. Their communitarian ideals may have been fantasies. Their insurrectionary conspiracies may have been foolhardy. But they lived through these times of acute social disturbance, and we did not. Their aspirations were valid in terms of their own experience; and, if they were casualties of history, they remain, condemned in their own lives, as casualties.»ref[[E. P. Thompson]] ''The Making of the English Working Class'' London: Victor Gollancz (1963); 2nd edition with new postscript, Harmondsworth: Penguin, 1968, third edition with new preface 1980./ref

:[Estic tractant de rescatar al pobre teixidor de mitjes, al tundidor ludita, a l'''obsolet'' teixidor de teler manual, a l'artesà ''Utòpic'', fins i tot a l'il·lús seguidor de Joana Southcott, de l'enorme prepotència de la posteritat. Els seus oficis artesanals i les seves tradicions potser s'estaven morint. La seva hostilitat cap al nou industrialisme potser era retrògada. Els seus ideals comunitaris potser eren fantasies. Les seves conspiracions insurreccionals potser eren temeràries. Però ells van viure en aquells temps d'aguts trastorns socials, i nosaltres no. Les seves aspiracions eren vàlides en termes de la seva pròpia experiència; i si van ser víctimes de la història, continuen, condemnats en les seves pròpies vides, sent victimes]

D'aquesta i d'altres obres és important destacar la caracterització i la forma en què es defineix ''[[classe social]]''. Per a Thompson, la classe no és una estructura, sinó una relació social i humana que canvia amb el temps, el resultat d'una ''experiència'' comuna, d'una identitat i dels interessos d'un grup que s'enfronten als d'un altre grup (vg. [[Lluita_de_classes#Lluita_de_classes_segons_el_marxisme_cultural|Lluita de classes segons el marxisme cultural]])

Aquesta interpretació va tenir continuïtat i va crear escola: [[David Montgomery]] i [[Herbert Gutman]] van fer estudis similars sobre la classe treballadora d'[[Amèrica]]. Thompson demostrà la capacitat d'un marxisme arrelat en l'experiència real dels treballadors. La ''Formació...'' va ser escrita al mateix temps que vivia a [[Halifax (Anglaterra)|Halifax]], [[West Yorkshire]] i es basava alguna de les seves experiències amb la població local d'aquell lloc.

==Freelance polemista i debat amb l'althusserisme==
A principis dels 70 abandonà la [[Universitat de Warwick]] en protesta per la mercantilització de la Universitat, documentat a ''Warwick Universitat Limited'' (1971). Continuà ensenyant i fent conferències com a professor visitant, en particular als [[EUA|Estats Units]], però cada cop més treballava com a escriptor independent, publicant i dirigint articles i assajos, molts d'ells com a contribucions a la revista històrica ''La Nova Societat Socialista''. 

El 1978 va publicar ''La Miseria de la teoria'' un dur atac al [[marxisme estructuralista]] de [[Louis Althusser]] i els seus seguidors a la Gran Bretanya i a la ''New Left Review''. Provocà un viu debat en els mitjans intel·lectuals anglesos. Finalment, el 1981 se celebrà una acalorada discussió pública davant centenars d'assistents entre els defensors de l'althusserisme -els membres de [[Estudis culturals|l’Escola d’Estudis Culturals de Birminghan]] Richard Johnson i Stuart Hall- i el propi Thompson. En l'obra, Thompson s'enfronta durament amb el que considera un elitisme i idealisme teològic d'arrel estalinista, que pretén buidar al marxisme d'historicisme, empirisme i humanisme, però que parteix del desconeixement de quina és la pràctica historiogràfica d'aquells moments, cometent errors tals com confondre treball empíric i empirisme.

==La veu del moviment pacifista==
A partir del 1980, Thompson va passar a ser un dels més destacats portaveus del nou [[moviment pacifista|moviment per al desarmament nuclear]]. A la Gran Bretanya, va publicar ''Protesta i sobreviu'' contra el plamflet governamental sobre la guerra nuclear ''Protegeix-te i sobreviu'', exercint un paper important en la [[Campanya per al Desarmament Nuclear]]. Amb altres intel·lectuals publiquen el 1980 una ''Crida pel Desarmament Nuclear Europeu'', on es demana una Europa lliure d'armes nuclears des de [[Polònia]] fins a [[Portugal]], document fundacional de l'[[END]] ([[European Nuclear Desarmament]]). 

Thompson va jugar un paper clau a l'[[END]] i al [[CND]] en tota la [[dècada de 1980]], amb molta popularitat com a orador i obrint un diàleg entre el moviment pacifista de l'Europa occidental i els [[dissident]]s soviètics de l'Europa oriental, en particular a Hongria i [[Txecoslovàquia]], per la qual cosa fou acusat fins i tot de ser un peó de l'imperialisme nord-americà per part de les autoritats soviètiques.

Autor de desenes d'articles durant aquest període, va publicar un llarg assaig d'atac als ideòlegs d'ambdós bandols de la [[guerra freda]], ''La doble exposició'' (1985), editant una col·lecció d'assajos contra [[Ronald Reagan]] i la Iniciativa de Defensa Estratègica Star Wars (1985).

==William Blake==
El darrer llibre de Thompson sobre [[William Blake]](1993) era el producte d'anys d'investigació i fou publicat poc després de la seva mort; mostra fins a quin punt Blake s'inspira en les idees dissidents religioses arrelades en el pensament dels opositors a la monarquia més radicals durant la [[Guerra Civil Anglesa|guerra civil anglesa]].

== Obres ==

'''Història'''

''Biografia i altres''
* William Morris: Romantic to Revolutionary (1955)
* Witness Against the Beast: William Blake and the Moral Law (1993)
* The Romantics: England in a Revolutionary Age (1997)
* Alien Homage: Edward Thompson and Rabindranath Tagore (1993)

''Generals''
* The Making of the English Working Class (1963)
* Moral Economy of the English Crowd in the Eighteenth Century (1971)
* Whigs and Hunters: The Origin of the Black Act (1975)
* Albion's Fatal Tree: Crime and Society in Eighteenth Century (1975)
* Family and Inheritance: Rural Society in Western Europe, 1200-1800 (1978)
* Customs in Common: Studies in Traditional Popular Culture (1991)

''Teoria''
* The Poverty of Theory and Other Essays (1978)
* Persons and Polemics: Historical Essays (UK) o Making History: Writings on History and Culture (USA) (1994)

'''Altres obres'''

''Activismes''
* Warwick University Limited (1971)
* Open Letter to Leszek Kolakowski (1974)
* The Poverty of Theory and Other Essays (1978)
* Writing by Candlelight (1980)
* Beyond the Frontier: The politics of a Failed Mission (1994)

''Pacifisme''
* Protest and Survive (1980)
* Zero Option (1982)
* The Heavy Dancers (1985)
* Double Exposure (1985)
* Star Wars (1985)

''Literatura''
* The Sykaos Papers, Being an account of the voyages of the Poet Oi Paz to the system of Strim in the Seventeenth Galaxy... (1988)
* The Collected Poems (1999)

== Referències ==
references /

== Enllaços externs ==
* http://www.esnips.com/web/edthompson

{{Autoritat}}
{{ORDENA:Thompson, Edward Palmer}}

[[Categoria:Historiadors anglesos]]
[[Categoria:Professors d'història]]
[[Categoria:Professors al Regne Unit]]
[[Categoria:Professors als Estats Units]]
[[Categoria:Alumnes de la Universitat de Cambridge]]
[[Categoria:Marxistes]]
[[Categoria:Pacifistes]]
[[Categoria:Comunistes britànics]]
[[Categoria:Assagistes britànics]]
[[Categoria:Periodistes anglesos]]</text>
      <sha1>3oi6aulzaoc196lnb33p06ja1d5psmm</sha1>
      <model>wikitext</model>
      <format>text/x-wiki</format>
    </revision>
  </page>