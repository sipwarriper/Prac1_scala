<page>
    <title>Batalló Britànic</title>
    <ns>0</ns>
    <id>293807</id>
    <revision>
      <id>13956009</id>
      <parentid>13427194</parentid>
      <timestamp>2014-08-20T21:34:58Z</timestamp>
      <contributor>
        <username>RotlinkBot</username>
        <id>151337</id>
      </contributor>
      <minor></minor>
      <comment>Bot: enllaç no actiu</comment>
      <text>El '''Batalló Britànic''' (també conegut per '''Batalló Saklatava''' en honor de [[Shapurji Saklatvala]], cofundador del [[Partit Comunista de la Gran Bretanya]] i membre de la [[Cambra dels Comuns del Regne Unit|Cambra dels Comuns]] o també '''Batalló Clement Attlee''') va ser una unitat militar formada per voluntaris britànics que va participar en la [[Guerra Civil espanyola]] en suport de la [[Segona República Espanyola|Segona República]] en el marc de la [[XV Brigada Internacional]].

== Historial militar ==
=== Primers voluntaris britànics ===
Els primers voluntaris britànics, inclosos [[Tom Wintringham]] i [[Nat Cohen]], arribaren a Espanya entre agost i setembre del 1936 i formaren la Centúria Tom Mann -una companyia integrada a la Columna Thälmann. El [[Batalló Thälmann]] formaria part més tard de la [[XII Brigada Internacional]] i lluitaria en la [[Batalla de Madrid]], destacant en la defensa de la [[Ciutat Universitària de Madrid|Ciudad Universitaria]].

Un altre grup de voluntaris britànics -entre ells [[Jock Cunningham]] i [[John Cornford]]- lluitaria amb el francòfon [[Batalló Commune de Paris]] de la [[XI Brigada Internacional]]. En el front de [[Batalla de Madrid|Madrid]], participaria també en la defensa de la Ciudad Universitaria i de la [[Casa de Campo]].

El desembre del 1936, 145 britànics formaren la 1ª Companyia del francòfon [[Batalló la Marsellesa]], de la [[XIV Brigada Internacional]]. Lluitarien al front de [[Còrdova]] el desembre i al front de Madrid el gener del 1937. Els durs combats del [[15 de gener]] a [[Las Rozas]] reduïren els efectius de la unitat a 67 homes.

=== Formació del Batalló ===
El gener del 1937, els supervivents de la 1ª Companyia i 450 nous voluntaris britànics, [[Irlanda|irlandesos]], i dels països anglòfons s'agruparen a [[Madrigueras]], prop d'[[Albacete]], on hi tenien el quarters les Brigades Internacionals. Formaren un batalló anglòfon, amb tres companyies d'infanteria (la 1ª, 3ª i 4ª) i una companyia de metralladores (la 2ª). 

El batalló fou el 16è Batalló de les Brigades Internacionals. Formalment fou anomenat Batalló [[Shapurji Saklatvala]], en homenatge al fundador del [[Partit Comunista de la Gran Bretanya]] i membre del Parlament britànic per [[Battersea]]. Tanmateix, el nom que es féu més popular fou el de Batalló Britànic.

El batalló fou adscrit a la [[XV Brigada Internacional]]. Altres batallons amb presència de voluntaris britànics foren el nord-americà [[Batalló Abraham Lincoln]], el balcànic [[Batalló Dimitrov]], i el franco-belga [[Batalló Sis de febrer]].

=== El Jarama, 1937 ===
{{article principal|Batalla del Jarama}}
[[Fitxer:Batallon_Britanico.png|thumb|right|300px|Llocs on va combatre el Batalló Britànic de les Brigades Internacionals]]
El primer gran enfrontament del Batalló va tenir lloc el mes de febrer del [[1937]] durant la [[Batalla del Jarama]], sota les ordres del comandant [[Tom Wintringham]] i on quatre-cents cinquanta dels sis-cents integrants de la unitat van morir o van ser ferits de gravetat.

En un sol dia de combat, el [[12 de febrer]], en els enfrontaments contra les tropes de moros de l'Exèrcit d'Africa de Franco, el Batalló Britànic tingué 275 baixes a la 1a, 3a i 4a companyies en els successius atacs i el sosteniment de la posició anomenada ''Suicide Hill'', en els quals els britànics patiren de forma destacada la mancança de material i municions adequades per a les seves metralladores.

El segon dia de combat, la companyia de metralladores va ser envoltada pels franquistes i molts dels seus membres foren capturats degut a l'esfondrament del [[Batalló Six de Février]] que combatia a la seva dreta. El comandant del Batalló, [[Tom Wintringham]], fou ferit i [[Jock Cunningham]] prengué el comandament dels 150 supervivents. El Batalló romangué a les trinxeres del Jarama fins al [[17 de juny]] del 1937.

=== Brunete, 1937 ===
{{article principal|Batalla de Brunete}}
El juliol del [[1937]], [[Vicente Rojo Lluch|Vicente Rojo]], [[general]] republicà, va ordenar el desplaçament d'unitats, entre elles el Batalló Britànic, cap a [[Brunete]], per tal d'intervenir [[Batalla de Brunete|en aquesta zona]] i alleujar així el pes sobre la capital d'Espanya que es trobava assetjada.

Reforçat amb noves incorporacions i el retorn de diversos ferits dels hospitals, el Batalló participà amb 331 brigadistes a la [[Batalla de Brunete]]. El 6 de juliol, la [[XV Brigada Internacional]] ocupà els pobles de [[Romanillos]] i [[Boadilla del Monte]] i, de matinada, el de [[Villanueva de la Cañada]].refFou aquí on caigué [[Alex McDade]], l'autor de la cançó ''Valley of Jarama'', molt popular entre els brigadistes/ref L'endemà, el Batalló rebé l'ordre d'avançar i es topà amb una posició elevada que anomenaren [[Cerro Mosquito]] pel característic xiulet de les bales i que havia d'esdevenir una posició mítica per la duresa dels combats que s'hi havien de produir. Així que havien deixat Villanueva de la Cañada, els brigadistes havien estat atacats per avions Junkers de la [[Legió Cóndor]] i l'artilleria feixista. Les dues hores de foc devastador provocaren enormes pèrdues i evitaren que el Batalló arribés al Cerro Mosquito abans que els feixistes rebessin reforços i asseguressin la seva defensa. En els intents d'aconseguir la posició pels britànics es produïren gran quantitat de baixes per ambdós costats. Allà morí, a les 10 de la nit d'aquest mateix dia, l'oficial negre [[Oliver Law]]. El dia [[16 de juliol|16]], un casc de projectil d'aviació ferí per l'esquena el comandant del batalló [[George Nathan]], que mor poc després i és enterrat a la vora del [[Guadarrama]]. Només 42 membres del Batalló quedaren aptes pel servei i la unitat fou deixada en reserva.

=== Aragó, 1937 ===
A mitjans d'agost, la 35a Divisió Republicana, que incloïa la [[XV Brigada Internacional]], es traslladà a l'[[Aragó]]. L'objectiu de la campanya d'Aragó era deturar l'ofensiva franquista sobre [[Santander]] i recuperar l'estratègica ciutat de [[Saragossa]]. El [[25 d'agost]], el Batalló prengué part en la lluita carrer a carrer per a controlar l'estratègic poble de [[Quinto (Aragó)|Quinto]]. El [[25 d'agost]], atacava la posició feixista del Cerro Purburel, però era rebutjat sota un intens foc de metralladores. L'endemà, un altre assalt al turó, amb el suport de l'artilleria antitancs de la XV Brigada, reeixí. Els durs combats havien reduït el Batalló a només 100 homes i un contingent de tropes espanyoles es van destinar a reforçar el Batalló.

=== Terol, 1938 ===
{{article principal|Batalla de Terol}}
L'hivern del 1937-1938, el Batalló va participar en la batalla de [[Batalla de Terol|Terol]].

=== Ebre, 1938 ===
{{article principal|Batalla de l'Ebre}}
L'estiu del 1938, participà en l'ofensiva i la sagnant guerra de desgast de l'[[Batalla de l'Ebre|Ebre]].

=== Desmantellament del Batalló ===
El [[21 de setembre]] del [[1938]], [[Juan Negrín]] anuncià a la [[Societat de Nacions]] que el govern de la República acceptava el [[repatriament]] de les [[Brigades Internacionals]]. El Batalló Britànic fou mantingut en la reserva fins a finals de setembre i el 17 d'octubre els seus supervivents prengueren part en la desfilada de comiat de les Brigades Internacionals a Barcelona, en mig d'una greu emoció continguda i coberts de glòria. El President de la República [[Manuel Azaña|Azaña]] i el Cap del Govern [[Juan Negrín|Negrín]] s'afegiren a la multitud que dispensà una de les més grans celebracions de la República.

Un cop desmantellat el Batalló, 305 voluntaris britànics abandonà Espanya. Van arribar a [[Victoria Station]] de Londres el [[7 de desembre]], on foren rebuts per una gentada entre els quals es trobava [[Clement Attlee]], [[Stafford Cripps]], [[Willie Gallacher]] i [[Will Lawther]].

El nombre de morts de la unitat durant la seva estada a Espanya va ser aproximadament de quatre-cents noranta, així com uns mil dos-cents ferits greus sobre un total de dos mil voluntaris.

== L'International Brigade Memorial Trust ==
L'[[International Brigade Memorial Trust]] és una associació integrada per veterans i historiadors per a preservar i catalogar la història del Batalló Britànic.

=== Registre d'Honor ===
L'associació ha recopilat la llista dels brigadistes del Batalló Britànic morts en la [[Guerra d'Espanya]]: [http://www.international-brigades.org.uk/british_volunteers/roll_of_honour.htm ''Roll of Honour'']. La llista s'ha elaborat a partir dels documents recollits de l'Arxiu de les Brigades Internacionals a la Biblioteca Memorial Marx de Londres, així com de l'Arxiu de les Brigades Internacionals al Centre Rus per a la Preservació i l'Estudi de Documents de la Història recent, a Moscou.

=== Membres destacats del Batalló Britànic ===
* [[Bill Alexander]] - químic industrial, comandant del Batalló Britànic des del 1938, després fou Secretari Assistent General del [[Partit Comunista de la Gran Bretanya]].
* [[Christopher Caudwell]] - periodista i poeta, mort a la [[Batalla del Jarama]].
* [[Fred Copeman]] - antic mariner, organitzador del [[Invergordon Mutiny]], comandant del Batalló el [[1937]].
* [[John Cornford]] - poeta, besnét del naturalista [[Charles Darwin]], mort a la [[Batalla de Lopera]].
* [[Jason Gurney]] - escultor, també formà part del [[Batalló Abraham Lincoln]]. 
* [[Len Crome]] - metge neuròleg, guanyador de la [[Military Cross]] durant la [[Segona Guerra Mundial]].
* [[Jack Jones]] (dirigent de les [[Trade Union]]) - després Secretari General de la [[Transport  General Workers Union]].
* [[Percy Ludwick]] - enginyer d'origen rus.
* [[Laurie Lee]] - poeta, novel·lista, autor de ''Cider with Rosie''.
* [[Will Paynter]] - Secretari General del Sindicat de Miners anglès entre [[1959]] i [[1968]].
* [[Esmond Romilly]] - periodista, nebot de [[Winston Churchill]].
* [[Reginald Saxton]] - metge d'origen sud-africà.
* [[Stephen Spender]] - poeta, assagista, professor de l'''University College'' de Londres.
* [[Alfred Sherman]] - Filòsof conservador, traductor del Batalló rus; fet presoner el 1938.
* [[Tom Wintringham]] - periodista, autor, comandant del Batalló fins al 1937.

== Vegeu també ==
* [[Brigades Internacionals]]

== Notes ==
{{referències}}

== Enllaços externs ==
* [http://www.international-brigades.org.uk/british_volunteers/index.htm Voluntaris del Batalló Britànic en la Guerra Civil espanyola, 1936-1939] {{en}}
* [http://www.iwm.org.uk/upload/package/5/spanish/extracts.htm Texts, imatges i àudio a l'''Imperial War Museum Dreams and Nightmares exhibition''] {{en}}
* [http://www.lacolumna.org.uk/article_abriefhistoryof%20the%20bb.htm Breu història del Batalló Britànic i les Brigades Internacionals], article de [[Richard Thorpe]] {{en}}
* [https://archive.is/20120719140718/personal.telefonica.terra.es/web/vexicat/brigades/bi_brigades.htm Associació catalana de Vexil·lologia] {{ca}}

== Bibliografia ==
* Baxell, Richard. ''British Volunteers in the Spanish Civil War: The British Battalion in the International Brigades''. Londres, 2004. [[ISBN: 0203647858]]. {{en}}
* Hopkins, James K. ''Into the Heart of the Fire: The British in the Spanish Civil War''. Stanford, 1998. {{en}}
{{Brigades Internacionals}}
[[Categoria:Batallons de les Brigades Internacionals|Britànic]]</text>
      <sha1>sbs9i6avcev38ld4h4ajghqrjkk3t6u</sha1>
      <model>wikitext</model>
      <format>text/x-wiki</format>
    </revision>
  </page>