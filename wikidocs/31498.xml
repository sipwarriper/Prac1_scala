<page>
    <title>La Vanguardia</title>
    <ns>0</ns>
    <id>31498</id>
    <revision>
      <id>14038089</id>
      <parentid>14038087</parentid>
      <timestamp>2014-09-12T20:37:52Z</timestamp>
      <contributor>
        <username>Walden69</username>
        <id>1809</id>
      </contributor>
      <comment>/* Història */</comment>
      <text>{{Infotaula de publicacions periòdiques
|nom= ''La Vanguardia''
|foto= Grup Godó.jpg
|foto_descripció= Seu del Grupo Godó i redacció de La Vanguardia.
|genere= Informació general
|idioma= [[català]] i [[castellà]]
|periodicitat= Diari
|tipus_periodicitat= Diari
|ambit= Estatal
|fundacio= 1881
|concepte_direccio= Director
|direccio= [[Màrius Carol]]
|adreça= Av. Diagonal 477, Barcelona
|editorial= [[Grupo Godó]]
|tirada= 246.170 (OJD, mitjana juliol 2007 juny 2008)
|difusio= 205.504 (OJD, mitjana juliol 2007 juny 2008)
|ISSN=
|web= www.lavanguardia.com
}}
'''''La Vanguardia''''' és un [[Premsa|diari]] en [[català|llengua catalana]] i [[castellà|castellana]] publicat a [[Barcelona]]. Va ser fundat el [[1881]]ref{{GEC|0069542}}/ref i és editat pel [[Grupo Godó]], propietat de [[Javier Godó Muntañola|Javier Godó]], comte de Godó. És un dels dos rotatius amb més difusió a [[Catalunya]] i el diari català més venut a l'[[Estat espanyol]]. Inicialment fou un diari en llengua castellana, fins que el 3 de maig de 2011 va introduir també la versió catalana.ref[http://www.lavanguardia.es/opinion/articulos/20110227/54121246926/la-vanguardia-una-mirada-al-mon-en-dues-llengues.html 'La Vanguardia', una mirada al món en dues llengües], Javier Godó/ref Els subscriptors tenen accés a una rèplica digital exacta de l'edició impresa en català i en castellà.ref name=epaperLa Vanguardia, [http://epaper.lavanguardia.com/epaper/viewer.aspx Rèplica digital de l'edició impresa en català i en castellà]/ref La versió oberta en línia només està disponible en castellà. Les cartes al director es publiquen en la llengua d'origen, sense traducció. Té 64.000 subscriptors i uns 53.000 exemplars distribuïts a quiosc, segons OJD 2012.ref{{ref-notícia|cognom=Gutiérrez|nom=Àlex|títol=Màrius Carol, un nou director per a la Vanguardia|publicació=[[Diari Ara]]|consulta=14 desembre 2013|data=13/12/2013}}/ref 

== Història ==
[[Fitxer:Portada La Vanguardia num1.jpg|esquerra|thumb|Portada del primer número de ''La Vanguardia, Diario político de avisos y noticias'', amb data de dimarts 1 de febrer. ]]
''La Vanguardia'' va ser fundada l'[[1 de febrer]] del [[1881]], per dos empresaris d'[[Igualada]], els germans [[Carles Godó i Pié|Carles]] i [[Bartomeu Godó i Pié]].ref name=dossierAnoia Diari, [http://www.anoiadiari.cat/documents/dossier-museu-cotonera-godo-cat-cast.doc El Museu de la Premsa de Catalunya. Dossier]/refref[http://comunidad.lavanguardia.es/component/20081015/156017/la-primera-vanguardia.xhtml Primer número]/ref Inicialment va néixer com a mitjà d'expressió d'una facció del [[Partit Liberal Fusionista|Partit Liberal]] de Barcelona, que aspirava aconseguir l'alcaldia de la ciutat.

Set anys després comença la història de ''La Vanguardia'' com a diari plenament independent, plural i modern. L'[[1 de gener]] del [[1888]], primer dia de l'[[Exposició Universal de Barcelona]], va presentar un nou format, amb doble edició de matí i tarda.

El periodista que va aconseguir convertir un diari partidista en el referent de la premsa independent barcelonina va ser [[Modesto Sánchez Ortiz]], un director andalús que es va integrar plenament a la vida cultural de Barcelona. En va ser director del [[1888]] al [[1901]], i va obrir les pàgines del diari als joves artistes i intel·lectuals catalans més destacats, incloent-hi [[Ramon Casas]], [[Isidre Nonell]], [[Santiago Rusiñol]] i [[Raimon Casellas]], entre d'altres. L'any [[1900]] el diari publicava la primera crítica d'un jove pintor anomenat [[Pablo Ruiz Picasso]]. Durant aquella època, ''La Vanguardia'' va comptar amb la firma de [[Leopoldo Alas Clarín]], [[Unamuno]] i els principals escriptors de la [[generació del 98]].

El 25 d'octubre del 1903 el rotatiu es va traslladar del carrer de les Heures a un edifici modernista del carrer Pelai 28, i va renovar el sistema de composició. Sota la direcció del mallorquí [[Miquel dels Sants Oliver]], ''La Vanguardia'' va contractar prestigiosos col·laboradors del ''[[Diari de Barcelona]]'', degà de la premsa continental. Va ser el primer diari espanyol que va enviar corresponsals a [[París]] i [[Berlín]]. En aquella època es va convertir, amb més de 80.000 exemplars, en el diari de major difusió de [[Catalunya]]. Des de l'any [[1906]] Miquel dels Sants Oliver va ser membre preeminent de la terna directiva del diari, juntament amb Ezequiel Boixet i Alfred Opisso, fins que el [[1916]] va ser designat director, càrrec que va mantenir fins al [[1920]], any que va morir. 

A Miquel dels Sants Oliver el va succeir l'antic corresponsal de París, [[Gaziel|Agustí Calvet i Pascual (Gaziel)]]. Sota la seva direcció i amb l'empenta empresarial de [[Ramon de Godó i Lallana]], ''La Vanguardia'' es va consolidar com el primer diari d'Espanya i un dels principals d'Europa. Aquell èxit va ser possible gràcies al fet que el diari va ser pioner introduint innovacions tècniques, la connexió amb les principals agències, l'ús de [[gravat en relleu]] el [[1929]], coincidint amb l'Exposició Universal, i la instauració d'una ampla xarxa de corresponsals. El [[1931]] va morir Ramon Godó, al qual va succeir el seu fill [[Carlos Godó Valls]].
[[Fitxer:007 La Vanguardia, primers tallers, c. Heures.jpg|thumb|Placa que recorda els antics tallers de ''La Vanguardia'' al carrer de les Heures]]
El [[19 de juliol]] del [[1936]] va esclatar la [[Guerra Civil Espanyola]] a Barcelona i la [[Generalitat de Catalunya]] va encautar el diari. Va acabar així l'etapa de direcció de [[Gaziel]], que es va exiliar. Durant aquell període, ''La Vanguardia'' va ser el principal mitjà d'expressió del Govern de la Generalitat i, després, del Govern de la República. Durant la guerra, il·lustres intel·lectuals van escriure al diari, com [[Antonio Machado]], [[Pere Bosch i Gimpera]], [[Iliá Erenburg]], [[André Malraux]], [[Max Aub]] i [[Ramón J. Sender]]. [[Paulí Massip i Roca]] en fou director el 1937-1938.

Amb la victòria franquista, la propietat va recobrar el control financer del diari però, degut a la censura, no podia influir en la línia editorial.ref name=histgGrupo Godó, [http://www.grupogodo.net/institucional/historia/index.html Història]/ref El diari va ser obligat a canviar la capçalera a ''La Vanguardia Española'',ref name=histg/ i s'imposà com a director a [[Luis Martínez de Galinsoga y de la Serna|Luis de Galinsoga]],ref name=histg/ que no era de Barcelona. Tot i això, ''La Vanguardia'' va mantenir la seva hegemonia a la premsa catalana. La secció d'Internacional, encapçalada pel prestigiós periodista [[Santiago Nadal]], va ser de les poques pro-aliades de la premsa espanyola durant la [[Segona Guerra Mundial]]. La direcció de Galinsoga va durar fins que Franco va decidir rellevar-lo el 1960, degut a la mobilització popular en contra en el que posteriorment s'ha anomenat l'[[afer Galinsoga]], fets esdevinguts el 1959 quan Galinsoga va protestar perquè una missa s'oficiava en català. En aquest context, Galinsoga va proferir la frase «tots els catalans són una merda», que va irritar la societat catalana. El [[1963]] el va succeir Javier de Echarri, director fins al [[1966]]. En aquella etapa de transició política, el nou director, [[Horacio Sáenz Guerrero]], va iniciar una obertura per tal d'aconseguir un diari plural i democràtic. Van començar a col·laborar firmes prestigioses, com [[Antoni Tàpies]], [[Ramon Trias Fargas]], [[Joan Fuster]], [[Baltasar Porcel]] o [[Fabià Estapé]], que reflectien l'espectre polític més avançat de la societat catalana. A partir d'aquell moment, el diari va donar suport al canvi democràtic, la instauració de la monarquia i el restabliment de la [[Generalitat de Catalunya]]. El [[16 d'agost]] del [[1978]] va recuperar l'antic nom: ''La Vanguardia''.ref[http://hemeroteca.lavanguardia.es/preview/1978/08/16/pagina-1/33763546/pdf.html Portada del número de 16 d'agost del 1978 de ''La Vanguardia'']/ref
[[Fitxer:Antiga seu de la Vanguàrdia.jpg|thumb|left|Antiga seu del diari al carrer de Pelai]]
 
El [[1981]] el diari va celebrar el primer centenari amb un profund canvi tecnològic impulsat per [[Javier Godó]], fill de [[Carlos Godó Valls]]. Es van incorporar videoterminals a la redacció i a altres departaments. El 30 de juny del 1983, sent-ne director [[Lluís Foix]], es va publicar l'últim exemplar amb tipografia realitzada amb plom. L'octubre del 1989, sota la direcció de Juan Tapia, ''La Vanguardia'' va culminar la reconversió tecnològica amb un nou disseny, projectat pel creatiu novaiorquès Milton Glaser, autor -entre moltíssimes altres coses- del logotip de la ciutat de [[Nova York]]. Aquell canvi va culminar amb una nova rotativa en offset color.

L'abril del 2000 [[José Antich]] va succeir Juan Tapia en la direcció del diari, en el marc d'un relleu generacional que va coincidir amb l'expansió del [[Grupo Godó]]. Alfredo Abián va substituir Lluís Foix com a director adjunt. Antich va reestructurar la redacció, va ampliar la xarxa de corresponsals (a [[Pequín]], [[Buenos Aires]] o [[l'Havana]]) i va incorporar noves firmes a les pàgines d'opinió (com [[Quim Monzó]], [[Màrius Serra]] o [[Sergi Pàmies]]). El 2002 es va començar a publicar el nou suplement ''Cultura/s'', que cada dimecres recull informació de libres, arts i noves tendències.

[[File:La Vanguardia en català.jpg|thumb|[[Artur Mas]] consultant el primer número de La Vanguardia en català]]
L'abril del 2004 ''La Vanguardia'' va canviar de seu, després de més de cent anys al carrer Pelai 28, i es va traslladar a la Diagonal, 477. Es van renovar del tot els ordinadors i els serveis tecnològics, i es va guanyar espai, confort i lluminositat. Part dels serveis auxiliars del diari es traslladaren a l'edifici del Poblenou, on hi havia la planta impressora, que actualment està ubicada a la planta de l'empresa ''Cre-a'' a la [[Zona Franca (Barcelona)|Zona Franca de Barcelona]].refLa Vanguardia, 24/9/2006, [http://hemeroteca.lavanguardia.es/preview/2006/09/23/pagina-37/51776770/pdf.html Una nueva empresa impulsará el negocio de la impresión en Catalunya]/ref En un local del carrer Pelai es va inaugurar un punt d'atenció a subscriptors i lectors. El 3 de maig de 2011 es va introduir la versió catalana del diari, en paral·lel a la versió en castellà. Des del desembre de 2013 [[Màrius Carol]] és director de ''La Vanguardia'', en substitució de [[José Antich]].ref{{ref-publicació|títol='La Vanguardia' anuncia oficialment que Màrius Carol serà el nou director en substitució de José Antich|publicació=Ara|data=12 desembre 2013|url=http://www.ara.cat/media/Marius-Carol-sera-director-Vanguardia_0_1045095736.html}}/ref

== Preu ==
Com tots els diaris, el preu de ''La Vanguardia'' ha anat augmentant de mica en mica durant el [[segle XX]] i el [[segle XXI|XXI]]. Amb l'arribada de l'[[euro]] el preu es va estabilitzar a 1 €. A l'inici del [[2009]], el preu es va igualar amb el d'altres diaris i es va situar en 1,10 € de dilluns a dissabte i 2,20 € els diumenges. El 2011 és d'1,20 € els dies feiners i 2,50 els diumenges.

==Col·laboradors==
div style=column-count:4;-moz-column-count:4;-webkit-column-count:4
* [[David Airob]]
* Xavier Aldekoa
* [[Francesc-Marc Álvaro]]
* [[Ernest Farrés]]
* Àlex Garcia
* [[Julià Guillamon]]
* [[Rafael Jorba i Castellví|Rafael Jorba]]
* [[Martina Klein]]
* [[Pedro Madueño]]
* [[Quim Monzó]]
* [[Gregorio Morán]]
* [[Sergi Pàmies]]
* [[Lluís Permanyer]]
* [[Pilar Rahola]]
* [[Joan de Sagarra]]
* [[Màrius Serra]]
* [[Fernando Trias de Bes]]
* [[Josep Sandoval]]
* [[Toni Batllori]]
* [[Kap]]
* [[Salvador Genís i Bech]]
* [[Roser Vilallonga]]
/div

== Galeria ==
gallery
Fitxer:Antiga seu de la Vanguàrdia.jpg|Antiga seu de La Vanguardia al carrer de Pelai, actualment convertida en hotel.
Fitxer:Catalunya en Miniatura-Antic edifici de La Vanguardia del carrer Pelai.JPG|Maqueta de l'antiga seu, a [[Catalunya en Miniatura]]
Fitxer:Bústia la Vanguàrdia.jpg |Bústia amb logo de La Vanguardia.
/gallery

== Referències ==
{{Referències|2}}

== Enllaços externs ==
{{commonscat}}
* [http://www.lavanguardia.com La Vanguardia] {{es}} {{ca}}
* [http://www.lavanguardia.com/hemeroteca Hemeroteca de La Vanguardia]

{{Premsa en català}}
{{Diaris d'Espanya}}
{{coord|41|23|33.94|N|2|8|44.53|E|type:landmark_region:ES-CT|display=title}}

[[Categoria:Grupo Godó]]
[[Categoria:Diaris de Catalunya en castellà]]
[[Categoria:Diaris de Catalunya en català]]
[[Categoria:Diaris de Barcelona]]
[[Categoria:1881]]</text>
      <sha1>b3dm4kyci0yq8cf3e7v051cbztkboo1</sha1>
      <model>wikitext</model>
      <format>text/x-wiki</format>
    </revision>
  </page>