<page>
    <title>Erich von Stroheim</title>
    <ns>0</ns>
    <id>597589</id>
    <revision>
      <id>13675679</id>
      <parentid>12050017</parentid>
      <timestamp>2014-06-24T12:14:20Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Director de cinema
| nom = Erich von Stroheim
| imatge = Erich von Stroheim.lowrey.jpg
| nom imatge = Erich von Stroheim (1920)
| nom de naixença = Erich Oswald
| data de naixença = {{Data naixement|1885|11|22}} 
| indret de naixença = [[Viena]] (Imperi Austrohongarès)
| data de defunció = {{Data defuncio i edat|1957|05|12|1885|11|22}}
| lloc de defunció = [[Maurepas]] ([[França]])
| nacionalitat = {{Bandera|Imperi austrohongarès}} [[Imperi austrohongarès]]br /{{AUT}}br/{{USA}}
| cònjuge = Margaret Knox (1913-1915)br /Mae Jones (1916-1919)br /Valerie Germonprez (1920-1957)br /Denise Vernac (no casats oficialment)
| millors pel·lícules = 1929 ''[[Queen Kelly]]''br /1928 ''[[he Wedding March]]''br /1925 ''[[The Merry Widow]]''br /1924 ''[[Greed]]''br /1923 ''[[Merry-Go-Round]]''br /1922 ''[[Esposes frívoles]]''
center{{petit|(Puntuació mínima de 7 a FilmAffinity o IMDbref{{format ref}} http://www.imdb.com/name/nm0002233/filmorate/ref)}}/center
| pàgina web = 
| premis oscar = 
| afiawards = 
| premis golden globe = 
| premis emmy = 
| premis tony = 
| premis bafta = 
| premis goya = 
| premis cesar = 
| premis grammy = 
| Mostra de Venècia = 
| Festival de Berlin = 
| Festival de Canes = 
| Festival de Sitges = 
| premis gaudí = 
| filmfare awards = 
| national film awards = 
| imdb = 2233
}}
'''Erich von Stroheim''' ([[Viena]], [[Imperi Austrohongarès]], [[22 de setembre]] de [[1885]] - [[Maurepas]], [[Sena i Oise]], [[França]], [[12 de maig]] de [[1957]]) va ser un cineasta estatunidenc d'origen [[austríac]].

== Biografia ==

De nom real Erich Oswald, va néixer a Viena en una acomodada família de comerciants [[jueus]]. Va estudiar a l'Acadèmia Militar de Viena, però la seva carrera militar va acabar el 1909 quan va desertar i emigrar als Estats Units a causa d'uns deutes. Durant cinc anys va treballar en els més diversos llocs de treball fins que el 1914 va arribar a [[Hollywood]] per treballar de figurant, especialista i actor. Els seus coneixements militars el converteixen en assessor i ajudant de direcció. Durant la [[Primera Guerra Mundial]] va encarnar malvats oficials [[prussians]], el que el va convertir en un reconegut actor. Va ser el protagonista d'una campanya publicitària amb la seva imatge i amb la frase aquest és l'home a qui li agradaria odiar.

Va decidir ser director de cinema després de treballar com a actor i ajudant amb [[David W. Griffith]] a ''[[El naixement d'una nació]]'' i ''[[Love's Struggle Through the Ages]]'' el 1916. Va convèncer al productor [[Carl Laemmle]], creador dels estudis [[Universal Studios|Universal]], perquè el deixés escriure, produir i protagonitzar ''[[Blind Husbands]]'', on apareix el seu interès pel naturalisme i els personatges problemàtics. El 1922 van començar els seus problemes quan va finalitzar ''[[Esposes frívoles]]'', una història de sexe ambientada a [[Montecarlo]], i que dura quatre hores, pensada per ser exhibida en dues parts. El director de producció [[Irving Thalberg]], el va obligar a tallar-la per la meitat i durant el rodatge de ''[[Merry-Go-Round]]'' va ser acomiadat. Així, von Stroheim es va convertir en el primer director acomiadat de la història. Tot i l'acomiadament, treballa per a la Goldwyn, que li va produir ''[[Greed]]'' el 1923. Durant el llarg rodatge del film, que va durar més de 9 mesos, als que van seguir 6 de muntatge, la Goldwyn es va unir amb la Metro Corporation. El cap que li havia amargat la vida a la Metro, Irving Thalberg, va tornar i es va produir un altre enfrontament entre director i productor, que va reduir el metratge de la pel·lícula de les 9 originals muntades pel director (a partir de les 96 hores de material filmat) a només dues hores i la sabotejar. Erich von Stroheim mai va voler veure el resultat d'aquesta mutilació de la seva obra.

En compensació per això Thalberg li va donar un ampli pressupost per rodar ''[[The Merry Widow]]'', versió muda de la famosa opereta de Victor Leon i Leon Stein, que es va convertir en un gran èxit i en un dels seus pocs treballs que no va ser manipulat per productors. Va ser contractat per la [[Paramount]] i va realitzar ''[[The Wedding March]]'', però la seva llarga durada va fer que els problemes es repetissin. L'estudi la va dividir en dues parts per a la seva exhibició, Stroheim no ho va acceptar perquè a la segona part se li donava el nom de ''Lluna de mel''. L'actriu [[Gloria Swanson]], va convèncer al seu amant, el banquer Joseph P. Kennedy perquè financés ''[[Queen Kelly]]'', un projecte del controvertit director amb ella de protagonista, on una vegada més l'acció transcorre en un inventat país centreeuropeu enmig d'una decadent aristocràcia. Durant el rodatge es van deteriorar les relacions entre director i estrella, la censura va pressionar perquè es canviés al final, situat en un prostíbul africà i l'arribada del so va canviar moltes coses: Joseph P. Kennedy es va dedicar a la política i la pel·lícula va quedar inacabada. El 1931 Gloria Swanson va estrenar una versió sonoritzada de la part gravada i el 1985 es va distribuir una versió en la qual apareixien algunes fotografies i nous rètols. La seva activitat com a director acaba als 48 anys amb ''[[Hello, Sister!]]'', La seva única producció sonora, amb què va tornar a tenir problemes amb les productores i que va acabar en l'oblit.

Durant la primera meitat dels anys trenta va tornar a treballar com a actor, guionista i assessor en films irregulars. El 1937 [[Jean Renoir]] li va oferir encarnar el comandant Rauffenstein a ''[[La Grande Illusion]]''. Això el va portar a França on va intervenir en 16 pel·lícules. La [[Segona Guerra Mundial]] el va portar de tornada als Estats Units i va rodar allà noves pel·lícules sempre com a actor, entre les quals destaquen ''[[Five Graves to Cairo]]'' de [[Billy Wilder]], on interpreta el [[mariscal Rommel]] i el film policíac d'[[Anthony Mann]] ''[[El gran Flamarion]]''. Va tornar a França, on li oferien pitjors papers però el tractaven millor. El 1950 Wilder li va donar un dels papers protagonistes de ''[[Sunset Boulevard (pel·lícula)|Sunset Boulevard]]'', Max von Mayerling, exdirector, xofer i majordom de l'antiga estrella del cinema mut, Norma Desmond, interpretada per la seva antiga col·laboradora, [[Gloria Swanson]].

Va morir el 12 de maig de 1957 a la localitat francesa de Maurepas. 

== Filmografia com a director ==

*''[[Blind Husbands]]'' (1919)
*''[[The Devil's Passkey]]'' (1920) 
*''[[Esposes frívoles]]'' (1922) 
*''[[Merry-Go-Round]]'' (1923)
*''[[Greed]]'' (1924) 
*''[[The Merry Widow]]'' (1925) 
*''[[The Wedding March]]'' (1928) 
*''[[Queen Kelly]]'' (1929) 
*''[[Walking Down Broadway aka Hello, Sister]]'' (1933)

== Referències ==
{{Referències}}	

== Enllaços externs ==
{{commonscat}}
* {{imdb name| id=2233}}
* {{tcmdb name| id=186040}}
* {{amg artist| id=118401}}
* {{findagrave| id=7126906}}

{{Autoritat}}
{{ORDENA:Stroheim, Erich Von}}
[[Categoria:Directors de cinema austríacs]]
[[Categoria:Actors de cinema europeus]]
[[Categoria:Artistes austríacs]]
[[Categoria:Actors de cinema mut]]
[[Categoria:Vienesos]]</text>
      <sha1>ttm7o6fbvnzrt232vi7fyb0egyybnv2</sha1>
      <model>wikitext</model>
      <format>text/x-wiki</format>
    </revision>
  </page>