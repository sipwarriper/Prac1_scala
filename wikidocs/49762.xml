<page>
    <title>Corfbol</title>
    <ns>0</ns>
    <id>49762</id>
    <revision>
      <id>13821134</id>
      <parentid>13787494</parentid>
      <timestamp>2014-07-14T10:12:20Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Partit de korfbal.jpg|thumb|Partit de korfbal entre la [[Selecció Catalana de Corfbol|selecció catalana]] i l'[[Selecció alemanya de corfbol|alemanya]] al torneig 3 nacions del [[2008]].]]
El '''corfbol''' o '''korfbal''' és un [[esport d'equip]] jugat entre dos equips que cerquen introduir una pilota dins d'una cistella de color groc. Els equips són mixts, formats per quatre homes i quatre dones, i l'[[pista de corfbol|àrea de joc]] es divideix entre les zones d'''atac'' i ''defensa''. El corfbol, tot i que pot mantenir certes similituds amb el [[bàsquet]], de fet es considera una evolució del ''ringboll'' [[Suècia|suec]] (''ringball'' en [[anglès]]) amb influències d'aquest.

El corfbol es basa en els principis de la cooperació, la [[no-violència]], la no especialització, l'habilitat i la [[coeducació]]. És un dels exemples més clars de les possibilitats d'evitar la [[segregació per sexes]] a l'esport.

== Història ==
[[Fitxer:Korfbal 1928 actie.jpg|thumbnail|Partit de korfbal als [[Jocs Olímpics d'estiu de 1928|Jocs Olímpics de 1928]]]]
[[Nico Broekhuysen]] ([[Amsterdam]], [[Països Baixos]] [[1876]] - [[1958]]), un mestre d'[[Amsterdam]], és considerat el fundador d'aquest esport després d'un viatge a [[Suècia]] a l'estiu per dur a terme un seminari sobre [[educació física]]. Allà va conèixer un [[esport]] anomenat ''Ringball'' en el que homes i dones jugaven junts. L'objectiu d'aquest esport era el d'aconseguir un punt llençant una pilota per una anella fixada a un pal de 3 metres d'alçada. En tornar a als Països Baixos, va canviar algunes normes i va establir el primer reglament d′aquest esport l'any [[1902]].ref{{ref-web | url=http://www.knkv.nl/Flex/Site/Page.aspx?PageID=14090Lang=NL| títol=Historie van Korfbal| editor=KNKV| llengua=neerlandès}}/ref Els països on tradicionalment s'ha practicat més són [[Bèlgica]] i els [[Països Baixos]], països que copen les dues primeres posicions de tots els [[Campionat del món de corfbol|campionats del món]] absoluts que s'han disputat fins a la data. 

És un esport reconegut pel [[Comitè Olímpic Internacional]] (COI) tot i que no forma part del programa olímpic.ref{{ref-web |url=http://www.olympic.org/content/the-ioc/recognised-sport-federations/federation22/|títol=Federacions esportives reconegudes pel COI|editor=COI|llengua=anglès}}/refref{{ref-web |url=http://www.korfball.org/ikf/official-news/162/147-ioc-re-affirms-recognition-of-ikf|títol=IOC re-affirms recognition of IKF|editor=IKF|data=24 de maig de 2004|llengua=anglès}}/refref{{ref-web |url=http://www.korfball.org/ikf/official-news/162/1185-ioc-extends-recognition-of-korfball|títol=IOC extends recognition of korfball|editor=IKF|data=30 d'abril de 2008|llengua=anglès}}/ref Va ser esport de demostració durant els [[Jocs Olímpics]] de [[Jocs Olímpics d'estiu 1920|1920]]ref{{ref-web|cognom=van de Vooren|nom=Jurryt|url=http://www.sportgeschiedenis.nl/2007/09/14/vergeten-sporthelden-nico-broekhuysen.aspx|consulta=20 de juny de 2013|títol=Vergeten sporthelden: Nico Broekhuysen|editor=Sportgeschiedenis.nl|llengua=holandès}}/ref i [[Jocs Olímpics d'estiu 1928|1928]], celebrats a [[Anvers]] i [[Amsterdam]] respectivament. L'acceptació internacional aniria a poc a poc fins després de la [[Segona Guerra Mundial|II Guerra Mundial]].

En l'actualitat, el corfbol es practica activament arreu del món: des d'[[Austràlia]] fins a la [[Gran Bretanya]], des de l'[[Índia]] fins a [[Israel]] i des de [[Taiwan]] fins als [[Estats Units d'Amèrica]]. Darrerament la [[Federació Internacional de Korfbal]] (IKF) està mostrant un gran interès a potenciar també els països de l'Est d'Europa, amb l'objectiu d'estendre la pràctica d'aquest esport a totes les zones del món. La Federació Internacional compta amb 59 federacions nacionals afiliades.ref{{ref-notícia|títol=IKF World Korfball Congress and General Meeting|publicació=IKF|url=http://www.ikf.org/2013/10/ikf-world-korfball-congress-and-general-meeting/|consulta=22 desembre 2013|data=22 octubre 2013|llengua=anglès}}/ref

== Reglament ==
Aquestes són les regles més importants i característiques del corfbol:ref{{ref-web|url=http://www.korfbal.cat/documents.php?veure=5|consulta=21 de juny de 2013|títol=Reglament de korfbal|obra=Korfbal.cat|editor=Federació Catalana de Korfbal}}/ref 

=== La pista ===
[[Fitxer:pista.png|200px|thumb|right|Diagrama d'una pista de corfbol ''indoor''.]]
La pista de corfbol és la superfície on es desenvolupa el joc. Les pistes interiors acostumen a ser de [[parquet]] i les exteriors de [[ciment]], [[asfalt]], [[terra]] o [[gespa]]. És una pista [[simetria|simètrica]], i les mides varien segons sigui aquesta interior o exterior. A Catalunya, tots els partits de les competicions oficials es disputen amb les dimensions de la pista coberta, un camp [[rectangle|rectangular]] de 40 x 20 metres, dividida en dues zones iguals per una línia central. Una meitat serà la zona d'atac i l'altra la de defensa. A cada camp trobem una cistella. 

Al korfbal platja, tant les dimensions de la pista com el reglament varien substancialment.

=== Els equips ===
Un equip de korfbal el componen dos quadres. Un quadre està format per quatre jugadors, obligatòriament dos homes i dues dones. Per tant, a cada equip de korfbal hi juguen vuit jugadors: quatre de cada sexe. A cada meitat de camp se situarà un quadre de cada equip, un quadre atacarà i l'altre defensarà. Durant el partit, cada dues cistelles els jugadors canviaran de costat de la pista, canviant així la seva funció també (els atacants passen a ser defensors i a l'inrevés).

=== La cistella ===
[[Fitxer:Korfball basket with ball size 5.jpg|thumbnail|esquerra|Cistella i pilota de corfbol]]
La cistella (o ''korf'') està situada a 6,67 metres de la línia de fons de la pista, és a dir, a un terç de la línia de fons. L'alçada de la cistella és de 3,5 metres (a les categories de formació l'alçada és menor). Tradicionalment, s'ha fet servir cistelles de [[vímet]], però des de l'any [[2005]] les cistelles reglamentàries són sintètiques. 

Una cistella des de qualsevol punt de la pista de corfbol val un punt, sempre que el llançament es faci des del quadre d'atac.

=== Com es juga ===
Els partits es divideixen en dues parts de 30 minuts, amb un descans de 10.

En atac, els quatre atacants es poden anar passant la [[pilota]] amb l'únic impediment que no poden desplaçar-se amb ella. Amb la pilota a les mans es permet [[pivotar]]. L'objectiu és aconseguir desmarcar-se per fer una cistella.

En defensa, s'ha d'impedir el llançament dels jugadors de l'equip rival. Només es poden defensar jugadors del mateix sexe, i mai en superioritat numèrica (un atacant només pot ser defensat per un defensor). No es pot treure la pilota de les mans, només es pot interceptar.

==== El defensat ====
[[Fitxer:Acció de defensat.jpg|thumbnail|esquerra|Acció de defensat]]
[[Fitxer:area korfbal.png|200px|thumbnail|Diagrama de l'àrea de penal al corfbol.]]
El defensat és una de les posicions més característiques d'aquest esport. Un jugador pot llençar a cistella, des del quadre d'atac, sempre que no estigui en posició de defensat. Un atacant està defensat quan té un defensor davant seu i compleix les següents condicions:
* és un defensor del mateix sexe,
* es troba a la distància d'un braç i mirant l'atacant,
* intenta bloquejar el llançament,
* es troba més a prop del ''korf'' que l'atacant.

=== El penal ===
El llançament de penal és la sanció màxima, i consisteix en un llançament directe a cistella des del punt de penal. El punt de penal està a 2,5 metres de la cistella. Al voltant de la cistella i del punt de penal trobem una àrea que les envolta, la qual no es pot traspassar per cap defensor ni cap atacant durant un llançament de penal.

== Corfbol platja ==
El corfbol platja és una variant del corfbol jugada a la sorra de la platja. Aquest tipus de competicions es disputen seguint el reglament oficial establert per la [[Federació Internacional de Korfbal]]:ref name=circuit{{ref-web|url=http://www.korfbal.cat/korfbalplatja.php|consulta=18 de juny de 2013|títol=Circuit català de Korfbal Platja 2013|editor=Federació Catalana de Korfbal}}/ref
*El Korfbal platja es juga en un camp de mida 8 x 16 metres, amb dues cistelles, cada una a 3 metres de la línia de fons. 
*Cada equip consta de quatre jugadors, dos homes i dues dones. No obstant això, durant el partit, només tres membres de l'equip estaran presents al camp.
*Un partit consta de quatre quarts de cada 2 minuts, sense possibilitats de fer canvis. L'estructura dels equips a cada quart és:
**1r quart: dues dones i un home
**2n quart: una dona i dos homes.
**3r quart: dues dones i un home
**4t quart: una dona i dos homes.
*Un ''free-pass'' serà castigat amb un tir lliure des de la part posterior o lateral. 
*En el cas que l'àrbitre ha xiulat un ''free-pass'' però tot i així l'atacant anota, la cistella serà comptabilitzada i a més, l'equip té dret de llançar un ''free-pass'' addicional.
*No existeix la norma del defensat.

== Vegeu també ==

* [[Llista de clubs de corfbol]]
* [[Campionat del món de corfbol]]
* [[Corfbol a Catalunya]]

== Referències ==
{{Referències|2}}

== Bibliografia ==
{{commonscat|Korfball}}
{{Viquinotícies|Categoria:Corfbol}}
* Cumellas, M. y Padró F. (1999). El korfball: coeducació i cooperació. ''En revista Guix, n. 252.'' Barcelona: Grao.
* Cumellas, M. y González, J. (2000). El korfball, un deporte ideal para practicar en los centros de enseñanza. ''En revista digital Lecturas: Educación Física y Deportes.'' http://www.efdeportes.com 
* Cumellas, M. y Padró, F. (2002). El korfball: coeducación y cooperación. ''En Género y educación. La escuela coeducativa''. Barcelona: Grao.
* {{ref-llibre |cognom=Padró |nom=Francesc |cognom2=Arderiu |nom2=Meritxell |cognom3=Cumellas |nom3=Montserrat |títol=Unidades didácticas para secundaria X. Korfball. Fútbol americano. Coeducación y cooperación |url= http://books.google.cat/books?id=-D8JUWOQVBECprintsec=frontcover#v=onepageqf=false|llengua=castellà |editorial=INDE |lloc=Barcelona |data=1999 |pàgines= |col·lecció= Unidades didácticas|isbn=84-95114-79-8 |ref=}}

== Enllaços externs ==
*[http://www.ikf.org Federació Internacional de Korfbal]
{{Autoritat}}
[[Categoria:Corfbol| ]]</text>
      <sha1>imcdx94qvcgmigiu2t7230nh7vy2d5t</sha1>
      <model>wikitext</model>
      <format>text/x-wiki</format>
    </revision>
  </page>