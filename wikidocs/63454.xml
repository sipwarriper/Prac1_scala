<page>
    <title>Pere II de Iugoslàvia</title>
    <ns>0</ns>
    <id>63454</id>
    <revision>
      <id>13988988</id>
      <parentid>13824188</parentid>
      <timestamp>2014-08-31T07:52:05Z</timestamp>
      <contributor>
        <username>Bestiasonica</username>
        <id>3164</id>
      </contributor>
      <minor></minor>
      <text>{{Monarca 
| nom    = Pere II brПетар II
| encapçalat =
| imatge = Peter II Karadordevic.jpg
| text imatge = 
| títol       = [[Regne de Iugoslàvia|Rei de Iugoslàvia]] 
| regne = 9 d'octubre de 1934 – 29 de novembre de 1945
| regent = [[Príncep Pau de Iugoslàvia|Pau, Príncep Regent]] (1934–1941)
| predecessor =[[Alexandre I de Iugoslàvia|Alexandre I]]
| successor = 
| coronació = 
| altrestítols = 
| nom complet = 
| data de naixement = {{Data naixement|1923|9|6}} 
| lloc de naixement = [[Belgrad]] 
| data de defunció = {{Data defunció i edat|1970|11|3|1923|09|6}} 
| lloc de defunció = [[Denver]], [[Colorado]] ([[Estats Units]])
| hereu = [[Alexandre de Iugoslàvia (cap de la casa reial de Sèrbia)|Alexandre]]
| reina = [[Alexandra de Grècia (reina de Iugoslàvia)|Alexandra de Grècia i Dinamarca]]
| consort = 
| esposa 1 = 
| esposa 2 = 
| esposa 3 = 
| descendència = 
| casa reiale = 
| dinastia = Dinastia [[Karađorđević]]
| pare = [[Alexandre I de Iugoslàvia|Alexandre I]]
| mare = [[Maria de Romania]]
| signatura = 
| escut = 
}}
'''Pere II de Iugoslàvia''' ([[Belgrad]], [[1923]] - Los Angeles, [[Califòrnia]], [[1970]]) fou l'últim rei sobirà de [[Regne de Iugoslàvia|Iugoslàvia]]. Rebesnét de la reina [[Victòria I del Regne Unit]] i del tsar [[Alexandre II de Rússia]] era nét del rei [[Ferran I de Romania]].

Nascut el dia 6 de setembre de l'any 1923 al Palau Reial de [[Belgrad]] el seu pare era el rei [[Alexandre I de Iugoslàvia]] i la seva mare la princesa [[Maria de Romania, reina de Iugoslàvia|Maria de Romania]]. El seu padrí fou el rei [[Jordi VI del Regne Unit]]. Els avis paterns de Pere eren el rei [[Pere I de Sèrbia]] i la princesa [[Zorka de Montenegro]] mentre que per via materna ho eren el rei [[Ferran I de Romania]] i la princesa [[Maria del Regne Unit (reina de Romania)|Maria del Regne Unit]].

Rebé una educació cortesana al Palau Reial de [[Belgrad]] i posteriorment ingressà al Col·legi elitista anglès de Sandroyd. Hagué d'abandonar els seus estudis anglesos després de l'assassinat del seu pare a [[Marsella]] per un revolucionari macedoni de nom [[Vlada Georgieff]] i instal·lar-se a [[Belgrad]] a títol de rei. Malgrat tot fins a l'any [[1941]] s'establí una regència al país dirigida pel príncep [[Pau de Iugoslàvia]].

L'any [[1944]] el monarca es casà a [[Londres]] amb la princesa [[Alexandra de Grècia (reina de Iugoslàvia)|Alexandra de Grècia]]. La princesa era filla del rei [[Alexandre I de Grècia]] i de la senyora [[Aspasia Manos]]. La parella tingué un únic fill:

* SAR el príncep [[Alexandre de Iugoslàvia (cap de la casa reial de Sèrbia)|Alexandre de Iugoslàvia]] nat el [[1945]] a [[Londres]] malgrat que el Govern britànic concedí la territorialitat iugoslàvia a l'habitació de l'hotel Claridge's on nasqué el príncep. Es casà el [[1972]] amb la princesa [[Maria Glòria d'Orleans-Bragança]] de la qual es divorcià posteriorment i es tornà a casar amb [[Caterina Batis]] l'any [[1985]].

El 27 de març de [[1941]] Pere II fou proclamat Rei de Iugoslàvia després d'un cop d'estat en suport dels britànics en contra de la decisió del príncep regent Pau d'adherir-se al Pacte Tripartit (Eix) arran de la firma del Tractat de Viena del 25 de març de [[1941]]. Arran d'aquest cop d'estat la família del príncep Pau fou expulsada del país i el nou rei, inexpert, restà sol a [[Belgrad]].

Un mes després les tropes nacionalsocialistes van posposar l'atac a [[Rússia]] i es decidiren a ocupar [[Regne de Iugoslàvia]] i posteriorment [[Grècia]]. Amb menys de tres setmanes la totalitat del regne caigué en mans dels alemanys sense haver deixat de bombardejar durant tres llargues nits les principals ciutats del país. L'ocupació fou efectuada per tropes alemanyes, italianes, búlgars i hongareses. 

El rei hagué d'abandonar el país i partí a un exili desconcertant. En un primer moment s'establí a [[Grècia]] havent d'abandonar el sol grec per dirigir-se a [[Jerusalem]] i després al [[El Caire|Caire]]. Malgrat tot, el mes de juny del [[1941]] ja era establert a [[Londres]] on aprofità per completar els seus estudis a la prestigiosa Universitat de Cambridge i integrar-se a la [[Royal Air Force]].

Arran de l'ocupació nacionalsocialista s'organitzaren dos grups antagònics de guerrillers. D'una banda aquells que es mostraven partidaris de la restauració de la monarquia, els [[txètniks]], liderats pel general [[Draža Mihailović]] ministre de defensa del govern, i de l'altra pels [[Partisans (Iugoslàvia)|partisans]] de caràcter comunista liderats per [[Josip Broz Tito]]. En un primer moment els aliats recolzaren materialment i econòmicament els partisants reialistes, suport que canvià després de la [[Conferència de Teheran]] on es decidí que [[República Federal Socialista de Iugoslàvia|Iugoslàvia]] restaria sota influència soviètica.

Després de la [[Segona Guerra Mundial]] l'Assemblea constituent decidí, el 29 de novembre de [[1945]], aprovar l'abdicació del rei. Malgrat els intents de retorn de Pere mai pogué tornar a trepitjar [[República Federal Socialista de Iugoslàvia|Iugoslàvia]]. La seva situació personal tan a nivell emocional com econòmic patiren diversos revesos que feren que el monarca visqués separadament del seu fill i la seva muller.

Emigrat als [[Estats Units]] hi trobà la mort en una operació de trasplantament de fetge que es realitzà a un hospital de Denver. Enterrat a un monestir ortodox d'Illinois, és el primer monarca europeu enterrat al continent americà. Els seus drets dinàstics passaren al seu únic fill.

{{Commonscat|Peter II of Yugoslavia}}
{{Autoritat}}
{{ORDENA:Pere II De Iugoslavia}}
[[Categoria:Iugoslaus]]
[[Categoria:Reis de regnes europeus]]
[[Categoria:Monarques destronats]]
[[Categoria:Persones de Belgrad]]</text>
      <sha1>ceoom1i1wgbvc1ir50xw4o8o83qsi3e</sha1>
      <model>wikitext</model>
      <format>text/x-wiki</format>
    </revision>
  </page>