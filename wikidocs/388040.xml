<page>
    <title>1a Divisió Aerotransportada (Regne Unit)</title>
    <ns>0</ns>
    <id>388040</id>
    <revision>
      <id>13876242</id>
      <parentid>13724134</parentid>
      <timestamp>2014-07-21T16:14:38Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Simplificant</comment>
      <text>{{Infotaula unitat militar
|nom_de_la_unitat_militar= 1a Divisió Aerotransportada
|imatge= [[Fitxer:British Airborne Units.svg|200px|Insígnia]]
|peu_de_foto= El [[Pegàs (mitologia)|Pegàs]] muntat per [[Bel·lerofont]], insígnia de les forces paracaigudistes britàniques
|periode = [[Segona Guerra Mundial]]
|data de Lleva= [[31 d'octubre]] de [[1941]] 
|dissolució= [[1945]]
|pais= [[Fitxer:Flag of the United Kingdom.svg|23px|Bandera del Regne Unit]] [[Regne Unit]]
|branca= [[Fitxer:Flag of the British Army.svg|23px|Bandera de l'Exèrcit Britànic]] [[Exèrcit Britànic|Exèrcit]]
|arma= 
|tipus= Divisió Aerotransportada
|mida= ~ 10.000 homes
|estructura=
|coronel= 
|oficials_destacats= Maj.Gen.[[Frederick Browning]]br / Maj.Gen.[[Roy Urquhart]]
|batalles= [[Operació Colós]], [[Operació Tallant]], [[Operació Freshman]], [[Campanya de Tunísia|Tunísia]], [[Operació Husky|Batalla de Sicília]], [[Operació Pallassada|Itàlia]], [[Operació Horta]], Dinamarca, Noruega
|lema=
|divisa= 
|malnon= Red Devils (''Diables Vermells'')
|condecoracions= 4 [[Creu Victòria|VC]]
}}

La '''1a Divisió Aerotransportada''' va ser una formació militar que es va formar i va combatre durant la [[Segona Guerra Mundial]]. Va patir grans pèrdues en el transcurs les operacions en les que va participar, especialment durant l'[[Operació Horta]], l'operació que va fer famosa a la divisió per la seva defensa del pont d'Arnhem. La divisió va ser la primera a fer servir la [[boina grana]], avui un símbol internacionalment reconegut de les forces aerotransportades d'el·lit. 

== Història ==
=== Formació de la divisió, nord d'Àfrica i Sicília ===
La 1a Divisió Aerotransportada va ser formada el [[31 d'octubre]] de [[1941]], sota el comandament del [[Major General]] [[Frederick Browning]]. En un inici estava formada per la [[1a Brigada Paracaigudista (Regne Unit)|1a Brigada Paracaigudista britànica]] i per la [[1a Brigada d'Aterratge (Regne Unit)|1a Brigada d'Aterratge]]. Al juliol de 1942 rebé la [[2a Brigada Paracaigudista (Regne Unit)|2a Brigada Paracaigudista]], arribant a ser tota una [[divisió (militar)|divisió]]. Però a finals de 1942, la 1a Brigada Paracaigudista va ser enviada al [[Campanya del nord d'Àfrica|nord d'Àfrica]], reduint-se de nou la força de la brigada. En la seva absència se li afegí la [[3a Brigada Paracaigudista (Regne Unit)|3a Brigada Paracaigudista britànica]].

L'[[1 de maig]] de [[1943]], la divisió, sota el comandament del Major General [[George F. Hopkinson]], va ser destinada al nord d'Àfrica, per unir-se a la 1a Brigada. La 3a Brigada va quedar-se a Gran Bretanya, formant la base per a la [[6a Divisió Aerotransportada (Regne Unit)|6a Divisió Aerotransportada]]. La 1a Aerotransportada s'emprà per a la [[Operació Husky|invasió de Sicília]], però només hi van participar la 1a Brigada Paracaigudista i la 1a Brigada d'Aterratge.

El [[9 de setembre]], la unitat va rebre ordres per dirigir-se a [[Tàrent]]. Tot just arribar a port, (les Brigades Paracaigudistes [[2a Brigada Paracaigudista (Regne Unit)|2a]] i la [[4a Brigada Paracaigudista (Regne Unit)|4a]] s'havien unit poc abans) va avançar terra endins. Però el Major General Hopkinson va ser mort pel foc enemic i el comandament passà al [[Brigadier]] [[Ernest Down]], comandant de la 1a Brigada. Al novembre, la Divisió va rebre l'ordre de tornar cap a Anglaterra, si bé la [[2a Brigada Paracaigudista (Regne Unit)|2a Brigada Paracaigudista]] va ser destacada a Itàlia com una unitat separada.

=== Dia D i següents ===
Al gener de 1944, el Maj. Gen. [[Roy Urquhart]] va rebre el comandament de la divisió. Durant el [[Operació Overlord|Dia-D]], la divisió va quedar en reserva, mentre que la [[6a Divisió Aerotransportada (Regne Unit)|6a Aerotransportada]] feia els salts sobre [[França]]. Durant les primeres etapes de la lluita a Normandia es va planejar llançar la divisió al sud de la ciutat de [[Caen]] per donar suport a l'[[Operació Perch]], però l'operació va ser vetada per la força aèria per considerar-la massa arriscada pels homes de la divisió, així com pels pilots que hi participarien. 

El [[2 d'agost]] de [[1944]], la divisió esdevingué part del [[1r Exèrcit Aliat Aerotransportat]].

Entre Normandia i [[Operació Horta|Arnhem]] es van planejar fins a 17 operacions paracaigudistes pel 1r Aerotransportat, però totes elles van ser cancel·lades per un motiu o per altre (normalment perquè les unitats terrestres avançaven tan ràpidament que els objectius quedaven superats). Això va fer que els membres de la divisió rebessin el malnom de Stillborn Division.

=== L'Operació Horta ===
[[Fitxer:Waves of paratroops land in Holland.jpg|200px|right|thumb|Onades de paracaigudistes aterren a Holanda durant l'Operació Horta al setembre de 1944.]]
[[File:British paratroopers in Oosterbeek cropped.jpg|thumb|esquerra|Paracaigudistes britànics a Oosterbeek]]
Abans de l'[[Operació Horta]], la 1a Aerotransportada mai no havia lluitat com una única unitat. No obstant això, per aquesta operació, se li ordenà capturar el pont sobre el Rin de la ciutat d'[[Arnhem]], mentre que el [[30è Cos (Regne Unit)|XXX Cos]] avançava des de [[Bèlgica]]. A les etapes inicials del pla, el General Urquhart va demanar una zona plana i defensable on pogués aterrar la seva divisió. Si bé havien diverses zones que semblaven apropiades, totes elles tenien desavantatges, i la divisió va veure's forçada a aterrar a uns 12 km de distància d'un pont d'importància vital que havia de conquerir i defensar, contravenint totes les lliçons clau apreses tant a Sicília com al [[Operació Overlord|Normandia]] sobre el fet de llençar les tropes paracaigudistes tan a prop com fos possible dels seus objectius.

A més, avions de reconeixement i la [[Resistència holandesa]] havien vist alguns tancs enemics als boscos propers a Arnhem. No obstant això, el comandament del [[21è Grup d'Exèrcits (Regne Unit)|21è Grup d'Exèrcits]] va menysprear aquelles fotografies, afirmant que els tancs eren inútils. Gran part de les operacions d'espionatge aliades a Holanda havia acabat en mans alemanyes, la qual cosa va fer que no es confiés en la informació. De fet, dues divisions panzer de les [[Waffen SS]] havien sigut desplaçades fins a Arnhem per descansar, doncs semblava un lloc tranquil. La resistència holandesa va identificar correctament aquestes divisions i passà la informació als Aliats el [[10 de setembre]]. Però, malgrat tot això, la 1a Aerotransportada saltà el [[17 de setembre]] de [[1944]] tal com estava previst.

Per tal de poder capturar ben aviat el pont, s'envià una unitat muntada en jeeps com a part de la divisió. Però gran part d'aquesta unitat de jeeps es va perdre quan 38 planadors no van aconseguir arribar a la zona de llançament. La resta de vehicles eren lents per ser moguts després d'aterrar, i els seus vehicles de capçalera van quedar embussats de camí fins a Arnhem. Per tot plegat, la 1a Aerotransportada hagué d'anar fins a Arnhem a peu. A més, només la meitat de la divisió va arribar el primer dia per la decisió del 1r Exèrcit Aerotransportat de fer només un salt el primer dia, tot i que tots els comandants de divisió n'havien demanat dos. Els 3 batallons de la 1a Brigada van ser enviats a endinsar-se a Arnhem, però només el 2n batalló va poder arribar fins al pont. Aquest batalló, a les ordres del [[Tinent Coronel]] [[John Dutton Frost|Johnny Frost]] va ocupar diversos edificis prop de la pota nord del pont. Frost va intentar en dues ocasions conquerir la pota sud, però ambdós atacs van acabar fracassant.

La divisió va fer diverses temptatives per reforçar a Frost, però els alemanys, operant al costat de la frontera alemanya, van rebre molts reforços ràpidament, sent capaços de rebutjar els atacs britànics, fins a fer retrocedir finalment la resta de la 1a Aerotransportada lluny del pont d'Arnhem, a on resistia John Frost i el 2n Batalló. El [[20 de setembre]] s'hagué de decidir abandonar a Frost a la seva sort, i la 1a Aerotransportada ocupà una posició defensiva prop d'[[Oosterbeek]]. La divisió havia aterrat a la riba nord del Rin, mentre que el XXX Cos avançava des del sud. S'esperava que quan els homes del XXX Cos arribessin es podria assegurar el costat sud del riu i travessar el pont per rellevar la divisió al nord.

Els homes lleugerament armats de Frost van continuar mantenint la pota nord del pont dins de la ciutat d'Arnhem, defensant la seva posició des de diverses cases que envoltaven les aproximacions al pont. Tot i que l'artilleria i els tancs alemanys atacaven contínuament les posicions britàniques, es van mantenir ferms. Però, pel [[21 de setembre]], la munició del batalló pràcticament s'havia esgotat, i la rendició va ser inevitable. Entrenats per operar sols o amb un suport mínim, darrere les línies enemigues i contra unes forces enemigues numèricament superiors, van mantenir la zona del pont durant 3 dies i 4 nits, que és el que el comandament aliat havia estimat que podria fer tota la divisió (consistent en uns 10.000 homes). El batalló de Frost estava compost per uns 745 homes, dels quals en van sobreviure un centenar per ser fets presoners, a més d'uns 200 ferits que ja havien estat evacuats.

La divisió aerotransportada, sense blindats i amb molt poques armes anti-tanc, va ser capaç de defendre's d'un exèrcit quatre vegades major, amb un immens suport artiller i blindat. Va ser un fet extraordinari que es va fer mereixedor de la seva fama (posteriorment el pont va rebre el nom de Frost). La principal força de la [[1a Brigada Paracaigudista Independent Polonesa|Brigada Paracaigudista Polonesa]] i del XXX Cos van arribar a la riba sud del riu el dia 22, 3 dies més tard del previst. Però no van poder travessar-lo, excepte uns 200 paracaigudistes polonesos que van anar a reforçar el perímetre d'Oosterbeek. El 25, s'ordenà a la divisió que es retirés pel riu. Deixant enrere als operadors de ràdio, als metges i a aquells més ferits. El General. Urquhart i els 2.300 supervivents de la divisió es van retirar pel riu.

=== Epíleg ===
L'alt comandament havia estimat que la 1a Aerotransportada només podria mantenir la posició al nord del riu fins a un màxim de 4 dies. Però, tot i que estava mancat de forces, va mantenir la posició fins a 8 dies. Amb menys d'una quarta part de la divisió retornant d'Arnhem, ja no tornà a entrar en combat en tota la resta de la guerra, tot i que seccions de la divisió van ser enviats a Noruega al maig de 1945 per desarmar les tropes alemanyes allà destinades, que sumaven uns 35.000 homes, i una brigada va ser enviada a Dinamarca.

La divisió va ser retirada al Regne Unit a l'agost de 1945 i va ser dissolta al novembre d'aquell mateix any.

== Honors ==
Quatre homes de la 1a Divisió Aerotransportada van rebre la [[Creu Victòria]] [[Operació Horta#Creu Victòria|per les seves accions]] durant la batalla d'Arnhem:

* Sergent interí [[John Daniel Baskeyfield]] (1a Divisió Aerotransportada, Regiment de South Staffordshire)
* Major [[Robert Henry Cain]] (1a Divisió Aerotransportada, Fusellers Reials de Northumberland, afegit al 2n batalló del Regiment de South Staffordshire)
* Tinent [[John Hollington Grayburn]] (Regiment Paracaigudista, 2n Batalló)
* Capità [[Lionel Ernest Queripel]] (Regiment Paracaigudista, 10è Batalló)

== Orde de Batalla ==
La relació següent reflecteix l'orde de batalla de la 1a Divisió Aerotransportada a l'època de la seva participació a l'operació d'Arnhem (l'única ocasió en què la divisió va combatre amb tota la seva capacitat)
* '''1a Divisió Aerotransportada''' – Major General [[Roy Urquhart]]
** GSO 1 (ops) - Tinent Coronel C. Mackenzie
** GSO 2 (air) - Major D. Madden
** GSO 3 (intel) - Major H.P. Maguire
** Comandant Artilleria Reial - Tinent Coronel R. Loder-Symonds
** ADMS - Coronel G. Warrack (RAMC)
** Comandant Enginyers Reials - Tinent Coronel E. Meyers
** Comandant RASC - Tinent Coronel M. Packe
** AAQG Tinent Coronel - P. H. H. M. Preston
** ADOC Tinent Coronel - G. Mobbs
* '''[[1a Brigada Paracaigudista (Regne Unit)|1a Brigada Paracaigudista]]''' - Brigadier G. Lathbury
** 1r Batalló [[Regiment Paracaigudista (Regne Unit)|Regiment Paracaigudista]] - Tinent Coronel D. Dobie
** 2n Batalló Regiment Paracaigudista - Tinent Coronel J. Frost
** 3r Batalló Regiment Paracaigudista - Tinent Coronel J. Fitch
** 1a Bateria Anti-tanc aerotransportada, [[Artilleria Reial|RA]]
** 16è d'Ambulàncies Aerotransportades de Camp, [[Reial Cos Mèdic de l'Exèrcit|RAMC]] - Tinent Coronel E. Townsend
** 1r Esquadró Paracaigudista [[Enginyers Reials|RE]]
* '''[[4a Brigada Paracaigudista (Regne Unit)|4a Brigada Paracaigudista]]''' - Brigadier S.Hacket
** 10è Batalló Regiment Paracaigudista - Tinent Coronel K.Smith
** 11è Batalló Regiment Paracaigudista - Tinent Coronel G.Lea
** 156è Batalló Regiment Paracaigudista - Tinent Coronel des Voeux
** 2a Bateria Anti-tanc aerotransportada, [[Artilleria Reial|RA]]
** 133è d'Ambulàncies Aerotransportades de Camp, [[Reial Cos Mèdic de l'Exèrcit|RAMC]] - Tinent Coronel Alford
** 4t Esquadró Paracaigudista [[Enginyers Reials|RE]] - Major Perkins
* ''' [[1a Brigada d'Aterratge (Regne Unit)|1a Brigada d'Aterratge]]''' - Brigadier Hicks
** 1r Batalló [[The Border Regiment]] - Tinent Coronel T. Haddon
** 2r Batalló [[The South Staffordshire Regiment]] - Tinent Coronel Mc Cardie
** 7è Batalló (Galloway) [[The King's Own Scottish Borderers]] - Tinent Coronel R. Payton Reid 
** 181è d'Ambulàncies Aerotransportades de Camp - Tinent Coronel A. Marrable
* '''Unitats de Divisió ''' 
** 21a Companyia Independent Paracaigudista - Major B. Wilson
** 1r Regiment Lleuger d'Aterratge RA - Tinent Coronel S. Thompson
** 1 Unitat Aerotransportada Avançada d'Observació, RA Major Wight Boycott 
** 1a Unitat de Senyals - Tinent Coronel T.C.V. Stephenson
** 1r Esquadró de Reconeixement - Major F. Gough
** 9a Companyia de Camp (Aerotransportada) [[Enginyers Reials|RE]] - Major Winchester
** 261a Companyia de Camp (Aerotransportada) [[Enginyers Reials|RE]]
** 250a Companyia Lleugera Composta Aerotransportada, RASC
** 1r Parc Divisionari Aerotransportat, RAOC Major Chidgey
** 1r Taller Divisionari Aerotransportat, REME Tinent A.Butterworth
** 89è Cos Aerotransportat d'Intel·ligència – Policia Militar - Captità Killick
* '''Unitats Adjuntes'''
** [[1a Brigada Paracaigudista Independent Polonesa]] - Major General S. Sosabowski
*** 1r Batalló
*** 2n Batalló
*** 3r Batalló
*** A més d'Enginyers, Metges, AT, Senyals etc.
** 1r Regiment de Pilots de Planador - Tinent Coronel I. Murray
** 2n Regiment de Pilots de Planador - Tinent Coronel J. Place
** Enllaços holandesos Tinent Comandant A. Wolters i Tinent M. Knottenbelt

== Enllaços externs ==
* [http://www.pegasusarchive.org/ Pegasus Archive]
* [http://www.flickr.com/photos/tagesschau/sets/72157607406607785/ Photo's Airborne Remembrance 2008 Netherlands‏]


{{ORDENA:1a Divisio Aerotransportada Regne Unit}}	!--ORDENA generat per bot--
{{Enllaç AB|en}}

[[Categoria:Divisions de l'exèrcit britànic]]
[[Categoria:Unitats militars britàniques de la Segona Guerra Mundial]]</text>
      <sha1>sw702rzfisbd5bbg74yiu96vgn2rvno</sha1>
      <model>wikitext</model>
      <format>text/x-wiki</format>
    </revision>
  </page>