<page>
    <title>Orquestra Reial del Concertgebouw</title>
    <ns>0</ns>
    <id>514182</id>
    <revision>
      <id>13832279</id>
      <parentid>13194409</parentid>
      <timestamp>2014-07-15T11:08:27Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:ConcertgebouwAmsterdamTheNetherlands.jpg|thumb|Instantània nocturna del [[Concertgebouw]], seu de la KCO]]
L{{'}}'''Orquestra Reial del Concertgebouw''' (en [[neerlandès]]: ''Koninklijk Concertgebouworkest'', KCO) és l'[[orquestra simfònica]] més coneguda i respectada
dels [[Països Baixos]], i és generalment considerada com una de les millors del món. El seu nom prové del [[Concertgebouw]] ( sala de concerts en neerlandès) d'[[Amsterdam]], sala en la qual dóna els seus concerts. El títol Reial li fou atorgat l'any [[1988]] per la reina [[Beatriu I dels Països Baixos|Beatriu]]. 

== Història ==
El Concertgebouw es va inaugurar l'[[11 d'abril]] de [[1888]], però la KCO no seria creada fins a uns mesos després. Va donar el seu primer concert al Concertgebouw el [[3 de novembre]] de [[1888]] sota la direcció del seu director principal en els seus primers set anys, [[Willem Kes]]. L'any [[1895]], [[Willem Mengelberg]] n'esdevingué director principal i va romandre en aquest càrrec durant cinquanta anys, una permanència inusualment prolongada per a un director musical. (Altres llargues estades són les d'[[Evgeni Mravinski]] en l'[[Orquestra Filharmònica de Leningrad]], [[Ernest Ansermet]] en l'[[Orchestre de la Suisse Romande]], i la d'[[Eugene Ormandy]] en l'[[Orquestra de Filadèlfia]]). Generalment se li atribueix el mèrit d'haver col·locat l'orquestra a un nivell de major projecció internacional, amb un particular suport a la música de compositors contemporanis com ara [[Gustav Mahler]] i [[Richard Strauss]]. L'any [[1945]], arran de la controvèrsia provocada per la seua relació amb les forces [[nazi]]s d'ocupació durant la [[Segona Guerra Mundial]], Mengelberg va ser despatxat de la direcció principal, i se li va prohibir dirigir, inicialment per la resta de la seva vida, però després d'una apel·lació per un reduït període de sis anys, aplicats retroactivament des del 1945. Mengelberg va morir l'any [[1951]] poc abans d'expirar el seu exili, de tal manera que no va tornar a dirigir l'orquestra després de 1945. 

Entre 1945 i 1959, el director principal de l'orquestra va ser [[Eduard van Beinum]], qui havia debutat amb la formació l'any 1929. L'any 1931 havia estat designat com ''segon director'' i l'any 1938 co-director principal. Una de les seues especialitats van ser les simfonies d'[[Anton Bruckner]], i en va deixar enregistraments comercials de la ''[[Simfonia núm. (Bruckner)|vuitena]]'' i la ''[[Simfonia núm. 9 ( Bruckner)|novena]]'' per al segell [[Philips]]. Van Beinum seria director principal de l'orquestra des de la fi de la Segona Guerra Mundial fins a la seua sobtada mort al podi del Concertgebouw d'un fatal atac cardíac l'abril de 1959. 

[[Bernard Haitink]] va debutar amb la KCO el [[7 de novembre]] de 1956. Va compartir el càrrec de director principal amb [[Eugen Jochum]] fins a l'any 1963 (algunes fonts n'indiquen el 1964), i a partir d'ací i fins a l'any [[1988]] va ser únic director principal de l'orquestra. El nombre d'enregistraments discogràfics va augmentar considerablement sota la direcció de Haitink, editades majoritàriament per [[Philips]], a més de [[EMI]] i [[Columbia Records|Columbia]] (posteriorment [[Sony]]). L'any [[1999]], va ser nomenat director Llorejat de la KCO. 

[[Riccardo Chailly]] va fer el seu debut amb l'orquestra del Concertgebouw l'any 1985, i va ser-ne director principal des de 1988 fins a [[2004]]. Va ser el primer director no neerlandès en ocupar el càrrec. Entre els seus enregistraments amb l'orquestra cal destacar cicle complet de les simfonies de Mahler i les obres orquestrals d'[[Edgar Varèse]]. Després d'abandonar el càrrec l'any 2004, Chailly va ser nomenat director emèrit de la KCO. El 2004, va ser succeït pel director [[Letònia|letó]] [[Mariss Jansons]].

L'orquestra va gaudir d'una relació molt propera amb [[Gustav Mahler]], va difondre moltes de les seves [[simfonia|simfonies]] i l'any 1920 va organitzar un festival dedicat a la seua música.

Altres directors que han treballat estretament amb l'orquestra són [[Pierre Monteux]] i [[George Szell]]. Més recentment, [[Nikolaus Harnoncourt]] va ser nomenat Director Invitat Honorari de la KCO el 2000. 

Cas únic entre les orquestres de semblant qualitat i veterania, l'orquestra del Concertgebouw només ha tingut sis directors principals, fet que li ha atorgat un caràcter distintiu. Amb el que ha estat descrit com [[instruments de corda fregada|cordes]] vellutades, el so daurat dels [[instruments de metall|metalls]] i l'excepcional timbre de les [[instruments de fusta|fustes]], alguna vegada descrites com típicament neerlandeses, la KCO ha guanyat un lloc entre el petit i selecte grup de les millors orquestres del món. Els prop de mil enregistraments que ha realitzat també han contribuït a la seua reputació. 

Entre els directors artístics passats de la KCO cal esmentar [[Rudolf Mengelberg]], [[Marius Flothuis]] i [[Peter Ruzicka]]. Actualment, el director executiu de l'orquestra és Jan Willem Loot. 

Recentment, la KCO ha començat a editar els seus propis CD en un segell propi, KCO Live. 

== Directors principals ==
* [[Mariss Jansons]] ([[2004]] -) 
* [[Riccardo Chailly]] ([[1988]] - [[2004]]) 
* [[Bernard Haitink]] ([[1963]] - [[1988]]) 
* [[Eduard Alexandre van Beinum]] ([[1945]] - [[1959]]) 
* [[Willem Mengelberg]] ([[1895]] - [[1945]]) 
* [[Willem Kes]] ([[1888]] - [[1895]])

== Enllaços externs ==
* [http://www.concertgebouworkest.nl/en/ Plana de l'Orquestra Reial del Concertgebouw] 
* [http://www.concertgebouw.nl/ce_main.htm Plana del Concertgebouw]
{{Autoritat}}
[[Categoria:Orquestres|Concertgebouw, Reial del]]
[[Categoria:Amsterdam]]
[[Categoria:Música dels Països Baixos]]</text>
      <sha1>k1fpiptwmfb2l6adata9gjul7dzept0</sha1>
      <model>wikitext</model>
      <format>text/x-wiki</format>
    </revision>
  </page>