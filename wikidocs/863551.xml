<page>
    <title>Germans Baschet</title>
    <ns>0</ns>
    <id>863551</id>
    <revision>
      <id>12643939</id>
      <parentid>12563081</parentid>
      <timestamp>2014-01-01T00:26:16Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: fins el(s) - fins al(s)</comment>
      <text>[[Image:The cristal baschet.jpg|thumb|right|275px|El [[cristall Baschet]], un dels instruments creats pels '''germans Baschet'''.]]
Els '''germans Baschet''' són dos [[Germà|germans]] [[França|francesos]], '''Bernard Baschet''', [[enginyer]] (nascut el 24 d'agost de [[1917]]), i '''François Baschet''', [[escultor]] (nascut el 30 de març de [[1920]]), que des dels anys 50 del segle XX han col·laborat en la creació d'[[Escultura sonora|escultures sonores]] i d'[[instruments musicals]], entre els quals destaca el ''[[cristall Baschet]]''. 
Un element característic en molts d'aquests instruments de nova creació és l'amplificador, la part de l'instrument que amplifica i radia la vibració, que pot estar format per [[xapa (metall)|planxes]] en el cas del ''cristall'', o fins i tot per un coixí d'aire en el cas de la [[guitarra inflable]].
Els germans Baschet s'han preocupat també per la pedagogia de la música, i cap als anys 70 van desenvolupar, juntament amb els seus col·laboradors, l'''Instrumentarium Pédagogique Baschet'', un conjunt d'instruments orientat a l'ensenyament musical dels més menuts.

==Biografia==
===Els inicis===
'''Bernard Baschet''' va néixer el 24 d'agost de [[1917]] a [[París]], i '''François Baschet''' va néixer el 30 de març de [[1920]], també a París. Eren el tercer i el quart d'una família de cinc germans.

Bernard va iniciar estudis de [[música]] i de pintura, que va abandonar. Durant la [[Segona Guerra Mundial]] va estudiar una carrera d'[[enginyeria]]. Posteriorment s'establí al sud de França on s'ocupava d'un taller de fusteria.

François havia volgut ser artista, però pels advertiments del seu pare va estudiar administració d'empreses a la universitat. Després de la Segona Guerra Mundial l'exèrcit francès el va destinar a l'[[Argentina]], fins al 1952, quan va decidir viatjar pel món fent de músic, cantant amb l'acompanyament d'una [[guitarra]].

En pro d'un equipatge lleuger, François va fer la seva primera creació acústica, la [[guitarra inflable]], on la [[caixa de ressonància]] era substituïda per un [[globus]] inflable (de fet, un coixí de càmping); a més, el mànec era plegable. L'any [[1952]] va tornar a París, on va [[patent]]ar aquesta guitarra. Amb la intenció de millorar-la es va interessar pels fonaments de l'[[acústica]] dels instruments musicals, i va començar a realitzar tota mena d'experiments acústics, alhora que inicià estudis d'[[escultura]]. 
Mentrestant Bernard havia començat a escoltar la [[música electrònica]] emergent en aquella època i es va adonar que hi havia un món nou per descobrir, de manera que va proposar al seu germà François deixar de banda l'escultura clàssica i col·laborar en el disseny de nous instruments musicals.

===La col·laboració===
A partir de 1952, els germans Baschet van estudiar els instruments musicals existents i van invertir aquest coneixement en la creació de dotzenes d'estructures sonores, o escultures sonores.
Aquests instruments, amb un aspecte sorprenent, estan manufacturats amb [[acer]] i [[alumini]], i amplificats amb grans [[planxa (metall)|planxes]] [[con|còniques]] de [[metall]]. Normalment són instruments fàcils de tocar, fins i tot per gent poc experta.
Un exemple d'això és la Font Musical Hemisfair, que consisteix en una sèrie de pals en la part superior dels quals hi ha grups de difusors de so cònics, i, sobre ells, cercles de pues de metall. El so es genera per dolls d'aigua dirigits pels observadors.

El 1954 els germans Baschet van conèixer una parella de músics, Jacques Lasry, [[pianista]] i [[compositor]], i Yvonne Lasry, [[organista]]. Els quatre van formar l'associació ''Structures Sonores Lasry-Baschet''. Van fer els seus primers concerts el 1955, amb un cert èxit. El 1960 [[Jean Cocteau]] els va demanar música per al seu film ''Le testament d'Orphée''. Van realitzar una gira, apareixent en programes de televisió, com ara ''The Ed Sullivan Show''.
El 1965 van celebrar una exposició al [[Museu d'Art Modern de Nova York]], que va adquirir una de les escultures dels Baschet.

En la dècada del 60 els Lasry van emigrar a Israel. El 1977 Bernard va conèixer Michel Deneuve, un músic, que es va unir a ells en una nova associació, i els va ajudar en la creació d'instruments, treballant especialment amb el ''cristall''.

==Discografia==
* ''Les Sculptures Sonores - The First Fifty Years'', FMR Records, CD, 1999.
* ''4 Espaces Sonores'' (amb Michel Deneuve i Alain Dumont), 1982.
* ''Structures for Sound'', Museum of Modern Art, vinil 10, 1965.

==Bibliografia==
* François Baschet, ''Les Sculptures Sonores. The Sound Sculptures of Bernard and François Baschet''. Soundworld Publishers, Chelmsford, 1999.
* François Baschet, ''Mémoires sonores'' (amb prefaci de [[Yehudi Menuhin]]). L'Harmattan, Paris, 2007. ISBN 978-2296033832
* Danièle Frauensohn et Michel Deneuve, ''Bernard Baschet: chercheur et sculpteur de sons''. L'Harmattan, Paris, 2007. ISBN 978-2296041714

==Enllaços externs==
*[http://francois.baschet.free.fr/ Les Sculptures Sonores], pàgina web oficial dels germans Baschet (en francès i anglès).
*[http://www.tallerbaschet.cat/ Baschet a Barcelona], pàgina web del Taller d'Escultura Sonora Baschet de la Universitat de Barcelona.
*[http://www.structuresonore.eu/ Structures Sonores], pàgina web oficial del taller de Frédéric Bousquet, constructor d'escultures i instruments Baschet (en francès i anglès).
*[http://www.baschet.org/ Association Structures Sonores Baschet et Pédagogie] (en francès).
*[http://www.er.uqam.ca/nobel/baschet/ L'instrumentarium Baschet] (en francès).
*[http://www.telerama.fr/musique/dans-l-atelier-de-bernard-baschet-createur-de-sons,51146.php Dans l'atelier de Bernard Baschet, créateur de sons], video-reportatge de Télérama.fr, 10 de gener del 2010; consultat el 13 d'abril del 2011.
*[http://francois.baschet.free.fr/frontfr.htm ], pàgina de la web oficial on apareix una fotografia de Bernard i François Baschet.

{{ORDENA:Baschet}}
[[Categoria:Constructors d'instruments musicals]]
[[Categoria:Inventors francesos]]</text>
      <sha1>f7ges4tuo50rig4ckuufyc12ld4tw74</sha1>
      <model>wikitext</model>
      <format>text/x-wiki</format>
    </revision>
  </page>