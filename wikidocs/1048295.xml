<page>
    <title>Alexander Tansman</title>
    <ns>0</ns>
    <id>1048295</id>
    <revision>
      <id>13851181</id>
      <parentid>13705800</parentid>
      <timestamp>2014-07-17T01:06:43Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Alexandre Tansman  Anna Eleonora Brociner.jpg|thumb|Alexander Tansman i [[Anna Eleonora Brociner]]]]
'''Alexander Tansman''' ([[Lods]], [[12 de juny]] de [[1897]] – [[París]], [[15 de novembre]] de [[1986]]) fou un [[compositor]] [[polonès]] i un virtuós [[pianista]]. 

Va residir els primers anys de la seva vida a la seva nativa [[Polònia]], però també va viure a [[França]] durant molts anys. La seva música és principalment neoclàssica, en la qual queda dibuixada l'herència musical jueva i polonesa conjuntament amb les influències franceses.

==Biografia==
Els seus primers anys els va passar a la seva Polònia natal, quan el territori encara era de l'[[Imperi Rus]] dels tsars. Les primeres lliçons musicals les va rebre de ben petit de la seva mare, que era pianista aficionada. A l'edat d'11 anys va ingressar en el Conservatori de Lods, on va estudiar composició i piano. L'any 1914 va iniciar els estudis de Dret a la [[Universitat de Varsòvia]] i es va graduar en el 1918. Un any després (1919) va marxar a França, on hi va residir tota la seva vida, excepte el període de la [[Segona Guerra Mundial]]. A París va conèixer a [[Maurice Ravel]] i va cultivar l'amistat amb altres músics estrangers, com [[Martinu]] i [[Andrés Segovia]], el qual li va dedicar i compondre diverses obres de guitarra..refPierre Guillot; ''Hommage au compositeur Alexandre Tansman: (1897-1986)''/refrefCorazón Otero: ''Alexandre Tansman: Su vida y obra para la guitarra'', 2a edició, México, Edicions Yólotl, 1997. Consultat el 10 de gener de 2013. /refref[http://www.allmusic.com/artist/alexandre-tansman-mn0001196377 ''Biografía d'Alexandre Tansman.''] Consultat el 10 de gener de 2013./ref

A causa de l'inici de la Segona Guerra Mundial i la persecució dels [[jueus]] pels [[nazis]], es va veure obligat a fugir de França, amb la seva família, per tal de refugiar-se als [[Estats Units]], on va establir una gran amistat amb [[Stravinski]] i va escriure dues simfonies -una de les quals dedicada als morts en la batalla, ''In Memoriam pels morts per França''- i música per a cinema en col·laboració amb realitzadors com [[Julien Duvivier]], [[Fritz Lang]] i [[Dudley Nichols]]. També es va interessar pel [[jazz]] i va conèixer a grans músics com [[Duke Ellington]].

L'any 1946 va tornar a París després de la Guerra. Va ser en aquest període on va aconseguir la seva maduresa com a compositor, ja que va ser reconegut internacionalment, les seves obres van ser interpretades per nombroses orquestres i va realitzar diverses gires per països com Polònia, Espanya, Alemanya, Itàlia, Bèlgica, Holanda i Israel. L'any que va morir (1986) va ser nomenat Doctor Honoris Causa per l'Acadèmia de Música de Lods, la seva ciutat natal. I a França, li van concedir l'Ordre de les Arts i les Lletres abans de la seva mort.ref[http://www.musimem.com/tansman_eng.htm Gérald Hugon: ''Alexandre Tansman (1897-1986)''. Musica et memoria]. Consultat l'11 de gener de 2013./ref

==Música==
Tansman no només va ser un compositor internacionalment reconegut, sinó que va ser un virtuós pianista. Durant els anys 1932-33, va tocar per unes àmplies audiències entre les quals destaquen l'Emperador [[Hirohito]] del Japó i [[Mahatma Gandhi]]. Va ser guardonat com un dels músics polonesos més importants. Més tard, va realitzar cinc concerts en els Estats Units, sota la batuta de [[Serge Koussevitsky]] i amb l'[[Orquestra Simfònica de Boston]], i també diversos concerts de piano a França com a sòlid intèrpret.

El seu estil neoclàssic francès adopta una escriptura cromàtica i politonal a vegades, però que queda ampliat amb les harmonies derivades de [[Ravel]] i comparat amb [[Skriabin]] en el tractament de la tonalitat.

==Obres seleccionades==
Música per orquestra
*9 simfonies (1917, 1926, ''Symphonie concertante'' 1931, 1939, 1942, ''In memoriam'' 1944, ''Lyrique'' 1944, ''Musique pour orchestre'' 1948, 1957-8)
*Concert per oquestra (1955)
*''Les dix commandaments'' (1979)

Música de cambra
9 quartets de corda i diverses obres per altres formacions instrumentals (de duos fins a octets).

Obres per a piano
Unes 100 composicions, entre les quals trobem sonates, balades, mazurques, preludis i suites.

Obres per guitarra
*Cavatina
*''Suite in modo Polonico'' (1962)

Obres per cor i orquestra

Òpera

Música de pel·lícules

== Enllaços externs ==
{{Commonscat}}
*{{oficial|http://www.tansman.lodz.pl}}

==Referències==
{{referències}}
{{Autoritat}}

{{ORDENA:Tasman, Alexander}}
[[Categoria:Compositors d'òpera polonesos]]
[[Categoria:Jueus polonesos]]
[[Categoria:Compositors polonesos del segle XX]]</text>
      <sha1>9r9xc600zu6k9ufqpxmpri9twzrrgtn</sha1>
      <model>wikitext</model>
      <format>text/x-wiki</format>
    </revision>
  </page>