<page>
    <title>Mar Mediterrània</title>
    <ns>0</ns>
    <id>1814</id>
    <revision>
      <id>13894490</id>
      <parentid>13871914</parentid>
      <timestamp>2014-07-27T09:53:14Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (- ha sigut + ha estat)</comment>
      <text>{{Element hidrografia 
| nom = Mar Mediterrània
| nom_original = 
| foto = Mediterranian Sea 16.61811E 38.99124N.jpg
| mida_foto = 300px
| peu_foto = Vista de satèl·lit de la Mar Mediterrània
| mapa = Locatie Middellandse Zee.PNG
| mida_mapa = 300px
| peu_mapa = Situació de la mar Mediterrània
| locator_x_mapa = 
| locator_y_mapa = 
| mapa2 = 
| mida_mapa2 = 
| peu_mapa2 = 
| locator_x_mapa2 = 
| locator_y_mapa2 = 
| continent = [[Europa]] i [[Àfrica]]
| país = {{ALG}}br /{{ESP}}br /{{EGY}}br /{{FRA}}br /{{GIB}}br /{{GRE}}br /{{ISR}}br /{{ITA}}br /{{LIB}}br /{{LBY}}br /{{MLT}}br /{{MAR}}br /{{PAL}}br /{{SYR}}br /{{TUN}}br /{{TUR}}br /{{XIP}}. 
| divisió_administrativa = 
| subdivisió_administrativa = 
| mar = 
| arxipèlag = 
| illa = 
| ecoregió = 
| conca = [[Conca del Mediterrani]]
| coordenades = 
| mar_IHO = 
| mars_contigus = 
| subdivisions = 
| illes = Més de 3.300
| afluents = 
| ciutats = 
| accidents = 
| golfs_badies = 
| caps = 
| estrets = 
| altres = 
| superfície = 2.500.000 km2
| longitud = 
| amplada = 
| separació = 
| perímetre = 
| profunditat = 5.267 m
| profunditat_mitjana = 1.500 m
| altitud = 
| capacitat = 
| camp1_nom = 
| camp1 = 
| camp2_nom = 
| camp2 = 
| camp3_nom = 
| camp3 = 
| camp4_nom = 
| camp4 = 
}}
La '''mar Mediterrània''', o el '''mar Mediterrani''', és una [[mar continental]] situada entre [[Europa]] (al nord –part occidental– i a l'oest), l'[[Àfrica]] (al sud) i [[Àsia]] (al nord –part oriental– i a l'est). Cobreix una extensió aproximada de 2.500.000 kmsup2/sup.
És el bressol de moltes civilitzacions occidentals de l'[[edat antiga]].

L'única connexió natural amb l'[[oceà]] és amb l'[[oceà Atlàntic|Atlàntic]] a través de l'[[estret de Gibraltar]], i artificialment amb la [[mar Roja]] (oceà [[Índic]]) a través del [[canal de Suez]]. Això fa que les [[marea|marees]] a la Mediterrània siguin gairebé imperceptibles. 

La Mediterrània prové d'una mar anterior més gran, anomenada [[oceà de Tetis|Tetis]]. La teoria de la [[tectònica de plaques]] preveu l'acostament d'Àfrica a Europa, de manera que la mar es convertirà d'aquí a cinc milions d'anys en un gran llac que s'assecarà, ja que rep menys aigua dels rius que la que s'evapora.

És el mar amb les taxes més elevades d'hidrocarburs i contaminació del món.ref{{citar ref
|url = http://www.greenpeace.org/espana/Global/espana/report/oceanos/mediterraneo-un-mar-en-peligr.pdf
|títol = El Mediterráneo: Un mar en peligro
|consulta= 13-2-2012
|autor = Greenpeace España
|llengua= castellà
}}/ref

== Altres denominacions ==
Els termes ''Mediterrani'' i ''Mediterrània'' provenen del nom [[llatí]] ''mediterraneus'', amb el significat enmig de la terra (de ''medius'', mitjà + ''terra'', terra, contrada). Per als antics romans el Mediterrani era el centre geogràfic de la Terra.

Al llarg de la història humana moltes civilitzacions i cultures han conegut i donat nom a aquest mar. En temps de l'[[imperi romà]] també era conegut com a ''Mare Nostrum'' Nostre Mar, i també ''Mare Internum'' ([[Gai Sal·lusti Crisp|Sal·lusti]], ''Jug.'' 17) significant Mar Intern o Mar Interior, ja que està envoltat de terra: Europa, Àsia i Àfrica, amb només l'Estret de Gibraltar com a única sortida natural. Els grecs l'anomenaren Μεσόγειος (Mesogeios) Entre terres (de μεσο, enmig o al mig + γαιος, terra, contrada).ref{{ref-web |url=http://www.perseus.tufts.edu/cgi-bin/ptext?doc=Perseus%3Atext%3A1999.04.0057%3Aentry%3D%2366422 |títol=μεσόγαιος |consulta=4 març 2012 |obra=Perseus |editor=[[Liddell  Scott]] |data= |llengua=anglès}}/ref En l'[[Antic Testament]], al litoral mediterrani de [[Terra Santa]] és anomenat Mar Posterior (des del punt de vista d'algú mirant cap a l'est, això és amb el Mediterrani al darrere), a vegades anomenat Mar Occidental, ([[Deuteronomi|Deut.]] 11:24; [[Llibre de Joel|Joel]] 2:20) i també Mar dels Filisteus ([[Èxode|Exod.]] 22:81), ja que aquest poble ocupava una llarga franja del litoral mediterrani, al costat dels seus veïns [[Israelita|israelites]]. Tot sovint fou conegut com el Gran Mar ([[Llibre dels Nombres|Nom.]] 34:6,7; [[Llibre de Josuè|Josuè.]] 1:4, 9:1, 15:47; [[Llibre d'Ezequiel|Ezeq.]] 47:10,15,20), o simplement El Mar ([[Llibres dels Reis|1 Reis]] 5:9; ''comp.'' [[1 Macc.]] 14:34, 15:11). En [[llengua hebrea|hebreu modern]] és conegut com a הַיָּם הַתִּיכוֹן ''Hayam Hatikhon'' El Mar Mitjà o del Mig, adaptació literal de l'alemany ''Mittelmeer''. En [[turc]] és ''Akdeniz'' El Mar Blanc, semblant a l'[[llengua àrab|àrab]] البحر الأبيض المتوسط ''Al-Baħr Al-Abyad Al-Mutawassit'' El Mar Blanc Mitjà.

== Història ==
[[Fitxer:Antonio Millo Bacino del Mediterraneo.jpg|thumb|Bacino del Mediterraneo, dall'Atlante manoscritto del 1582-1584 ca. Biblioteca Nazionale Centrale Vittorio Emanuele II, Roma (cart. naut. 2 – cart. naut 6/1-2).]]
La mar Mediterrània ha estat un mar clau per la història. [[Fenicis]] i [[romans]] hi han navegat per ell juntament amb els [[grecs]], qui sobrepassaren els límits d'aquest a través de l'[[Estret de Gibraltar]] fa uns 3.000 anys aproximadament. Aquests navegants només coneixien els corrents dels [[rius]] i suposaren que l'extensió d'aigua a l'altre costat de Gibraltar era un enorme riu. Per tant, la paraula que significa riu en el grec clàssic era ''Okeano'', i d'allà prové la paraula catalana oceà.

A la Roma antiga s'anomenà Mare Nostrum (Mar Nostra), perquè totes les seves ribes foren ocupades per l'Imperi, i en el segle XIX [[Mussolini]], volent recrear l'Imperi Romà, l'anomenà Mare Nostrum Italiano durant la segona guerra mundial.

El mar originà una sèrie de llegendes i mites al voltant d'ell, la més famosa és la de [[Jàson]] i els [[argonauta|argonautes]].

=== La Mediterrània a l'antiguitat ===
Les primeres civilitzacions de la història es desenvoluparen al Mediterrani est. A la vall del [[riu Nil]] es desenvolupà l'[[Antic Egipte|Egipte dels faraons]] al [[segle IV aC]]. La majoria de civilitzacions de [[Mesopotàmia]] també estengueren els seus dominis fins a la part del [[Creixent Fèrtil]] que limita amb la Mediterrània. A la regió d'[[Anatòlia|Àsia Menor]] sorgiren imperis com l'[[Hittites|Hittita]]. Durant aquests anys, però, els vaixells encara no estaven preparats per endinsar-se prou a la Mediterrània i la majoria de civilitzacions s'expandien només per les terres que envoltaven el mar.

[[Fitxer:Europe map 220BC.PNG|thumb|La mar Mediterrània cap al 220 aC.]]
Un dels primers pobles mariners fou la [[civilització minoica]] que es desenvolupà a l'illa de [[Creta]]. Els pobles costaners ràpidament esdevingueren importants societats comercials, els més importants dels quals foren els [[Fenícia|fenicis]] i les [[Antiga Grècia|ciutats-estats gregues]]. Els grecs s'expandiren pel [[Mar Negre]] i a la Mediterrània occidental on fundaren ciutats com [[Massàlia]] i [[Empúries]]. Els fenicis s'expandiren pel nord d'[[Àfrica]] i la [[península Ibèrica]] esdevenint un dels majors pobles mariners de l'antigor. Fundaren ciutats com [[Gadir]] o [[Cartago]] i proporcionaren suport naval a altres imperis com els [[Dinastia Aquemènida|perses aquemènides]]. El [[Regne de Macedònia]] aconseguí sota la direcció de [[Filip II de Macedònia]] i sobretot [[Alexandre el Gran]] aconseguí integrar tot el Mediterrani oriental sota un gran imperi de vida efímera. [[Alexandria]], a [[Egipte]], una ciutat de cultura grega fundada per Alexandre esdevingué la major ciutat mediterrània fins a l'aparició per a la història de [[Roma]].

Els romans es convertiren en els dominadors de tota la mediterrània des de la seva situació al centre de la mateixa. Després de derrotar Cartago, la nació dominant del Mediterrani occidental, a les [[guerres púniques]] s'expandiren vers l'orient creant un gran [[Imperi Romà|imperi]]. Durant aquests temps el Mediterrani esdevingué, metafòricament parlant, un llac romà ja que tot ell estava envoltat de possessions de l'Imperi, essent anomenat ''Mare Nostrum''. El [[Cristianisme]], que s'originà a la part més oriental del mar, a [[Judea]], s'expandí per tot l'imperi esdevenint la principal religió de la zona.

=== La Mediterrània a l'edat mitjana ===
[[Fitxer:Mediterranean1400.png|thumb|Mapa del Mediterrani vers el 1400.]]
L'Imperi Romà es col·lapsà el 476 dC. La part oriental romangué unida en l'anomenat [[Imperi Bizantí]], mentre que la part occidental fou envaïda per successius pobles germànics, entre ells els [[ostrogots]], [[visigots]], [[francs]] i [[longobards]]. Al [[segle VII]], després d'una ràpida [[Expansió de l'islam|successió de victòries]] un nou poble, els [[Àrabs]], s'expandiren per la major part del Mediterrani. Les diverses tribus islàmiques foren aturades en la seva expansió l'any 718 a [[Constantinoble]] a la Mediterrània oriental i a la [[Batalla de Tours]] l'any 732 a l'occidental, però la seva cultura i religió romangué en grans parts del mar, principalment a l'africana i asiàtica.

El Mediterrani nord romangué sota el control de diversos regnes cristians. La [[Corona d'Aragó]], [[Venècia]] o [[Gènova]] esdevingueren grans pobles marítims que desenvoluparen els seus imperis a la Mediterrània. Els grans regnes cristians efectuaren diversos intents de conquesta del que s'anomena [[Terra Santa]] en diverses campanyes conegudes com les [[Croades]], que no aconseguiren assolir els seus objectius, i que, ans al contrari, provocaren el debilitament del major territori cristià de l'Edat Mitjana, l'Imperi Bizantí, que l'any [[1453]] caigué en mans dels [[Imperi Otomà|tucs otomans]], un altre poble que havia adoptat la religió islàmica.

=== La Mediterrània a l'edat moderna ===
[[Fitxer:ItalianMareNostrum.jpg|thumb|right|Zones controlades per Itàlia (en verd) i els aliats (en vermell) durant la [[II Guerra Mundial]] l'any 1942.]]
El creixement del poder naval dels regnes cristians europeus s'enfrontà a l'expansió otomana a la [[Batalla de Lepant (1571)|batalla de Lepant]], però només fou una petita aturada per als otomans. L'illa de [[Xipre]] esdevingué otomana el [[1571]], [[Tunísia]] el [[1574]] i [[Creta]] fou presa als venecians el [[1669]]. La Mediterrània occidental, en canvi, romangué sota el control de la [[Corona d'Aragó]] fins al [[segle XVIII]].

Històricament, l'àrea europea més densament poblada ha estat la que envolta aquest mar. Cap a finals del primer mil·lenni, les dues ciutats més grans d'Europa eren [[Constantinoble]] i [[Còrdova]], ambdues a l'àrea cultural mediterrània. El domini dels països mediterranis sobre l'economia i el pes demogràfic del continent va durar fins a la irrupció de nous centres de comerç internacional als segles XVI i XVIII localitzats al nord d'Europa, de manera que a la modernitat va perdre importància aquesta zona,
ref{{ref-llibre |cognom=López Palomeque |nom=, F. (coor.) |títol= Geografía de Europa|url=http://www.upf.edu/materials/fhuma/portal_geos/docs/p_237_02.pdf|editorial=Ariel |lloc=Barcelona |data=2000 |isbn= }}/ref amb algunes zones entrant en decadència social, com ara [[Barcelona]] (la [[Decadència]] a [[Catalunya]]).

Al [[segle XIX]], els estats europeus esdevingueren molt forts i començaren a colonitzar el nord d'Àfrica. [[França]] estengué el seu poder sobre [[Algèria]] el [[1830]] i més tard sobre [[Tunísia]]. [[Gran Bretanya]] obtingué el control d'[[Egipte]] el [[1882]]. [[Itàlia]] conquerí [[Líbia]] als otomans el [[1911]]. L'imperi Otomà es col·lapsà finalment després de la [[I Guerra Mundial]], restant el seu poder només circumscrit a la península d'Anatòlia, a l'actual [[Turquia]]. Durant la [[Segona Guerra Mundial]] el Mediterrani africà fou escenari d'importants enfrontaments, principalment entre britànics i italians. Acabada la guerra, es produí la independència de la majoria dels estats que avui dia en conformen l'actual mapa de la regió.

== Natura ==
[[Fitxer:Bucht  Straße von Gibraltar.jpg|thumb|Estret de Gibraltar.]]
[[Fitxer:Calanques.jpg|thumb|El Mediterrani vist des de la costa de [[Marsella]].]]
La regió mediterrània està caracteritzada per un alt grau d'endemisme que ha ocasionat que sigui considerada com un dels llocs de major concentració de biodiversitat en l'àmbit mundial. Aquesta peculiaritat s'explica de diverses formes: al baix impacte de l'última glaciació en la zona, que va produir que actués com a reserva; la presència de massissos muntanyosos importants (per exemple, l'[[serralada de l'Atles|Atles]], la serralada del Taurus al sud, les zones de Gúdar, Javalambre, Llevant...), que dota de diversitat estructural al bitopus; i també a la llarga història dels diversos usos de la terra per part de la població local que ha creat i mantingut una àmplia gamma d'hàbitats.

=== Geologia ===
La mar Mediterrània es formà a partir del primitiu mar de Tethys, de molta més extensió que el Mediterrani, i fou disminuint a mesura que la placa africana s'apropava a l'euroasiàtica. Fa uns 60 milions d'anys, al començament del Terciari, el mar de Tethys, antecessor del Mediterrani, inundava gran part del nord d'[[Àfrica]] i [[Europa]], que llavors no era més que un arxipèlag d'illes.

Durant el [[Terciari]], el mar de Tethys fou estrenyent-se per l'est fins que es formà una gran conca marina gairebé separada de l'oceà obert. Aquesta conca abastava en una mateixa massa d'aigua el Mediterrani, el mar Negre i el mar [[Caspi]]. Però per occident el ''Mare Nostrum'' seguia connectant a mar obert a través de superfícies avui dia emergides del sud de la [[península Ibèrica]] i el nord del [[Marroc]].

Fa uns sis o cinc milions d'anys, el Mediterrani va sofrir contínues dessecacions a causa d'una inestable connexió amb l'[[oceà Atlàntic]]. Aquest fenomen tingué una forta repercussió sobre la salinitat de l'aigua marina.

En un futur (uns 5 milions d'anys) l'[[Estret de Gibraltar]] es tancarà i el Mediterrani quedarà reduït a uns pocs llacs hipersalins. És sabut pels dipòsits salins del fons del mar que això ja va succeir fa uns pocs milions d'anys. Llavors la diferència de nivell entre l'Atlàntic i el Mediterrani provocà el trencament del dic de roca que s'havia format en l'estret. el que havia trigat centenars d'anys a assecar-se va omplir-se en 40 anys a través d'una enorme [[cascada]].

Si l'Estret de Gibraltar es tanqués, el Mediterrani s'assecaria perquè aquest és un mar en el qual s'evapora més [[aigua]] de la que entra pels rius, provocant una salinitat més elevada que a l'Atlàntic, oceà del qual rep l'aigua que perd a causa de l'[[evaporació]]. Les temperatures en els llocs propers al Mediterrani són agradables, ja que a l'estiu les seves costes són més fresques i a l'hivern mantenen les temperatures una mica més elevades que a l'interior del [[continent]].

=== Oceanografia ===
[[Fitxer:MEDCURR.GIF|thumb|Corrents marins al mes de juny.]]
Les propietats del mar Mediterrani són afectades per la seva situació de mar gairebé interior. Així, les marees són lleus com a resultat de l'estreta connexió amb l'oceà Atlàntic. El Mediterrani es caracteritza pel seu to blavenc, i és immediatament reconegut per aquest color particular, especialment en les àrees properes a les illes greges i croates.

L'evaporació excedeix en grans quantitats a les precipitacions i les afluències dels rius vers el Mediterrani, un factor que és central per la circulació de l'[[aigua]] a la conca. L'evaporació és especialment alta a la meitat est de la zona, causant que el nivell de l'aigua descendeixi i la salinitat s'incrementi vers l'est. Aquest gradient de [[pressió]] manté una baixa salinitat provinent des de l'[[oceà Atlàntic]] fins a la conca, el qual es fa més tebi i es torna més salat a mesura que viatja cap a l'est i baixa en la regió de Llevant, circulant després cap a l'oest i dirigint-se cap a l'[[Estret de Gibraltar]]. D'aquest mode, el corrent marina flueix des de l'est banyant la superfície de l'estret i després cap a l'oest per la part baixa. Un cop en mar obert, aquesta aigua intermèdia pot persistir per milers de quilòmetres allunyada de la seva font principal.

=== Flora ===
[[Fitxer:Seekiefern.JPG|thumb|''[[Pinus pinaster]]'', a l'illa de [[Tasos]], Grècia. És una espècie present a tot el Mediterrani.]]
[[Fitxer:Posidonia 2 Alberto Romeo.jpg|thumb|[[Alga dels vidriers]].]]
Des d'un punt de vista biogeogràfic, els territoris amb [[clima mediterrani]] ocupen no només la [[conca del Mediterrani]], la regió mediterrània pròpiament dita, però inclou també les costes de [[Líbia]] i [[Egipte]], que pertanyen a la [[regió saharoaràbiga]]. El [[clima mediterrani]] s'endinsa cap a l'[[Afganistan]], [[Caucas]] i centre d'[[Àsia]] (on [[Armènia]] i territoris de Taskent el posseeixen, [[regió iranoturaniana]]).

La regió mediterrània té característicament un dosser arbori boscós [[esclerofil·le]] sempre verd, el [[bosc mediterrani]], amb espècies del gènere ''[[Quercus]]'' del subgènere ''Sclerophyllodrys'', especialment ''Q. ilex'', l'[[alzina]], tot i que també té molta representació la carrasca, ''Q. rotundifolia''. En altres casos apareixen l'[[alzina surera]], ''Q. suber'', depenent de major homogeneïtat en el règim pluvial, i, en el mediterrani oriental, els vicariants ''Q. trojana'' i ''Q. macrolepis''. Pel que fa a la vegetació arbustiva, hi abunda el [[garric]] (''Q. coccifera''). Dins d'aquest context ecològic de bosc de [[carrasca]] i [[alzina]], apareix una rica flora arbustiva d'arboç (''[[Arbutus unedo]]''), ''[[Viburnum tinus]]'', ''[[Laurus nobilis]]'', ''[[Pistacia lentiscus]]'', ''[[Rhamnus alaternus]]'', etc. Com lianes, ''[[Rubia peregrina]]'', ''[[Lonicera]] sp. pl'', ''[[Smilax aspera]]'' i d'altres, depenent de la humitat de l'ecosistema. En les àrees del sud-est peninsular apareixen espècies més properes a la vegetació nord-africana, com ''[[Ziziphyus lotus]]'', ''[[Periploca angustifolia]]'' o ''[[Maitenus senegalensis]]''. Quan el clima és més mesofític i l'aridesa de l'estiu és menor, sorgeixen estructures boscoses amb predomini de rouredes, formats per arbres marcescents del gènere ''[[Quercus]]'' com ''Q. pyrenaica'' o ''Q. faginea''.

Els [[pins]] mediterranis, generalment associats a les espècies ''[[Pinus halepensis]]'' i ''P. brutia'', també comprenen a ''P. pinaster'', en substrats pobres en bases, i ''P. pinea'', en sorrencs. En el pis supramediterrani apareix ''P. nigra'', sobre substrats rics en bases, i en l'oromediterrani, ''P. sylvestris''. El gènere ''[[Juniperus]]'', de ginebres i savinars, té també una bona representació, amb ''J. oxycedrus'' com a espècie més comuna, si bé també són freqüents ''J. macrocarpa'', ''J. phoenicea'' i altres.

=== Fauna ===
La diversitat faunística de l'entorn mediterrani és enorme, comparable a la de les plantes. Analitzant la riquesa d'espècies per alguns tàxons, obtenim que de les 62 espècies d'[[amfibis]] que hi ha al Mediterrani, 35 són [[endèmiques]], igual que les 111 de les 179 espècies de [[rèptils]]; de les 184 espècies de [[mamífers]] registrades, el 25% són endèmiques i 52 espècies estan amenaçades (sense comptar els mamífers marins); i que el 28% de les espècies marines trobades al Mediterrani són endèmiques. Pel que fa a les aus, el Mediterrani és un mar d'especial diversitat, ja que es troba en la ruta migratòria de multitud d'espècies: aproximadament són uns 2.000 milions d'aus migratòries de 150 espècies diferents els que travessen el mar o s'hi instal·len en algun període curt de l'[[any]].

== Geografia ==
=== Principals mars incloses en la Mediterrània ===
[[Fitxer:Calan Turqueta.JPG|thumb|Cala de Turqueta, a l'illa de [[Menorca]].]]
[[Fitxer:Strait of gibraltar.jpg|thumb|Imatge de satèl·lit de l'[[Estret de Gibraltar]].]]
* [[Mar d'Alboran]], entre Espanya i Marroc.
* ''[[Mar Menor]]'', a la Regió de Múrcia, en realitat no és un mar, sinó una [[albufera]].
* [[Mar Balear]], entre la [[península Ibèrica]] i al voltant de les Illes Balears.ref{{ref-llibre |cognom= |nom= |títol=IHO Codes for Oceans  Seas, and Other Code Systems, ''Limits of Oceans and Seas'' |editorial=International Hydrographic Organization |lloc= |data=1953 (3a edició)|isbn= }}/ref
** [[Mar Catalana]], part del Mar Balear, entre la península i les illes.
** [[Mar de Sardenya]], part del Mar Balear, entre Balears i Sardenya.
* [[Mar Lígur]], entre Còrsega i [[Ligúria]].
* [[Mar Tirrena]], entre [[Sardenya]], la [[península Itàlica]] i [[Sicília]].
* [[Mar Adriàtica]], entre Itàlia i la [[Península Balcànica]].
* [[Mar Jònica]], entre Itàlia, Grècia i Albània.
* [[Mar Egea]], entre Grècia i Turquia.
** [[Mar de Tràcia]], al nord de l'Egea,
** [[Mar de Mirtos]], entre les [[Cíclades]] i el [[Peloponès]],
** [[Mar de Creta]], al nord de Creta.
* [[Mar de Màrmara]], entre la Mar Egea i la Mar Negra.
* [[Mar Negra]], sovint considerada a part de la Mediterrània
** [[Mar d'Azov]], prolongació de la Mar Negra.

=== Illes principals de la Mediterrània ===
{{AP|Illes de la mar Mediterrània}}
* [[Xipre]], [[Creta]] i [[Rodes]], a l'est
* [[Sardenya]], [[Còrsega]], [[Sicília]] i [[Illa de Malta|Malta]], al centre
* [[Mallorca]] i [[Menorca]], a l'oest

=== Altres accidents geogràfics ===
[[Fitxer:Mediterranian Sea.jpg|thumb|La Mar Mediterrània en un punt entre [[Menorca]] i [[Barcelona]].]]
[[Fitxer:BeirutRaouche1.jpg|thumb|right|[[Raouché]], a la costa de [[Beirut]], [[Líban]].]]
[[Fitxer:Great Lake, Island of Mljet, Croatia.JPG|thumb|Illa de [[Mljet]], [[Croàcia]].]]
* [[Golf d'Antalya]], a la costa d'Antalya ([[Turquia]])
* [[Badia de Boka]], [[Badia de Kotor]], a la costa de [[Montenegro]]
* [[Estret de Bonifacio]], entre [[Sardenya]] i [[Còrsega]]
* [[Golf de Corint]], entre la [[Mar Jònica]] i el Canal de Corint
* [[Mar Lígur|Canal de Còrsega]], entre [[Còrsega]] i Itàlia
* [[Golf de Gaeta]], sud-oest d'Itàlia
* [[Golf de Gènova]], nord-oest d'Itàlia
* [[Badia de Gibraltar]], al sud de la [[península Ibèrica]]
* [[Estret de Gibraltar]], connecta l'[[Oceà Atlàntic]] i el Mar Mediterrani i separa
* [[Badia de Haifa]], entre [[Haifa]] i [[Akko]], [[Israel]]
* [[Golf d'İskenderun]], entre [[İskenderun]] i [[Adana]] ([[Turquia]])
* [[Golf de Kvarner]], [[Croàcia]]
* [[Golf del Lleó]], sud de [[França]]
* [[Canal de Malta]], entre Sicília i Malta
* [[Estret de Messina]], entre [[Sicília]] i la punta d'[[Itàlia]]
* [[Estret d'Otranto]], entre Itàlia i [[Albània]]
* [[Golf de Salern]], sud-oest d'Itàlia
* [[Golf de Sant Jordi]] a [[Beirut]], [[Líban]]
* [[Golf Sarònic]], golf d'[[Atenes]], entre el canal de Corint i el [[Mar de Mirtos]]
* [[Estret de Sicília]], entre [[Sicília]] i [[Tunísia]]
* [[Golf de Sirte]], entre [[Tunísia]] i [[Líbia]]
* [[Golf de Squillace]], sud d'Itàlia
* [[Golf de Tàrent]], sud d'Itàlia
* [[Golf Thermaic]], golf de [[Salònica]], a la regió de [[Macedònia (Grècia)|Macedònia]]
* [[Golf de Trieste]], nord-est d'Itàlia
* [[Golf de València]], est de la [[península Ibèrica]]
* [[Golf de Venècia]], nord-est d'Itàlia

=== Estats que limiten amb la mar Mediterrània ===
[[Fitxer:Loutra harbour Nisos Kythnos.jpg|thumb|right|Vista de l'illa grega de [[Kithnos]].]]
Vint-i-un estats moderns tenen línies de costa a la mar Mediterrània. Aquests són:
* A '''[[Europa]]''' (d'oest a est): [[Espanya]], [[França]], [[Mònaco]], [[Itàlia]], [[República de Malta|Malta]], [[Eslovènia]], [[Croàcia]], [[Bòsnia i Hercegovina]], [[Montenegro]], [[Albània]], [[Grècia]] i [[Turquia]].
* A l''''[[Àsia]]''' (de nord a sud): [[Turquia]], [[Xipre]], [[Síria]], [[Líban]], [[Israel]], [[Palestina]] ([[franja de Gaza]]) i [[Egipte]] ([[península del Sinaí]]).
* A l''''[[Àfrica]]''' (d'est a oest): [[Egipte]], [[Líbia]], [[Tunísia]], [[Algèria]] i el [[Marroc]].

Malta i l'illa de Xipre són estats insulars. Aquesta darrera està dividida en dues parts, [[Xipre|República de Xipre]] (grega) i la [[República Turca del Nord de Xipre]] (que no ha aconseguit el reconeixement internacional, tret del de Turquia).

També hi ha alguns [[enclavament]]s pertanyents a diversos països, com són la colònia [[Gran Bretanya|britànica]] de [[Gibraltar]], els enclavaments espanyols de [[Ceuta]] i [[Melilla]] a Àfrica, i la base aèria de sobirania britànica d'[[Akrotiri i Dhekelia]] a Xipre.

[[Andorra]], [[Bulgària]], [[República de Macedònia|Macedònia]], [[Jordània]], [[Kosovë]], [[Portugal]], [[San Marino]], [[Sèrbia]] i la [[Ciutat del Vaticà]], tot i no tenir costa són també considerats països mediterranis, pel seu clima, fauna i fora, i la seva afinitat cultural amb la resta de països.

== Turisme ==
[[Fitxer:Costa Brava1.jpg|thumb|Vista de la Costa Brava.]]
La Mar Mediterrània és una de les principals destinacions turístiques del planeta, tant pel que fa al turisme de platja, com per la gran riquesa cultural de la zona. D'entre els principals estats turístics destaquen [[França]], [[Itàlia]], [[Espanya]], [[Grècia]], [[Turquia]] o [[Egipte]].

Entre les principals costes turístiques podem esmentar la [[Costa Blava]] a França, la [[Riviera italiana]], la [[Costa Brava]] i la [[Costa Daurada]] a [[Catalunya]], la [[Costa dels Tarongers]] i la [[Costa Blanca]] al [[País Valencià]], les platges i cales de les [[Illes Balears]], la [[Costa del Sol]] al sud d'Espanya o la [[Mar Adriàtic|Costa adriàtica]] a [[Croàcia]]. [[Atenes]] i les illes gregues són el principal reclam turístic d'aquest país. A [[Turquia]] la principal destinació turística és la ciutat d'[[Istanbul]] i la costa de l'[[Mar Egea|Egea]]. [[Egipte]] és un cas especial, a diferència dels altres països de la [[Conca del Mediterrani|conca]] no basa la seva indústria turística en les platges del mediterrani, sinó en el [[riu Nil]] i en la costa del [[Mar Roig]]. Altres zones turístiques destacades són l'illa de [[Illa de Malta|Malta]], [[Tunísia]] i el [[Marroc]].

== Problemes ambientals ==
=== Espècies invasores ===
L'obertura del [[Canal de Suez]] el [[1869]] creà el primer passadís d'aigua salada entre la Mediterrània i el [[Mar Roig]]. El Mar Roig està a major alçada que el Mediterrani Oriental i el canal aboca aigua del Roig dins del Mediterrani. Els llacs salats, uns llacs hipersalins que formen part del canal, han blocat la migració d'espècies del Mar Roig al Mediterrani durant dècades, però quan la salinitat dels llacs s'ha igualat gradualment a la del Mar Roig, aquesta barrera a la migració ha desaparegut, i plantes i animals d'aquest mar han començat a colonitzar el Mediterrani oriental. Aquest fenomen rep el nom de migració lessepiana (per l'enginyer francès [[Ferdinand de Lesseps]]) o invasió eritrea. D'altra banda, la construcció de la [[resclosa d'Assuan]] al [[riu Nil]] als anys 60 ha reduït l'afluència de [[llot]] d'aigua dolça, ric en aliment, del Nil al Mediterrani oriental i va crear condicions més semblants a les del Mar Roig, el que va empitjorar l'impacte de les espècies invasores. Aquesta invasió d'espècies ha reduït la població de moltes espècies endèmiques. Al voltant de les 300 espècies natives del Mar Roig s'han introduït al Mar Mediterrani.

=== Contaminació ===
[[Fitxer:Phoque Moine Monachus.jpg|thumb|[[Vell marí]], actualment en estat crític d'extinció.]]
La contaminació a la regió ha esdevingut extremadament alta els darrers anys. El [[Programa de les Nacions Unides per al Medi Ambient]] ha estimat que 650 milions d'[[aigua residual|aigües residuals]], 129.000 tones de petrolis, 60.000 tones de [[mercuri (element)|mercuri]], 3.800 tones de plom i 36.000 tones de fosfats són llençades al Mediterrani cada any.ref{{ref-web |url=http://www.explorecrete.com/nature/mediterranean.html |títol=Pollution in the Mediterranean Sea |consulta=4 març 2012 |obra= |editor=Explorecrete.com |data= |llengua=anglès}}/ref La [[Convenció de Barcelona]] demana reduir la contaminació al Mediterrani i protegir i millorar el medi ambient marí de la zona, per contribuir a un desenvolupament sostenible.ref{{ref-web |url=http://europa.eu/legislation_summaries/environment/water_protection_management/l28084_en.htm |títol=Barcelona Convention for the protection of the Mediterranean |consulta=4 març 2012 |obra=Europa.eu |editor=United Nations Environment Programme |data= |llengua=anglès}}/ref

=== Altres amenaces ===
El Mediterrani s'enfronta a diversos problemes derivats de la mà de l'home: la [[sobrepesca]], les tècniques de pesca destructives, l'excés d'urbanisme a la franja litoral, la [[contaminació]] i l'[[escalfament global]].ref{{ref-web |url=http://www.greenpeace.org/espana/es/news/greenpeace-denuncia-que-menos/ |títol=Greenpeace denuncia que menos del 1% del Mediterráneo está actualmente protegido |consulta=4 març 2012 |obra= |editor=Greenpeace|data=9 de juliol de 2007 |llengua=castellà }}/ref La sobrepesca actual és més del doble que fa 50 anys, si bé gràcies als esforços ha baixat fins a la xifra actual d'un milió i mig de tones, encaramassa alta per lo que aquest mar pot suportar. Aquest mar, en ser semitancat, és molt sensible a la contaminació que produeix la mala depuració d'abocaments als rius, lo qual significa una greu amenaça. El turisme mediterrani sol anar a zones insuficientment preparades per a suportar-lo i els abocats no són tractats. A més la construcció intensiva suposa una important erosió a les costes. El turisme també s'orienta cap a zones de riquesa ecològica destruint sovint l'hàbitat d'espècies en perill (com [[foca|foques]] i [[tortuga marina|tortugues]]).

Moltes espècies marines s'han extingit pràcticament per causa de la contaminació. El [[vell marí]] és considerat l'[[Espècie amenaçada|espècie més amenaçada]] del món entre els [[mamífer marí|mamífers marins]].ref{{ref-web |url=http://www.monachus-guardian.org/factfiles/medit01.htm |títol=Mediterranean Monk Seal (Monachus monachus) |consulta=4 març 2012 |obra= |editor= monachus-guardian.org |data= |llengua=anglès}}/refref{{ref-llibre |cognom=Johnson |nom=William M. |coautors= David M. Lavign |títol=Monk Seals in Antiquit. The Mediterranean Monk Seal (Monachus monachus)in Ancient History and Literature |url=http://www.monachus-guardian.org/library/mededelingen35_2008a.pdf |editorial=Mededelingen|lloc=Leiden |data=1999 |isbn= }}/ref

La Mediterrània és, també, plena de [[detritus marins]]. Un estudi del relleu oceànic de l'any 1994 a les costes d'Espanya, França i Itàlia, ha establert una concentració de detritus de 1.935 objectes per quilòmetre quadrat. Els detritus de plàstic sumen el 76%, dels quals el 94% són bosses de plàstic.ref{{ref-web|url=http://www.unep.org/regionalseas/marinelitter/publications/docs/anl_oview.pdf |títol=Marine Litter: An analytical overview |consulta=2008-08-01 |data=2005 |editor=United Nations Environment Programme }}/ref

== Pàgines relacionades ==
* [[Autopista del Mediterrani]]
* [[Llista de peixos de la Mar Mediterrània]]
* [[Unió Mediterrània]]
* [[Dieta mediterrània]]
* [[Jocs del Mediterrani]]

== Referències ==
{{referències|2}}

== Enllaços externs ==
{{Projectes germans|commons=Mediterranean Sea}}
* [http://www.greenpeace.org/lebanon/en Campanya de Greenpeace ''Defending Our Mediterranean'']
* [http://www.planbleu.org/indexUK.html Planblue - Entorn i desenvolupament de la Regió Mediterrània]
* [http://www.traduccionssimoneweil.cat/pdf/elstresfillsdenoe.pdf Els tres fills de Noè i la història de la civilització mediterrània (Simone Weil)]



{{Roma Antiga}}
{{coord|35|N|18|E|type:waterbody_scale:30000000|display=title}}

{{100+1000|Història i geografia}}

{{Autoritat}}
{{ORDENA:Mar Mediterrania}}
[[Categoria:Mar Mediterrània| ]]</text>
      <sha1>2xhlpabj436r98qv9l2thcs6r11fjny</sha1>
      <model>wikitext</model>
      <format>text/x-wiki</format>
    </revision>
  </page>