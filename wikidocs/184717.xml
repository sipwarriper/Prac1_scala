<page>
    <title>Ucronia</title>
    <ns>0</ns>
    <id>184717</id>
    <revision>
      <id>13824266</id>
      <parentid>13748775</parentid>
      <timestamp>2014-07-14T16:26:24Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Gulliver.jpg||thumb|300 px|''Gulliver exhibit als gegants de Brobdingnag'', oli de Richard Redgrave]]
La '''ucronia''' ([[neologisme]] que vol dir en cap temps, mai, seguint el model de [[utopia]]) és un terme encunyat pel [[filòsof]] [[positivista]] [[França|francès]] del [[segle XIX]], [[Charles Renouvier]], que la definia com la utopia en el temps. La ucronia presenta una [[història]] alternativa amb trames que transcorren en un món amb una història passada diferent de la real a partir d'un esdeveniment determinat (per exemple, els guanyadors d'una [[guerra]] ara apareixen com a perdedors, o un personatge històric clau ara té una vida diferent, etc.) que podríem denominar com moment de divergència. A la història resultant, tot i ser coherent, se substitueixen fets o personatges històrics per altres d'hipotèticament possibles.

==La ucronia en la literatura== 
D'aquest [[gènere literari]], considerat com a subgènere de la [[ciència-ficció]], ha sorgit un corrent historiogràfic que es pot designar amb el mateix nom d'història alternativa o història contrafactual que s'ocupa d'analitzar escenaris històrics canviant una variable existents per altres possibles, per mirar d'explicar els canvis i les causes de determinats esdeveniments. Sovint les ucronies es fan servir com a recurs didàctic per reflexionar sobre la història i fer-ne divulgació, per exemple al programa ''El nas de Cleòpatra''ref name=nas[http://www.catradio.cat/pcatradio/crItem.jsp?seccio=programaidint=939 El nas de Cleòpatra] al web de Catalunya Ràdio/ref de [[Catalunya Ràdio]] o en una secció fixa de la revista ''[[Sàpiens]]''.

També hi ha qui considera ucronies les narracions que tenen lloc a un temps indeterminat, sense cap relació amb un fet històric precís, però que plantegen universos socials, morals, culturals o lògics, diferents dels existents, més enllà de la simple circumstància personal. Un bon exemple d'ucronies en aquest sentit són ''[[Els Viatges de Gulliver]]'' de [[Jonathan Swift]], ''La muralla xinesa'' de [[Franz Kafka]], ''[[El joc de les granisses (novel·la)| El joc de les granisses ]]'' de [[Hermann Hesse]], ''La cantant calba'' d'[[Eugène Ionesco]], o ''[[Fahrenheit 451]]'' de [[Ray Bradbury]]. I, amb reserves, pel·lícules com ''[[Metropolis]]'' de [[Fritz Lang]] o ''[[Blade Runner]]'' de [[Ridley Scott]].

Les reserves són perquè hi ha qui no considera ucronies les històries situades en el futur de l'època que han estat escrites, com per exemple, la novel·la ''[[1984 (llibre)|1984]]'' de [[George Orwell|Orwell]], escrita el 1948, o ''[[Globàlia]]'' de [[Jean-Christophe Rufin|Ruffin]], ambientada en un futur indeterminat. Tanmateix, excepte el cas de ''1984'', cap d'aquestes obres porta dates i se'ls ha atribuït el futurisme d'una manera una mica fàcil i automàtica. El cas de ''Metropolis'' és força il·lustratiu. Cal únicament recordar l'escena on uns avions biplans, els de l'època de la seva filmació, solquen el cel de la ciutat. 

A diferència de la utopia com a gènere, des del seu encunyament per [[Thomas More]], la ucronia no és necessàriament idíl·lica ni tan sols positiva. Ans al contrari. Amb molta freqüència representa una situació indesitjable, amb un cert contingut de malson, i amb elements poc o molt notables de metàfora i de crítica a la realitat viscuda. També s'ha utilitzat en aquest sentit, els termes de [[distopia]] o de [[cacotopia]]. Hi ha, també, qui l'ha volgut confondre amb el concepte d'antiutopia, emprat sovint, de manera equívoca, com aquella perspectiva que resulta més aviat repulsiva, esgarrifosa. 

De vegades, les trames es compliquen amb viatges en el temps de personatges que intenten desfer o refer moments crítics de la història, o amb l'aparició d'elements anacrònics abans o després del que seria esperable a la nostra història. Ara bé, l'element definitori del gènere és que la realitat descrita, tot i ser diferent de la nostra, manté la seva coherència interna i amb la història anterior fins al moment de divergència. 

També sovint hi apareixen fets o personatges reals distorsionats d'una manera hipotèticament possible per crear efectes irònics o crítics amb la realitat històrica (per exemple un [[Hitler]] que és un pintor d'aquarel·les de segona categoria, o una [[Catalunya]] integrada tota a la [[República Francesa]] on el català ja ha desaparegut). A cada país han aparegut temes recurrents per a aquest tipus d'històries, reescrivint fets històrics considerats crítics amb resultats diferents segons les opinions dels autors. Per exemple, a [[Espanya]] han aparegut tot d'històries sobre diferents resultats de la [[Guerra Civil Espanyola]], a [[Itàlia]] amb una evolució diferent del [[feixisme]] i la [[Segona Guerra Mundial]], als [[Estats Units]] amb els confederats guanyant la [[Guerra de Secessió]], etc.

==Exemples d'ucronies==
Alguns exemples notables o nostrats en són:
;en literatura
* ''[[Un ianqui a la cort del Rei Artús]]'' (1889), de [[Mark Twain]]; un ciutadà de [[Connecticut]] es desperta a l'[[Anglaterra]] del [[Rei Artús]] i, aprofitant els seus coneixements, hi introduirà tot de tecnologia anacrònica.
* La novel·la ''Ladies Whose Bright Eyes'' (''Dames d'ulls lluents'') de [[Ford Madox Ford]] (escrit 1911, revisat 1935), és l'antítesi de ''Un ianqui a la cort del Rei Artús'', aquí el protagonista del segle XX traslladat a l'edat mitjana no se'n surt tan bé i és incapaç de reproduir avenços tecnològics de la seva època.
* Al conte ''The Man Who Came Early'' (''L'home que va venir massa aviat'') de [[Poul Anderson]] un soldat americà del segle XX apareix a la Islàndia vikinga i pagana del segle X, i també és incapaç d'aprofitar els seus coneixements.
* ''Lest Darkness Fall'' (''Que no caiguin les tenebres'') de [[L. Sprague de Camp]] el [[1939]], no publicat en [[català]]; en una documentada recreació de la [[Itàlia]] dels [[ostrogots]], el viatger en el temps és capaç de reintroduir tot d'invents anacrònics (com la impremta, la destialació de licors, la comptabilitat, etc.) i fer-se ric i poderós, salvar la [[monarquia]] ostrogoda de les invasions dels francs i dels bizantins, emancipar els esclaus, entre moltes altres coses.
* ''Up the line'' de [[Robert Silverberg]]; una [[paròdia]] de l'anterior, on un [[guia turístic]] temporal provoca tota mena de problemes tot anant i venint de [[Imperi Bizantí|Bizanci]].
* ''Bring the Jubilee'' de [[Ward Moore]] (publicat en castellà com ''Lo que el tiempo se llevó'' i en francès com ''Autant en emporte le temps''); el protagonista viu en un món on la [[Estats Confederats d'Amèrica|Confederació]] va guanyar la [[Guerra civil dels Estats Units|Guerra de Secessió]]...
* ''Mein Führer'' de [[Rafael Marín]]; un conte on uns joves nazis tornen enrere en el temps per assassinar Churchill, la trama es complica i ...
* ''Pàtria'' (títol original ''Fatherland'') de [[Robert Harris]]; novel·la d'intriga ambientada en una Europa on els nazis van guanyar la Segona Guerra Mundial perquè els Estats Units es van mantenir neutrals.
* ''Paraules d'Opòton el Vell'' (1968), d'[[Avel·lí Artís-Gener]], on Europa és descoberta pels [[asteques]] uns anys abans de ser Amèrica descoberta pels europeus.
* ''Pretèrit imperfecte'' de [[Toni Soler]] el [[1994]]; una intervenció a la [[Guerra dels Segadors]] acaba amb un present amb una [[Catalunya]] dins de la [[República Francesa]].
* ''Abans moros que catalans'' de [[Jordi Querol]] i [[Moisés Mercé]], publicada el [[1984]], on imagina un [[País Valencià]] en què al [[segle XVII]] no va tenir lloc l'[[expulsió dels moriscos]].
* ''El Trenta d'Abril'', obra de teatre de [[Joan Oliver i Sallarès|Joan Oliver]] on el [[1930]] existeix un rei anomenat Jaume VIII, descendent del [[Casal de Barcelona]], que domina [[Catalunya]] i el País Valencià i que aspira a conquerir [[Mallorca]], illa en poder dels britànics.
* ''El coleccionista de sellos'' de [[César Mallorquí]]; que va rebre el premi UPC de 1995, una novel·la ben portada ambientada en una República Espanyola que està guanyant la Guerra Civil.
* ''El enfrentamiento'' de [[Juan Carlos Planells]]; la trama passa en una Barcelona dominada pels nazis.
* ''Els ambaixadors'' d'[[Albert Villaró]] el [[2014]]; novel·la d'espionatge en una República Catalana independent, després que els [[Fets d'Octubre de 1934]] tinguessin un desenllaç diferent

;al cinema
* ''[[Back to the Future]]'' (''Retorn al futur''), saga de films de [[Robert Zemeckis]], amb guió de Bob Gale, el primer dels quals aparegué en 1985.
*''[[2009 Lost Memories]]'', pel·lícula [[sud-coreana]] que proposa una visió alternativa de la Història si l'atemptat del [[1909]] contra [[Ito Hirobumi]] hagués fracassat i si [[Corea]] hagués integrat l'[[Imperi japonès]].

== Referències ==
references /

== Enllaços externs ==
{{Commonscat|Alternate history}}


* {{Es}}[http://cronicasdelaserpienteemplumada.blogspot.com/ Crónicas de la Serpiente Emplumada] (Cròniques de la Serp Emplumada) d'Edgardo Civallero. Exemple de ucronia.
{{Autoritat}}
[[Categoria:Novel·la]]
[[Categoria:Ciència-ficció]]
[[Categoria:Història]]</text>
      <sha1>i4phhq4dady5uc557z28po8guzq0brc</sha1>
      <model>wikitext</model>
      <format>text/x-wiki</format>
    </revision>
  </page>