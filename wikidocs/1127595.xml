<page>
    <title>Roger Frison-Roche</title>
    <ns>0</ns>
    <id>1127595</id>
    <revision>
      <id>13689095</id>
      <parentid>13670248</parentid>
      <timestamp>2014-06-26T00:37:22Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Roger Joseph Fernand Frison-Roche''' ([[París]], [[10 de febrer]] del [[1906]] - [[Chamonix]], [[17 de desembre]] del [[1999]]) va ser un explorador, [[alpinista]] i escriptor francès, molt vinculat a Chamonix, on és enterrat.

== Biografia ==
[[Fitxer:Chamonix-Mont-Blanc -- Cimetière (Roger Frison-Roche).JPG|thumb|dreta|Tomba dels '''Frison-Roche''', al cementiri de Chamonix]]
Per bé que nascut a París, Roger Frison-Roche provenia d'una família [[savoia]]na originària de [[Beaufort-sur-Doron]]. El 1923, amb 17 anys s'instal·là a Chamonix i, ja des de la seva arribada, esdevingué una figura coneguda pels vilatans, que l'anomenaven ''Grand Sifflet'' o ''Frison''. Esdevingué secretari del Sindicat d'Iniciatives i del Comitè Olímpic i efectuà les seves primeres curses de muntanya amb Daniel Souverain. Fou en aquest període que efectuà un gran nombre d'ascensions a pics com l'[[Aiguille du Grépon]] o l'[[Aiguille du Moine]], alhora que practicava els esports d'hivern, com l'esquí, el [[salt d'esquí]], el [[bob]]sleigh, el [[luge]], l'Ski joëring (esquí amb tracció animal)… i d'estiu: equitació i natació. El 1924 organitzà la Setmana d’Esports d’Hivern, a Chamonix, uns actes que són consideratsref{{ref web|nom=Naila|cognom=Jornet|enllaçautor=Naila Jornet|títol=L'esquí de muntanya, al web del Campus Cerdanya|url=http://www.campus-cerdanya.com/ca/150/|consulta=5 d'octubre del 2013}}/ref els [[Jocs Olímpics d'hivern de 1924|primers Jocs Olímpics d'hivern]]. Ell n'era Secretari del comitè organitzador. També començà a escriure al periòdic ''Le Savoyard'', de París.

A l'1 de setembre del 1925, Joseph Ravanel, de malnom le Rouge l'escollí com a portejador per una ascensió al [[Mont Blanc]], i entre 1926 i 1927, Frison-Roche va fer el servei militar al veí Grenoble. Del 1927 al 1930 dirigí el Sindicat d'Iniciatives i el Comitè d'Esports d'hivern de Chamonix. Amb Armand Charles efectuà el 1928 la primera ascensió hivernal a l'[[aiguille de Bionnassay]], i creà l'escola d'escalada dels Gaillands amb Alfred Couttet. També al mateix any conegué Marguerite Landot, amb qui restaria unit la resta de la seva vida. El 1930 pogué fer realitat el seu somni, en ser admès a la companyia de Guies de Chamonix, essent el primer no nascut al poble. Dos anys més tard, participà en la primera emissió radiofònica des del cim del Mont Blanc.

Amplià el radi de les seves excursions el 1935, participant en una expedició al [[Sàhara]] amb el capità Coche, fent de guia de l'expedició alpina francesa al massís de l'[[Ahaggar]] que ascendí a un inèdit Garet El Djenoun (la ''Muntanya dels genis''). D'aquesta experiència africana en sorgí el 1936 el primer llibre dels molts que publicà: ''L'Appel du Hoggar'' (''La crida de l'Hoggar''). El 1937 atravessà a llom de camell el [[Gran Erg Occidental]] amb Albert Plossu. Entre 1938 i 1941, va ser periodista a ''La Dépêche'' d'Alger, on s'havia instal·lat amb la seva família el 1938. Entre gener i febrer del 1941 aparegué la seva obra més coneguda, ''El primer de la cordada'' (''Premier de cordée'') a la ''Dépêche'' en forma de fulletó. Al setembre sotmeté el manuscrit a l'editor Arthaud, de Grenoble; aquest seria el realitzador del film inspirat en la novel·la.

Entrada la [[segona guerra mundial]], el 1942 va ser corresponsal de guerra pels [[Aliats de la Segona Guerra Mundial|Aliats]] en el front de Tunísia, fins que fou fet presoner pels alemanys a [[Kairuan]]. A Nàpols, després de passar un mes del 1943 a una cel·la pels condemants a mort, four transferit a la [[Gestapo]], que el portà a la [[Presó de Fresnes|presó]] de [[Fresnes (Val-de-Marne)|Fresnes]], de primer. Traslladat novament, a Vichy, una coneixença influent l'aconseguí els papers necessaris per tornar a Chamonix, sota ocupació italiana. En ser ocupat el poble per les tropes alemanyes, Frison entrà a la clandestinitat a la regió del [[Beaufortain]] (d'on provenia la seva família). A l'any següent, 1944, era oficial d'enllaç amb les [[Forces Franceses Lliures|Forces]] de la [[França Lliure]] per, seguidament, integrar-se a l'estat major del 5 mitja brigada de [[Caçadors alpins]], unes experiències que inspirarien ''Les montagnards de la nuit'' (1968). Tornà a Algèria acabada la guerra.

El 1948, publicà la seva segona novel·la més popular, ''La Grande Crevasse'' (La gran esquerda, d'alpinisme). Dos anys més tard, amb Georges Tairraz recorregué mil quilòmetres a llom de camell pel Sàhara. Després de la pel·lícula ''Le Grand Desert'', encetà una carrera de conferenciant que s'allargà quinza anys. El 1955, efectuà la travessia del desert en un [[Citroën 2CV|2 CV]], d'[[Alger]] a [[Niamey]], i s'establí a Nice, on es guanyà la vida fent reportatges per a ''Nice-Matin''.

Uns nous escenaris l'acolliren el 1956, quan amb [[Jacques Arthaud]] va fer el seu primer viatge pel [[Fennoscàndia|Gran Nord]], a [[Lapònia]], per l'enregistrament de la pal·lícula ''Ces hommes de 30.000 ans''. El 1960 fixà la seva base a Chamonix, on es féu bastir un xalet que anomenàref'''Derborence''' és el nom d'un poblet, i el llac veí, al poble suís de [[Conthey]], al cantó de [[Valais]]. Completament envoltat per muntanyes, l'àrea va ser adquirida al 1961 per Pro Natura i en el present és un indret protegit./ref ''Derborence''. Entre 1966 i 1969, dugué a terme diverses expedicions pel [[Nord del Canadà|Gran Nord canadenc]] i per l'estatunidenc.

El 1981 publicà la seva autobiografia, ''Le Versant du soleil'' (El vessant del sol). Va ser nomenat comandant de la [[Legió d'Honor]] al 15 d'agost del 1992.

== Obres ==
* ''L'Appel du Hoggar'' (1937)
* ''En skis et à chameau à travers le Grand Erg Oriental'' (1937)
* ''Kabylie 39'' (1939)
* ''Sur la piste d'empire'' (1941)
* ''El primer de la cordada'', ''Premier de cordée'' (1941) ({{ref llibre|nom=Roger|cognom=Frison-Roche|nom2=Helen'' (traductora)|cognom2=Jürgens i Batlle|títol=El primer de la cordada|lloc=Barcelona|editorial=sRoc coop.'' (Rodés edicions)|any=1986|isbn=8496516013|url=http://ccuc-classic.cbuc.cat/record=b3432473~S23*cat}})
* ''La Grande Crevasse'' (1948)
* ''Le Grand Désert'' (1950)
* ''L'Égypte et nous'' (1951)
* ''La Montagne aux écritures'' (1952)
* ''Sur les traces de Premier de cordée'' (1952)
* ''La Piste oubliée'' (1953)
* ''Le Rendez-vous d'Essendilène'' (1954)
* ''Retour à la montagne'' (1957)
* ''Mont-Blanc aux sept vallées'' (1959)
* ''Garet el Djenoun'' (1960)
* ''Mission Ténéré'' (1960)
* ''Sahara de l'Aventure'' (1961)
* ''Le Rapt'' (1962)
* ''Les Montagnes de la terre'' (1964)
* ''La Dernière Migration'' (1965)
* ''Images de Savoie'' (1965)
* ''Carnets sahariens'' (1965)
* ''Peuples Chasseurs de l'Arctique'' (1966)
* ''Les Montagnards de la nuit'' (1968)
* ''Nahanni'' (1969)
* ''La Peau de bison'' (1970)
* ''La Vanoise'' (1972)
* ''La Vallée sans homme'' (1973)
* ''50 ans en montagne'' (1974)
* ''Les Seigneurs de la faune canadienne'' (1975)
* ''50 ans de Sahara'' (1976)
* ''Djebel Amour'' (1978)
* ''Le Versant du soleil'' (1981)
* ''L'Esclave de Dieu'' (1985)
* ''Reportages africains'' (2010, pòstuma)

== Notes i referències ==
{{referències|2}}

== Enllaços ==
* [http://www.frison-roche.com/ Web de Frison-Roche, mantinguda per la família] {{fr}}

{{Autoritat}}
{{ORDENA:Frison Roche, Roger}}

[[Categoria:Alpinistes francesos]]
[[Categoria:Comandants de la Legió d'Honor]]
[[Categoria:Escriptors francesos en francès]]
[[Categoria:Escriptors parisencs]]
[[Categoria:Exploradors d'Àfrica]]
[[Categoria:Exploradors francesos]]
[[Categoria:Persones de l'Alta Savoia]]</text>
      <sha1>ss3fkmcddvj5z8avghzapu28tw7hu3b</sha1>
      <model>wikitext</model>
      <format>text/x-wiki</format>
    </revision>
  </page>