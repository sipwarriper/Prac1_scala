<page>
    <title>Barret de jungla</title>
    <ns>0</ns>
    <id>925525</id>
    <revision>
      <id>13432436</id>
      <parentid>13089826</parentid>
      <timestamp>2014-05-25T15:04:04Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: a mitjans segle  a mitjan segle</comment>
      <text>[[File:BTAM.JPG|thumb|left|'''Barret de jungla''': ''bush hat'' britànic en [[DPM]] i reproducció fidel del ''boonie hat'' estatunidenc m. 1968 en [[verd oliva]]]]
El '''barret de jungla''', o '''barret tou d'ala mitjana''', també conegut per l'anglicisme '''boonie hat''', és un tipus de [[barret tou]], fet de roba, amb l'ala tova o semirígida i d'amplada mitjana, que avui dia equipa molts exèrcits com a lligadura de campanya per a medis tropicals i desèrtics. Quant a la forma s'assembla molt al [[barret de pescador]], al qual seria idèntic si l'ala fos completament flàccida. En molts models duu fermalls de pressió o altres dispositius per a mantenir plegada l'ala per un costat (a manera de [[xamberg]]) o per tots dos. Essent una lligadura d'origen anglosaxó, cal dir que en anglès es coneix com a ''bush hat'' (originàriament ''jungle hat'') en l'ús britànic i com a ''boonie hat'' en l'ús estatunidenc. 

== Precedents ==
El disseny del barret de jungla té dos precedents prou clars:
* certs prototips britànics assajats entorn de 1937 en el marc de l'elaboració del ''battle dress'', però desestimats llavors;
* el barret de feineig estatunidenc reglamentari en 1937-1943, confeccionat, successivament, de roba texana blava, de cotó caqui i de sarja caqui. Era conegut col·loquialment com a ''Daisy Mae'', per un personatge de la popular [[historieta]] ''[[Li'l Abner]]'' que usava una lligadura similar.

D'ençà la [[Guerra dels Bòers]] l'exèrcit britànic usava [[Barret militar|barrets tous d'ala ampla]] com a lligadura tropical de campanya (al principi com a alternativa del [[casc colonial]]). Fins a mitjan segle XX es tractà d'un [[xamberg]] de feltre d'estil australià, usat en diversos períodes, generalment sota el nom de ''slouch hat'' ('xamberg').refPerò hi hagué un intermedi, durant la [[Segona Guerra Mundial]], en què el xamberg britànic es denominava oficialment ''bush hat'' ('barret de bosc')./ref Fou definitivament suprimit el 1955. 

A partir de 1945 el xamberg havia conviscut amb un barret tou d'ala ampla i desplegada, de roba [[verd oliva|verd jungla]] (el color de l'uniforme tropical britànic introduït el 1943) i línia força similar al [[Barret militar|barret de campanya espanyol model 1920/26]]. 

== Naixença: el barret de jungla britànic ==
[[File:22SASMalayaNov1957.jpg|thumb|right|Soldats britànics a Malaia (1957), en uniforme tropical verd jungla, '''barret de jungla''' (''bush hat'') inclòs. S'hi pot comprovar l'opció d'ús com a [[xamberg]]]]
També el 1945, i sempre en medi selvàtic (a Birmània, per exemple), apareix un model similar, així mateix de roba verd jungla, però d'ala retallada, de producció comercial, que hom adquiria privadament i es popularitzà entre oficialitat i tropa. Amb el temps, els responsables d'intendència optaren per oficialitzar aquest model, en la convicció que aquesta ala mitjana entrebancava menys a la jungla, ja bastava per a protegir del sol i, alhora, resultava més pràctica per a entomar la pluja. Així sorgí el primer model oficial de barret de jungla (1950), conegut primer com a ''jungle hat'' ('barret de jungla') i finalment com a ''bush hat'' ('barret de bosc').refAquest nom definitiu és el mateix que durant la Segona Guerra Mundial havia designat el xamberg./ref També l'adoptaren altres exèrcits de la [[Commonwealth]], incloent-hi l'australià, que de llavors ençà l'alterna en campanya amb el xamberg de feltre (amb l'ala desplegada).refA l'exèrcit australià el barret de jungla s'anomena oficialment ''field hat'' ('barret de campanya')./ref 

Lligadura reglamentària de l'uniforme tropical (en verd jungla), el barret de jungla fou usat massivament per britànics i altres tropes de la Commonwealth en campanyes del sud-est asiàtic, com ara a Malaia/Malàisia (l'anomenada emergència malaia) als anys quaranta i cinquanta, i a Borneo (lluites frontereres amb Indonèsia) als anys seixanta. Més endavant passaria a incorporar-se a l'equip tropical en [[DPM]], i també al desèrtic.

== El barret de jungla estatunidenc ==
[[Fitxer:US Navy SEALs in from water.jpg|thumb|left|''Marines'' estatunidencs amb '''barret de jungla''' (''bonnie hat'') de camuflatge]]
Durant la [[Guerra del Vietnam]] les tropes australianes feien ús abundós del barret de jungla, i potser fou així com els estatunidencs entraren en contacte amb aquesta lligadura. Cap al 1964 força soldats estatunidencs començaren a usar-ne de fabricació local, extrareglamentàriament; per norma general eren mimètics en patró [[tigrat (camuflatge)|tigrat]]. Molts comandaments eren reticents amb la peça, que, a banda de contravenir el reglament, consideraven poc marcial. Així i tot, vist l'èxit d'aquest barret entre la tropa, fou adoptat oficialment per l'exèrcit estatunidenc el 1967; el segon model, de 1968, és el que esdevindrà clàssic. El color fou el [[verd oliva]] (en realitat, verd OTAN) de l'uniforme reglamentari; més endavant, entre certes tropes d'elit foren mimètics en [[ERDL]] (leaf), el patró avantpassat del [[Woodland (camuflatge)|woodland]]. El nom de ''boonie hat'' li fou aplicat col·loquialment.ref''Boonie hat'' significa 'barret dels boondocks', amb diminutiu (''boondocks'' reduït a ''boonie''), segons: Russell, Lee E. ''Armies of the Vietnam War (2)''. London: Osprey, 1983. (Men-at-arms; 143) P. 5. Al seu torn, ''boondocks'' (del tagàlog ''bundok'' 'muntanya' i, per extensió, 'ruralia') és argot estatunidenc per 'àrea rural remota i endarrerida', amb connotacions de 'la quinta forca'; vegeu l'article ''Boondlocks'' de la Viquipèdia anglosaxona. En definitiva, ''boonie hat'' ve a significar 'barret de jungla', com l'equivalent britànic ''jungle hat'' o ''bush hat'', però per una via pintoresca idiosincràticament estatunidenca./ref 

D'ençà de llavors, com en el cas britànic i de la Commonwealth, el barret de jungla ha continuat ininterrompudament com a lligadura de campanya de les forces armades estatunidenques per a medi tropical i desèrtic, en els patrons mimètics adoptats successivament per al conjunt de l'uniforme. 

== Expansió internacional ==
En el reglament uniformològic de 1988 l'exèrcit soviètic adoptà un nou barret tropical d'estil barret de jungla per a substituir el tradicional ''[[Barret militar|panamka]]'' d'ala ampla i copa en punta, massa vinculat a la [[Guerra de l'Afganistan]] en l'inconscient popular.

En augmentar el nombre de missions de pau de les Nacions Unides, i, més encara, quan, conclosa la Segona Guerra Freda (1991), s'inicia el període d'invasions multinacionals sota direcció estatunidenca (Iraq, Afganistan, novament Iraq...), molts exèrcits (d'Irlanda a Polònia, per exemple) es trobaren en la necessitat d'una lligadura pràctica i barata per a un medi, el tòrrid, que no havien previst; i generalment adoptaren el barret de jungla. D'aquesta manera, i amb lleugeres variants de dissseny, el barret de jungla ha esdevingut el barret de campanya més habitual en la majoria d'exèrcits, així com la lligadura militar més usada en medis tropicals i desèrtics. 

En cada exèrcit rep una denominació oficial de tipus tècnic,refSovint aquesta denominació és l'equivalent de 'xamberg', com en el francès ''chapeau de brousse'' i en l'espanyol ''chambergo'' (o, sorprenentment, ''pamela'', entre els ''marines'' espanyols). En francès també se l'anomena ''bob'' ('barret de pescador'), i llavors ''chapeau de brousse'' es reserva per al xamberg pròpiament dit, i també per al barret tou d'ala ampla i desplegada. En alemany s'usa l'expressiu ''Buschhut'', a la manera britànica./ref però col·loquialment en moltes llengües tendeix a ésser designat amb el nom estatunidenc de ''boonie hat''. Amb algun matís, tots els models són molt similars entre si i amb la versió originària britànica de 1950, si bé el centre d'expansió és el model estatunidenc de 1968. 

El barret de jungla pot presentar-se en tons [[verd oliva]], [[Caqui (color)|caqui]] o en [[Camuflatge militar|camuflatge]] de tipus divers. 

== Ús civil ==
Darrerament el barret de jungla s'ha popularitzat força com a lligadura de temps lliure per a ús civil, per les seves practicitat i barator, tot i que estèticament hi ha qui prefereix el tradicional barret tou d'ala ampla. 


== Nota ==
{{Referències}}

== Bibliografia ==
* Barthorp, Michael. ''British infantry uniforms since 1660''. Colour illustrations by Pierre Turner. Poole; Dorset: New Orchard, [1982 o post.] ISBN 1-85079-009-4
* Brayley, Martin. ''The British Army, 1939-45. 1, North-west Europe''. Colour plates by Mike Chappell. Botley, Oxford: Osprey, 2001. (Men-at-arms; 354) ISBN 1-84176-052-8
* Brayley, Martin. ''The British Army, 1939-45. 3, The Far East''. Illustrated by Mike Chappell. Botley, Oxford: Osprey, 2002. (Men-at-arms; 375) ISBN 1-84176-238-5
* Chappell, Mike. ''The British soldier in the 20th century. 2, Field service head dress: 1902 to the present day''. Deal, Kent: Wessex Military, 1987. ISBN 1-87049801-1
* Cole, David. ''Survey of U. S. Army uniforms, weapons and accoutrements''. [S.l.: the author], 2007

== Enllaços externs ==
{{Commonscat|Boonie hats}}

* [http://www.usmilitariaforum.com/forums/index.php?showtopic=110975 Fotografies del ''Daisy Mae''] {{en}} 
* [http://www.olive-drab.com/od_soldiers_clothing_boonie_hat.php Origen del ''boonie hat'' estatunidenc] {{en}}


{{ORDENA:Barret Tou D'Ala Mitjana}}	!--ORDENA generat per bot--
[[Categoria:Barrets]]
[[Categoria:Lligadures militars]]</text>
      <sha1>5odab5mk9as6emxcigb1t9j2bzf5y31</sha1>
      <model>wikitext</model>
      <format>text/x-wiki</format>
    </revision>
  </page>