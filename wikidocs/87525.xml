<page>
    <title>Delta del Danubi</title>
    <ns>0</ns>
    <id>87525</id>
    <revision>
      <id>13865685</id>
      <parentid>13770691</parentid>
      <timestamp>2014-07-19T07:10:03Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}}</comment>
      <text>{{Patrimoni de la Humanitat
|nom =Delta del Danubi
|imatge =Delta Dunarii 500.jpg
|peu =Paratge típic del delta del Danubi
|localització ={{Bandera|Romania}} [[Romania]]
|tipus =Natural
|criteris =vii,x
|ID =588
|regió =[[Europa]] i [[Amèrica del Nord]]
|coordenades =
|any =1991
|extensió =
}}

El '''delta del [[Danubi]]''' (''Delta Dunării'' en [[romanès]], Дельта Дунаю, ''Delta Dynáiu'' o Delta del Dunái en [[ucraïnès]]) és el delta del segon riu més gran d'Europa. Situat entre la regió de la [[Dobrudja]] ([[Romania]]) i la [[província d'Odessa]] ([[Ucraïna]]), constitueix el major i millor conservat dels [[Delta (riu)|deltes]] fluvials europeus. Ocupa una superfície de 3.446 km². 

== Geografia ==
El delta del Danubi és una regió de maresmes i pantans deshabitats, travessats per elevacions d'arbres. Tots els anys, les terres dipositades pel Danubi fan créixer el delta uns 40 m. Per això es tracta d'una estructura molt dinàmica. Prop de [[Tulcea]] (Romania), el Danubi es divideix en tres braços principals abans d'arribar al [[mar Negre]]: Chilia, Sulina i Sfântu Gheorghe (''Sant Jordi''), però molts canals menors ho converteixen en una regió d'[[aiguamolls]], zones pantanoses i boscos, dels quals alguns s'inunden a la primavera i a la tardor.

A uns 44 km del delta del Danubi, riu amunt, es troba l'[[illa de les Serps]], que actualment pertany a Ucraïna però és reclamada per Romania per qüestions de drets de [[pesca]]. El [[2004]], Ucraïna va inaugurar les obres del Canal Bistroe, el qual facilitarà un enllaç navegable entre el mar Negre i la part ucraïnesa del delta del Danubi. No obstant això, la [[Unió Europea]] va sol·licitar a Ucraïna que desistís de prosseguir amb els treballs a causa dels greus danys que sofririen els aiguamolls del delta. Romania, més compromesa amb la protecció i la conservació del delta, vol dur Ucraïna al [[Cort Internacional de Justícia|Tribunal Internacional de Justícia de la Haia]]. 

[[Fitxer:Danube delta satelite.png|right|framed|Sector septentrional del delta del Danubi. S'hi aprecien els sediments en suspensió amb què es va formant progressivament el delta.
Foto de satèl·lit de la ([[NASA]])]]

== Naturalesa ==
El delta alberga més de 1.200 espècies de plantes i 320 d'[[ocell|aus]], així com més de 3.400 espècies de [[fauna]] d'aigua dolça, incloent-n'hi unes 110 de peixos, com l'[[esturió]]. L'any [[1974]], més de la meitat del delta va ser declarada zona pantanosa d'importància internacional i designada com a [[Patrimoni de la Humanitat]] en virtut del [[Conveni de Ramsar]] (oficialment ''Conveni sobre Aiguamolls d'Importància Internacional especialment a com Hàbitat d'Aus Aquàtiques''). 

Actualment, el delta del Danubi ha estat inclòs en el llistat de la [[UNESCO]] de llocs qualificats com a [[Reserva de la Biosfera]], amb el nom de '''Reserva de la Biosfera Transfronterera del Delta del Danubi'''. Aquesta àrea té uns 2.733 km² de superfície estrictament protegida, repartida entre 18 zones. És el lloc on milions d'aus migratòries de diferents llocs del món (d'Europa, d'Àfrica, d'Àsia i del Mediterrani) hi acudeixen per a niar. La [[vegetació]] està dominada per formacions de [[canyes]] i [[canyís|canyissos]], que cobreixen el 78% de la superfície. Hi existeixen, a més, [[salina|salines]] (6%) i [[bosc de ribera|boscos de ribera]], diferenciats segons la freqüència de la seva inundació, amb àrees de [[salze]]s permanentment inundades i [[pollancre]]res d'inundació periòdica. Existeixen boscos, com el de Letea, notables per les copes asimètriques dels seus arbres, que inclouen [[roure]]s (''Quercus pedunculiflora'' i ''Q. robur''), [[pollancre]]s (''Populus tremula''), [[om]]s (''Ulmus foliacea'') i [[freixe]]s (''Fraxinus angustifolia''). 

Fa uns 2.500 anys, segons explicava l'historiador grec [[Heròdot]], el Danubi es dividia en 7 braços en arribar a la desembocadura.

== Població ==
Unes 15.000 persones habiten el delta del Danubi. La major part viu de la [[pesca]], per a la qual usen les seves barques tradicionals fetes de fusta. Entre ells hi ha una comunitat de [[lipovà|lipovans]], descendents dels seguidors del Ritu Antic, que van sortir de [[Rússia]] l'any [[1772]] per a evitar la persecució religiosa. El principal centre d'aquesta comunitat a la part ucraïnesa del delta és [[Vilkov]]. 

== Història ==
Durant la major part de l'Edat Moderna, el delta del Danubi va estar en mans de l'[[Imperi Otomà]]. A mesura que el control otomà sobre els [[Balcans]] s'afluixava, l'[[Imperi Austrohongarès]] i altres potències europees es van mobilitzar per impedir que el delta, igual que altres territoris otomans, caiguessin en mans de [[Rússia]]. El [[Tractat de París (1856)|Tractat de París]] ([[1856]]), que posava fi a la [[guerra de Crimea]], va establir que una comissió internacional (la ''Comissió Europea del Danubi'') controlés el delta. Aquesta comissió va portar a terme una sèrie de treballs al delta i al curs baix del riu, de manera que la navegació pel riu des del mar Negre es va veure afavorida. Després del final de la [[Primera Guerra Mundial]], el [[Tractat de Versalles]] ([[1919]]) va confirmar la comissió internacional (al mateix temps que s'establia una altra comissió per a controlar el curs superior del Danubi). 

Durant la [[Segona Guerra Mundial]], les comissions van ser abolides per l'[[Alemanya]] [[nazisme|nazi]], que va controlar tot el curs del riu des del [[1940]] fins al [[1944]]. En acabar la Segona Guerra Mundial dos dels braços del [[Danubi]] van quedar sota control romanès i el braç nord sota control [[Unió Soviètica|soviètic]]. Els soviètics abans van fer signar a un membre del [[Partit Comunista Romanès]] un document de dubtosa legalitat pel qual [[Romania]] cedia l'[[illa de les Serps]] a l'[[URSS]]. Actualment hi ha un litigi obert per aquest enclavament entre [[Romania]] i [[Ucraïna]].

== Enllaços externs ==
* [http://www.cnr-unesco.ro/ro/index.php Pàgina oficial de la Comissió de la UNESCO per a Romania] {{ro}} {{en}}
* [http://whc.unesco.org/en/list/588 Pàgina oficial de la UNESCO] {{fr}} {{en}}
* [http://www.deltadunarii.ro/ Pàgina sobre el delta del Danubi] {{ro}} {{en}} 
{{Commonscat|Danube Delta}}
{{Patrimoni de la Humanitat a Romania}}

{{coord|45.0833|N|29.5|E|source:kolossus-frwiki|display=title}}
{{ORDENA:Delta Del Danubi}}	!--ORDENA generat per bot--

[[Categoria:Geografia de Romania]]
[[Categoria:Patrimoni de la Humanitat de Romania]]
[[Categoria:Deltes|Danubi]]</text>
      <sha1>ejcwpbk8t2isofqqt30xvs28wrrhm09</sha1>
      <model>wikitext</model>
      <format>text/x-wiki</format>
    </revision>
  </page>