<page>
    <title>Fossar de la Pedrera</title>
    <ns>0</ns>
    <id>365961</id>
    <revision>
      <id>13543449</id>
      <parentid>13448378</parentid>
      <timestamp>2014-06-08T14:52:49Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: produís el més  produís al més</comment>
      <text>{{Indret
| Nom                   = Fossar de la Pedrera
| fotografia            = Tomba lluis companys.jpg
| fotografia_mida       =200px
| fotografia_descripció = Tomba de [[Lluís Companys]] al Fossar de la Pedrera
| Cal foto              =
| País                  = 
| Regió                 = 
| Comarca               = Barcelonès
| Municipi              = [[Cementiri de Montjuïc]], Barcelona 
| Alçada                = 
| Coordenades           = {{coord|41|21|22|N|2|8|55|E|region:ES|display=inline,title}}
| Nomenclàtor           = 
| Poble                 = 
| Tempmitja             = 
| Amplitudterm          = 
| Precipany             = 
| Defichidric           = 
| Tipologia             = 
| Etimologia            = 
}}
El '''Fossar de la Pedrera''' és un indret del [[Cementiri del Sud-oest|cementiri de Montjuïc]] que fou utilitzat de tomba comuna per a 4.000 víctimes de la [[repressió franquista]].

Des de [[1985]] hi reposen les restes mortals de [[Lluís Companys]], [[president de la Generalitat de Catalunya]] durant la [[guerra civil espanyola]] i executat pel règim de [[Francisco Franco Bahamonde|Franco]] el [[15 d'octubre]] de [[1940]] després d'un judici sumaríssim.

Cada [[15 d'octubre]] les autoritats polítiques i la societat civil [[Catalunya|catalana]] realitzen una ofrena floral en memòria del president.ref[http://www20.gencat.cat/portal/site/SalaPremsa/menuitem.342fe4355e0205d607d7ed42b0c0e1a0/?vgnextoid=f60f88c0b0549010VgnVCM1000000b0c1e0aRCRDvgnextchannel=f60f88c0b0549010VgnVCM1000000b0c1e0aRCRDvgnextfmt=detallcontentid=b21e1321c2ffc110VgnVCM1000008d0c1e0aRCRD El Govern ret homenatge al president Companys en el 68è aniversari del seu afusellament]/ref

== Informació històrica ==
[[Fitxer:17112012510 Fossar de la Pedrera.jpg|thumbnail|esquerra|Fossar de la Pedrera]]
La pedrera Moragas, al vessant de Montjuïc de la [[Zona Franca]], és coneguda com el Fossar de la Pedrera. Durant anys, en aquest indret foren enterrats els cossos de gent sense recursos i de persones sense identificar, a més, durant la [[Guerra Civil Espanyola]] (1936-1939) també de víctimes de la repressió a la rereguarda i també dels bombardeigs feixistes. El Fossar de la Pedrera, però, és conegut sobretot per haver acollit les despulles de moltes persones afusellades a la ciutat de [[Barcelona]] entre 1939 i 1952, víctimes de la [[repressió franquista]]. La repressió del nou règim a Barcelona va començar un cop les tropes franquistes van ocupar la ciutat. Aquesta política va afectar sobretot a membres de partits, de sindicats i d'organitzacions que  havien donat suport a la [[Segona República Espanyola|República]]. Van ser molts els que foren detinguts i jutjats en el [[Consell de guerra]] i condemnats per delicte d'adhesió a la rebel·lió militar. Els sentenciats a mort, un cop ratificada la pena pel [[Caudillo]], van ser afusellats al [[Camp de la Bota]] –al límit dels termes de Barcelona i [[Sant Adrià del Besòs]] el que correspon a l'actual Barri del Besós Msresme (Districte de Sant Msrtí) part del fòrum-. Un cop detinguts, els presoners eren duts a la [[Presó Model]] i finalment al parapet de la Bota on eren executats i posteriorment traslladats al Fossar de la Pedrera, que va servir de fossa comuna. Allí eren enterrats dins caixes de fusta que es llençaven a través d'una rampa al clot fet prèviament per soldats franquistes i que eren cobertes amb [[calç viva]] i terra perquè la putrefacció dels cossos es produís al més ràpidament possible.ref name=httphttp://w10.bcn.cat/APPS/gmocataleg_monum/CambiaIdiomaAc.do?idioma=capagina=welcome/ref

El mateix [[Lluís Companys i Jover]], [[President de la Generalitat de Catalunya]] afusellat al [[Castell de Montjuïc]] -concretament al Fossar de Santa Eulàlia, el que avui és el camp de tir en arc- el [[14 d'octubre]] de 1940, havia de ser enterrat a la [[fossa comuna]] però la seva germana Ramona va arribar a temps per identificar el cos i demanar que l'enterressin al taüt que ella mateixa havia portat, de fusta noble, en un nínxol que havia llogat. Finalment ho aconseguí i el President fou enterrat al nínxol però amb una placa on no hi constava el seu nom. Segons l'historiador [[Josep Maria Solé i Sabaté|Solé i Sabaté]], de les 3.385 execucions comptabilitzades a Catalunya entre 1939 i 1953, 1.689 van tenir lloc a Barcelona, principalment al Camp de la Bota. I tanmateix, la xifra que indica l'Associació Pro memòria als Immolats per la Llibertat de Catalunyarefhttp://www.associacio-immolats.cat/index.html/ref és de 1717 execucions  antifranquistes afusellats i enterrats, principalment, al Fossar de la Pedrera, segons dades més recents d l'Associació Pro-memòria als Immolats per la Llibertat de Catalunya. El 1953, al Fossar s'hi van deixar d'enterrar els afusellats per la repressió, i la zona de la pedrera Moragas es va convertir en un nucli mig abandonat on els Serveis Funeraris de la ciutat continuaven enterrant-hi els indigents i cadàvers sense nínxol ni familiars que se'n fessin càrrec.

== Estat actual ==
[[Fitxer:17112012513 Monument als Immolats per la llibertat a Catalunya.jpg|thumbnail|Monument als Immolats per la llibertat a Catalunya.]]
L'any [[1976]] es va fer el primer acte en memòria dels qui hi eren enterrats al Fossar de la Pedrera, ja que durant la dictadura havia estat prohibit qualsevol tipus d'homenatge. Aleshores es va iniciar una campanya, protagonitzada principalment per l'Associació Pro-Memòria als Immolats per la Llibertat de Catalunya, que aconseguí que no s'hi enterrés ningú més i que l'Ajuntament dignifiqués l'espai, hi alcés un monument en memòria de les víctimes enterrades i traslladés les restes de Lluís Companys, al costat dels altres [[republicans]] repressaliats. El 1985 s'inaugurà el projecte memorial dissenyat per l'arquitecte [[Beth Galí]] que compren un conjunt de [[columnes]] amb els noms de les víctimes, una gran zona enjardinada amb làpides singularitzades i el mausoleu de Lluís Companys. Les inscripcions de l'entrada les va redactar [[Maria Aurèlia Capmany]]: una fa referència a les víctimes de la repressió, l'altra a les víctimes de la fortuna, darrere d'elles s'inscriuen els noms dels que van morir repressaliats després de la guerra, tant si havien estat enterrats allà com si no. La llista va ser facilitada per l'Associació Pro Memòria als Immolats per la Llibertat de Catalunya. Precisament dins d'aquest conjunt arquitectònicament harmònic hi trobem també un homenatge: In memoriam, que consta deu pedres, una per cada [[camp de concentració nazi]] -[[Mauthausen]], [[Bergen-Belsen]], [[Buchenwald]], [[Belzec]], [[Sobibor]], [[Dachau]],[[Auschwitz]], [[Treblinka]] i [[Majdanek]]- que  van ser posades a l'entrada del Fossar de la Pedrera per recordar l'holocaust dels jueus, en una acció pensada per l'associació cultural i esportiva Maccabi i la comunitat jueva de Barcelona. El monument era un projecte de l'arquitecte [[Leonard Glaser]] i volia commemorar, amb uns mesos de retard, el cinquantenari de la fi de la [[Segona Guerra Mundial]] on, entre altres tragèdies, havia tingut lloc la dels camps d'extermini.

Igualment el monument de La Pietatref name=http/ neix auspiciat per l'Associació Pro Immolats per la Llibertat de Catalunya. La idea era instal·lar-lo al Fossar de la Pedrera, que naixia per substituir la humil Fossa Comuna de Montjuïc. El febrer de 1981 va ser presentat al fossar el projecte, obra de Ferran Ventura, com un homenatge a tots els executats pel franquisme a Catalunya després de la Guerra Civil. La Pietat és una de les obres que ret homenatge als immolats a través d’una composició clàssica on es confronta mort amb vida. On la mare, la dona, allò femení... sosté el cos del sacrificat. El Fossar de la Pedrera, i amb ell la tomba nova de Companys, van ser inaugurat el diumenge [[27 d'octubre]] de [[1985]]. La inauguració, un diumenge plujós, va significar el trasllat de les despulles de Companys. Hi van assistir el president de la Generalitat, [[Jordi Pujol]], l'alcalde, [[Pasqual Maragall]], familiars de Lluís Companys i membres de l'Associació.refhttp://www.tv3.cat/historiesdecatalunya/espais/esp107679125.htm/ref

== Referències ==
references/

== Enllaços externs ==
{{commonscat|Fossar de la Pedrera}}


{{ORDENA:Fossar De La Pedrera}}	!--ORDENA generat per bot--
[[Categoria:Geografia de Sants-Montjuïc]]
[[Categoria:Cementiris de Catalunya]]</text>
      <sha1>fkwkxw12n7y8w3u203r2kzezsdrmfv2</sha1>
      <model>wikitext</model>
      <format>text/x-wiki</format>
    </revision>
  </page>