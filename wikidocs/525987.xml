<page>
    <title>Nova Ona Txecoslovaca</title>
    <ns>0</ns>
    <id>525987</id>
    <revision>
      <id>14039364</id>
      <parentid>13869319</parentid>
      <timestamp>2014-09-13T10:46:20Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: l'europa occidental  l'Europa occidental</comment>
      <text>{{Infotaula Moviment Cinematogràfic
| name = Nova Ona Txecoslovaca
| imatge = El ball dels bombers.jpg
| image_size = 
| caption = Poster polonés de [[El ball dels bombers]] d'en [[Miloš Forman]]
| yearsactive = [[anys 60]]
| country = [[Txecoslovàquia]]
| majorfigures = [[Miloš Forman]], [[Jiří Menzel]], [[Věra Chytilová]], [[Ivan Passer]], [[Jan Němec]], [[Jaromil Jireš]]
| influences = [[Devětsil]], liberalització política a [[Txecoslovàquia]] que va derivar en la [[Primavera de Praga]]
| influenced = 
}}
La '''Nova Ona Txecoslovaca''' (''Československá nová vlna'') és el nom amb el qual es coneix el moviment cinematogràfic txecoslovac sorgit a principis dels anys 1960, abans de la [[Primavera de Praga]]. EL grup integra a directors com [[Miloš Forman]], [[Věra Chytilová]], [[Ivan Passer]], [[Jaroslav Papoušek]], [[Jiří Menzel]], [[Jan Němec]], [[Jaromil Jireš]] i [[Evald Schorm]] entre d'altres.

La qualitat i la innovació del cinema de la Nova Ona Txecoslovaca han fet que es parli del miracle cinematogràfic txec i ha sigut àmpliament reconegut com un dels moviments més importants del món del cinema juntament amb el cinema soviètic dels anys 1920, l'expressionisme alemany i el neorealisme italià.ref name=The Czechoslovak New WavePeter Hames The Czechoslovak New Wave ''Wallflower Press; 2 edition (June 1, 2005)''; ISBN 1904764428 o ISBN 978-1904764427./ref 

==Argument==
La Nova Ona Txecoslovaca va ser un moviment cinematogràfic que va prendre el relleu al moviment [[Devětsil]] dels anys 1930. Disconformes amb el règim comunista que s'havia instal·lat a [[Txecoslovàquia]] el 1948, els estudiants de la FAMU (''Escola de cinema i televisió de Praga'', ''Filmová a televizní fakulta Akademie múzických umění v Praze'') van esdevenir els dissidents de l'època. L'objectiu de les seves pel·lícules era que poble txec prengués una consciència col·lectiva sobre la seva participació en un sistema repressiu i incompetent que deshumanitzava la societat.

La Nova Ona Txecoslovaca va prendre influències del cinema italià neorealista i ''cinéma-verité'' de [[Federico Fellini|Fellini]] i [[Michelangelo Antonioni|Antonioni]]; el cinema francès de [[Jean-Luc Godard|Godard]], [[Alain Resnais]], [[François Truffaut|Truffaut]] i [[François Reichenbach|Reichenbach]]; i el cinema realista anglès d'[[Michael Anderson|Anderson]] i [[Karel Reisz|Reisz]].ref name=The Czechoslovak New WavePeter Hames The Czechoslovak New Wave ''Wallflower Press; 2 edition (June 1, 2005)''; ISBN 1904764428 o ISBN 978-1904764427./ref 

Trets identitaris del moviment són l'experimentació visual, el rebuig de l'ús de l'estructura narrativa clàssica pròpia del realisme soviètic, l'ús de llargs i improvisats diàlegs i el rodatge amb actors no professionals. A nivell de contingut, les pel·lícules es confronten amb problemes morals de la societat contemporània, posen èmfasi en l'exposició de problemes quotidians i contenen un humor obscur i absurd.

La Nova Ona Txecoslovaca va suposar una abrupta ruptura amb l'estil cinematogràfic del realisme socialista, molt més radical que el distanciament del cinema polonès dels anys 1950 i el cinema hongarès de principi dels anys 1970.ref name=The Czechoslovak New WavePeter Hames The Czechoslovak New Wave ''Wallflower Press; 2 edition (June 1, 2005)''; ISBN 1904764428 o ISBN 978-1904764427./ref Els directors txecoslovacs aconsegueixen tractar temes que prèviament ja havien intentat d'abordar altres cineastes de països comunistes però que havien topat gairebé sempre amb la censura. Alguns destacats exemples són la desorientació de la joventut de la societat txecoslovaca, descrita per [[Miloš Forman]] a les pel·lícules ''[[Cerný Petr]]'' (''El pocatraça'', 1963) i ''[[Lásky jedné plavovlásky]]'' (''Els amors d'una rossa'', 1965); o bé l'atmosfera surrealista que impregna les pel·lícules ''[[Sedmikrásky]]'' (1966) i ''Valerie a týden divů'' (''Valeri i la seva setmana fantàstica'', 1970) dels directors [[Věra Chytilová]] i [[Jaromil Jireš]], respectivament.

La Nova Ona Txecoslovaca es diferència sobretot de la [[Nouvelle vague|Nouvelle vague francesa]] en els seus arguments narratius, que són més sòlids i innovadors en el moviment txec. També cal tenir en compte que els joves directors txecs van comptar amb el suport d'una indústria filmogràfica que havia sigut nacionalitzada, fet que els va facilitar l'accés als estudis de gravació i al finançament públic dels seus projectes. Una altre fet diferencial de la La Nova Ona Txecoslovaca és que va tendir a adaptar al cinema obres de la [[literatura txeca]], com per exemple la novel·la anticomunista ''Žert'' (L'acudit, 1969) de [[Milan Kundera]] versionada per [[Jaromil Jireš]]. EL mateix [[Milan Kundera]], al Quart Congrés d'Escriptors de Txecoslovàquia de 1971, va qualificar la nova ona de cinema nacional com una part important de la història de la literatura txecoslovaca. Per altra banda, la pel·lícula ''[[El ball dels bombers|Hoří, má panenko]]'' (1967) del director txec [[Miloš Forman]] és considerada com un dels films majors i més representatius de la Nova Ona, i més de quaranta anys després de ser realitzada roman encara una pel·lícula de culte.

Quan [[Alexander Dubček]] va esdevenir primer secretari del [[Partit Comunista de Txecoslovàquia]] l'any 1968 i amb el seu socialisme amb rostre humà va voler democratitzar el règim i obrir la nació a les potències de l'Europa occidental, la [[Unió Soviètica]] i els aliats del [[Pacte de Varsòvia]] no van dubtar en envair militarment [[Txecoslovàquia]], tot posant fi al breu període de democratització socialista que ha passat a ser conegut a la història com la [[Primavera de Praga]]. La Nova Ona Txecoslovaca va sofrir un abrupte final i directors com [[Miloš Forman]] i [[Jan Němec]] van fugir del país. La resta de membres del moviment que van restar al país van haver de fer front a la censura soviètica.

== Pel·lícules txeques ==
La majoria de les pel·lícules de la Nova Ona van ser filmades en llengua txeca. La majoria dels directors es van fornir a la prestigiosa FAMU (Filmová a televizní fakulta Akademie múzických umění v Praze), ubicada a [[Praga]]. Per altra banda, els [[Estudis de Cinema Barrandov]] estaven ubicats als afores de [[Praga]]. Entre els directors més destacats cal tenir en compte [[Miloš Forman]], que en aquella època va filmar ''[[Cerný Petr]]'' (1963), ''[[Lásky jedné plavovlásky]]'' (1965) i ''[[El ball dels bombers|Hoří, má panenko]]'' (1967); [[Věra Chytilová]] conegut sobretot per la pel·lícula ''Sedmikrásky'' (1966); i finalment [[Jiří Menzel]], que amb ''[[Trens rigorosament vigilats|Ostře sledované vlaky]]'' (Trens rigorosament vigilats, 1966) va guanyar un [[oscar a la millor pel·lícula de parla no anglesa]].

== Pel·lícules eslovaques == 
La pel·lícula ''[[Obchod na korze]]'' (''La botiga del carrer major'', 1965) dirigida per [[Ján Kadár]] i [[Elmar Klos]] es va emportar l'any 1966 l'[[oscar a la millor pel·lícula de parla no anglesa]]. La història de la pel·lícula transcorre a l'Eslovàquia durant la [[Segona Guerra Mundial]] i tracta d'un humil ciutadà -Anton Tono Brtko- a qui el règim feixista local cedeix una botiga de botons, la qual fins aleshores havia estat administrada per una jueva, d'edat ja molt avançada i que sembla no adonar-se dels esdeveniments que sacsegen el poble, sota control nazi.

== Obres fonamentals de la Nova Ona Txecoslovaca ==
* ''[[Slnko v sieti]]'' (El sol a la xarxa, 1962). Direcció: Štefan Uher.
* ''O něčem jiném'' (1963). Direcció: Věra Chytilová.
* ''[[Cerný Petr]]'' (El pocatraça, 1963). Direcció: [[Miloš Forman]].
* ''[[Lásky jedné plavovlásky]]'' (Els amors d'una rossa, 1965). Direcció: [[Miloš Forman]].
* ''[[Obchod na korze]]'' (La botiga del carrer major, 1965). Direcció: Ján Kadár i Elmar Klos.
* ''[[Trens rigorosament vigilats|Ostře sledované vlaky]]'' (Trens rigorosament vigilats, 1966). Direcció: [[Jiří Menzel]].
* ''[[Sedmikrásky]]'' (1966). Direcció: [[Věra Chytilová]].
* ''[[El ball dels bombers|Hoří, má panenko]]'' (El ball dels bombers, 1967). Direcció: [[Miloš Forman]].
* ''Zbehovia a pútnici'' (Desertors i nòmades, 1968). Direcció: Juraj Jakubisko.
* ''Žert'' (L'acudit, 1969). Direcció: [[Jaromil Jireš]].
* ''Slávnosť v botanickej záhrade'' (La gala al jardí botànic, 1969). Direcció: Elo Havetta.
* ''Vtáčkovia, siroty a blázni'' (Ocells, òrfans i boixos, 1969). Direcció: Juraj Jakubisko.
* ''Behold Homolka'' (1969). Direcció: Jaroslav Papoušek.
* ''[[Valerie a týden divů]]'' (Valeri i la seva setmana fantàstica, 1970). Direcció: Jaromil Jireš.

== Bibliografia ==

* Cook, David (1996). ''A History of Narrative Film''. 
* Peter Hames: ''The Czechoslovak New Wave'' (Berkeley, Los Angeles, London 1985).
* Josef Škvorecký: ''All The Bright Young Man and Women: A Personal History of the Czech Cinema'' (Toronto 1971). 
* [http://www.ce-review.org/01/17/kinoeye17_hames.html Peter Hames]: ''[[Jan Němec]]'': Enfant Terrible of the Czech New Wave
* [http://www.ce-review.org/01/3/kinoeye3_hames.html www.ce-review.org]: Slovak Cinema Strikes Back by Peter Hames
* [http://users.skynet.be/sky58243/maine.htm http://users.skynet.be] History of Czech filmlm 
* [http://www.criterion.com/asp/in_focus.asp?id=8 The Czechoslovak New Wave] on Criterion Collection: a thorough overview

== Vegeu també ==
[[Milos Forman]]
== Referències ==
references/
{{Autoritat}}

[[Categoria:Moviments cinematogràfics]]
[[Categoria:Pel·lícules de Txecoslovàquia|*]]
[[Categoria:Pel·lícules de la República Txeca|*]]</text>
      <sha1>90nmaw6g1ft0xc9e3pmtovv4ewzm9fa</sha1>
      <model>wikitext</model>
      <format>text/x-wiki</format>
    </revision>
  </page>