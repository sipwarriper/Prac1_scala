<page>
    <title>Ratpenat</title>
    <ns>0</ns>
    <id>45760</id>
    <revision>
      <id>13946428</id>
      <parentid>13912762</parentid>
      <timestamp>2014-08-17T11:18:53Z</timestamp>
      <contributor>
        <username>RotlinkBot</username>
        <id>151337</id>
      </contributor>
      <minor></minor>
      <comment>Bot: enllaç no actiu</comment>
      <text>{{vegeu|els quiròpters|Ratpenat (heràldica)}}{{Taxocaixa mamífer
| name = Ratpenat
| fossil_range = [[Eocè inferior]] – recentref name=PaleoDB-Referència[http://museumu03.museumwww.naturkundemuseum-berlin.de/cgi-bin/bridge.pl The Paleobiology Database]. Informació [[taxonòmica]] i de distribució sobre el [[registre fòssil]] de [[plantes]] i [[animals]]./ref
| image = Bat on a cave wall in Australia.jpg
| image_caption = Ratpenat a la paret d'una cova
| superordo = [[Laurasiatheria]]
| ordo = '''Chiroptera'''
| ordo_authority = [[Johann Friedrich Blumenbach|Blumenbach]], 1779
| subdivision_ranks = [[Subordre]]s
| subdivision = 
[[Megachiroptera]]br /
[[Microchiroptera]]
| range_map = World Bat Distribution 01.png
| range_map_caption = Mapa de distribució
}}
Els '''ratpenats''' o '''rates penades''' (Chiroptera)ref name=NomsTambé anomenats «ratapinyades», «ratapenades», «ratapeneres», «muriacs», «muricecs», «voliacs», «pana-rats» o «mosseguellos»./refrefDel [[llatí]] ''rattus pinnatus'', rata alada./ref són un ordre de [[mamífers]]. Amb aproximadament 1.100 [[espècies]],ref name=tudge{{ref-llibre | cognom = Tudge | nom = Colin | títol = The Variety of Life | editorial = Oxford University Press | any = 2000 | isbn=0-19-860426-2}}/ref els ratpenats representen aproximadament un 20% de totes les espècies de mamífers, cosa que els converteix en el segon ordre més gran d'aquesta classe per darrere dels [[rosegadors]]. Són els únics mamífers capaços de [[vol]]ar,refAltres mamífers, com els [[pòssum volador|pòssums voladors]], els [[lèmurs voladors]] o els [[esquirol volador|esquirols voladors]], en realitat només poden planar distàncies curtes./ref s'han estès gairebé arreu del món i han ocupat una varietat de [[nínxols ecològics]] diferents. Els ratpenats juguen un rol [[ecològic]] vital com a [[pol·linització|pol·linitzadors]] de [[flors]] i també tenen un paper important en la dispersió de [[llavors]]. Moltes plantes tropicals depenen completament dels ratpenats. Els ratpenats tenen les [[pota|potes]] anteriors transformades en [[ala (anatomia)|ales]] i alguns es guien i cacen per [[ecolocalització]].refNowak, R. M. (1994).'' Walker's Bats of the World'', The Johns Hopkins University Press. ISBN 978-0-8018-4986-2/ref Els ratpenats poden ser [[frugivorisme|frugívors]], [[insectivorisme|insectívors]] o alimentar-se d'[[ocells]] i altres petits [[vertebrats]]. Alguns, com els vampirs, són [[hematòfag]]s.

La seva mida varia des de 29–33 mm de longitud i 2 g de pes en el [[ratpenat de nas porcí]] fins a més d'1,5 m i 1,2 kg de pes en la [[guineu voladora de les Filipines]]. A causa dels costums nocturns de la majoria d'espècies i l'ancestral misteri de com podien veure-hi a la foscor, sovint se'ls ha considerat i encara se'ls considera sinistres criatures de la nit i, amb poques excepcions (com la [[Xina]], on són un símbol de felicitat i prosperitat), a gran part del món els ratpenats han suscitat temor en els humans al llarg de la història. A més de ser icones imprescindibles del [[cinema de terror]], apareixen en molts [[mite]]s i [[llegenda|llegendes]] i sovint se'ls associa als [[vampir]]s.

== Morfologia ==
Juntament amb els [[ocells]] i els ja [[extints]] [[pterosaure]]s, els ratpenats són un dels tres únics grups d'[[animals]] [[vertebrats]] capaços de [[vol]]ar.ref name=New Scientist[http://www.newscientist.com/article/mg19926643.900-how-bats-made-the-leap-from-gliding-to-flying.html Bob Holmes: How bats made the leap from gliding to flying]. ''[[New Scientist]]'', vol 199, núm. 2664, pàg. 16 ([[12 de juliol]] del [[2008]])./ref Per aconseguir-ho, han [[evolució|desenvolupat]] una sèrie de [[tret (biologia)|trets]] destinats a permetre el vol. Tret del [[polze]], tots els dits estan particularment allargats i sostenen una fina membrana de pell, flexible i elàstica, que garanteix la [[sustentació]]. La membrana està formada per dues capes de [[pell]] que recobreixen una capa central de [[teixit (biologia)|teixits]] [[nervi|innervats]], [[vas sanguini|vasos sanguinis]] i [[múscul|fibres musculars]].ref name=LL6Laurent i Lemaire, pàg. 6/ref

=== Anatomia exterior ===
La mida dels ratpenats varia entre el [[ratpenat de nas porcí]], que mesura 29-33 mm de llarg, pesa dos grams i és el mamífer més petit conegut;ref name=Edge{{ref-web| url = http://www.edgeofexistence.org/mammals/species_info.php?id=49 |títol= Bumblebee bat (''Craseonycteris thonglongyai'') |obra= [[EDGE Species]] |consulta= 10-04-2008}}/ref i la [[guineu voladora de les Filipines]], el ratpenat més gran, que té una envergadura de 170 centímetres i pot assolir un pes de 1.200 grams.ref {{IUCN2008 | assessors=Mildenstein, T., Cariño, A., Paul, S., Heaney, L., Alviola, P., Duya, A., Stier, S., Pedregosa, S., Lorica, R., Ingle, N., Balete, D., Garcia, J. J., Gonzalez, J. C., Ong, P., Rosell-Ambal, G., Tabaranza, B. | year=2008 | títol=Acerodon jubatus | id=139 | consulta=13 gener 2009}} /ref Altres ratpenats de gran mida són la [[guineu voladora d'ulleres]], la [[guineu voladora de l'Índia]] o la [[guineu voladora de Livingstone]]. Malgrat el seu nom, els megaquiròpters no són sempre més grans que els microquiròpters, car algunes espècies només mesuren sis centímetres de llarg i són més petits que els microquiròpters grans.

Els ratpenats passen gran part de la seva vida penjats al revés de branques o dels sostres de les coves on viuen. Les potes han experimentat una inversió de 180° en la seva posició en relació amb les dels humans, una adaptació per penjar-se cap per avall. Quan els ratpenats estan penjats, el seu pes exerceix una tracció sobre els [[tendó|tendons]] que manté les urpes en posició d'enganxada. Això els permet no gastar energia encara que romanguin penjats durant molt de temps.ref name=LL7Laurent i Lemaire, pàg. 7/ref Una altra adaptació que els permet romandre cap per avall molt de temps és que, mentre que la resta de [[mamífers]] tenen vàlvules unidireccionals per evitar que la sang flueixi cap enrere només a les [[venes]], els ratpenats també tenen aquest mecanisme a les [[artèries]].ref{{ref-publicació | autor = T. Wharton Jones | article = Discovery That the Veins of the Bat's Wing (Which are Furnished with Valves) are Endowed with Rythmical Contractility, and That the Onward Flow of Blood is Accelerated by Each Contraction | any = 1852 | publicació = Philosophical Transactions of the Royal Society of London | volum = 142 | pàgines = 131-136}}/ref

=== Cap ===

El cap dels ratpenats difereix considerablement d'una espècie a una altra. El cap de molts ratpenats recorda el d'altres animals (com ara [[ratolins]]), però tenen estructures especials. Molts tenen làmines nasals o altres estructures a la cara, que serveixen per emetre o potenciar els ultrasons. Les orelles, que en moltes espècies són molt grans, sovint estan dotades de solcs o arrugues, a més d'un tragus, que és un lòbul de pell que millora la capacitat d'ecolocalització. La idea que en els ratpenats el sentit de la vista està poc desenvolupat a causa de la importància de l'ecolocalització ha sigut descartada per experiments del comportament. Els microquiròpters tenen una visió dicromàtica en blanc i negre, mentre que els megaquiròpters hi veuen en color.ref name=Colors{{ref-publicació | autor = Schwab, I.  Pettigrew, J. | article = A choroidal sleight of hand | any = 2005 | publicació = British Journal of Ophthalmology | volum = 89 | exemplar = 11 | pàgines = 1398}}/ref Segons les investigacions més recents, algunes espècies també hi veuen en [[ultraviolat|llum UV]], que és reflectida per certes [[flors]], ajudant els ratpenats a trobar nèctar. A més, els ratpenats disposen d'un sentit de [[magnetocepció]].ref{{ref-publicació |autor= Holland, R. A. [''et al''] |títol= Navigation: Bat orientation using Earth's magnetic field |any= 2006 |publicació=Nature |volum= 444 |pàgines= 702 | doi =10.1038/444702a}}/ref En viatges llargs, s'orienten amb les línies del camp magnètic terrestre, de manera similar als ocells migratoris i molts altres animals. Tanmateix, no es coneix com funciona la magnetocepció en els ratpenats.

Les [[dent]]s dels microquiròpters s'assemblen a les dels animals [[insectívors]]. Estan molt afilades per tal de penetrar el dur [[exosquelet]] dels insectes o la pell de la fruita. En canvi, les dents dels megaquiròpters estan adaptades per mossegar la pell dura d'alguns fruits. Els ratpenats tenen generalment entre 32 i 38 dents, de les quals estan especialment desenvolupades les [[dents canines]]. L'evolució de diferents modes d'alimentació ha fet aparèixer diferents configuracions dentals i en aquest ordre de mamífers es coneixen unes 50 [[fórmula dental|fórmules dentals]] diferents. El vampir comú, amb vint dents, és una de les espècies de quiròpter amb menys dents.

=== Ales ===
Els ratpenats són un dels exemples de la gran varietat de possibilitats de desenvolupament que poden tenir les potes dels [[tetràpodes]]. Tots els dits de les potes anteriors estan especialment allargats, excepte el [[polze]]; això serveix per sostenir una extensa i fina membrana de pell, flexible i elàstica, que rep el nom de [[patagi]] i que és la que produeix la [[sustentació]]. El patagi està format per una capa central de teixits plens de [[nervi]]s, [[vas sanguini|vasos sanguinis]] i [[múscul|fibres musculars]], recoberta a les dues bandes per capes de pell.ref name=LL6/ El patagi es divideix en propatagi (la part que va des del coll fins al primer dit), dactilopatagi (entre els dits), plagiopatagi (entre l'últim dit i les potes posteriors) i uropatagi (la part anterior del cos, entre les potes posteriors).

[[Fitxer:Myotis-myotis-skeleton.jpg|thumb|Esquelet d'un ratpenat de musell llarg]]
Els ossos dels dits dels ratpenats són molt més flexibles que els d'altres mamífers. Una de les raons és que el [[cartílag]] dels dits manca de [[calci]] i altres [[mineral]]s a prop del seu extrem, cosa que els permet torçar-se més sense trencar-se. El tall de secció dels ossos dels dits també és aplanat, en lloc de ser circular com en els humans, cosa que els fa encara més flexibles. La pell de les membranes alars és molt més elàstica i es pot estirar molt més del que és habitual en els mamífers.

Com que tenen ales molt més primes que les dels [[ocells]], els ratpenats poden maniobrar molt més ràpidament i precisa que les aus. La superfície de les ales també està dotada de receptors sensibles al tacte en petits bonys anomenats [[cèl·lula de Merkel|cèl·lules de Merkel]], presents en la majoria de mamífers. Tanmateix, aquestes zones sensibles són diferents en els ratpenats, car cada bony té un pèl minúscul al centre,ref name=Calhoun2005{{ref-web| url=http://news.research.ohiou.edu/news/index.php?item=257 |títol= Bats Use Touch Receptors on Wings to Fly, Catch Prey, Study Finds |data= [[15 de desembre]] del [[2005]] |consulta= 18-10-2006 |autor= Melissa Calhoun}}/ref cosa que el fa encara més sensible i que permet al ratpenat detectar i recollir informació sobre l'aire que flueix sobre les seves ales. La membrana alar de les espècies que utilitzen les ales per caçar preses té un tipus addicional de cèl·lula receptora, que és sensible a l'estirament de la membrana.ref name=Calhoun2005/ Aquestes cèl·lules estan concentrades a les parts de la membrana en què els insectes impacten amb l'ala quan els ratpenats els capturen.

Els ratpenats piscívors tenen un uropatagi poc desenvolupat, per minimitzar la resistència aerodinàmica i permetre l'estabilitat del vol ras. Els ratpenats que mengen insectes voladors tenen ales llargues i estretes que els permeten volar a més de 50 km/h. Quan hi ha enormes concentracions d'insectes, a vegades els quiròpters només han de volar amb la boca oberta per agafar les preses, de manera comparable a com els [[cetacis]] s'alimenten de [[krill]]. En canvi, els ratpenats que mengen insectes situats a l'escorça o les fulles dels arbres tenen unes ales de gran superfície que els permeten un vol lent i suau, donant-los agilitat per volar entre la vegetació densa.ref name=LL81Laurent i Lemaire, pàg. 81/ref

Les ales dels ratpenats serveixen com a protecció quan l'animal està en repòs i també com a regulador tèrmic; aïllen el cos de l'animal de l'ambient exterior per conservar calor, però també serveixen per reduir la temperatura de l'animal quan vola.ref name=LL6/ Estan dotades de [[músculs]] potents.

Tanmateix, no tots els ratpenats tenen el vol com a mitjà de [[locomoció]] principal. Alguns ratpenats, com els [[mistacínid]]s de [[Nova Zelanda]] que fins i tot utilitzen les ales per excavar,ref name=ADWMistacínid{{ref-web| url = http://animaldiversity.ummz.umich.edu/site/accounts/information/Mystacinidae.html |títol= Family Mystacinidae |autor= Bret Weinstein i Phil Myers |data= 2001 |consulta= 25-12-2008 |obra= Animal Diversity Web |editor= Museu de Zoologia de la Universitat de Michigan}}/ref també corren i caminen.

==== Evolució de les ales ====
El consens científic és que els ratpenats evolucionaren a partir d'avantpassats planadors. Tanmateix, la transició de planar a volar requereix una sèrie d'adaptacions.refKristin L. Bishop (2008). [http://www.journals.uchicago.edu/doi/pdf/10.1086/587825 The Evolution of Flight in Bats: Narrowing the Field of Plausible Hypotheses]. ''Quarterly Review of Biology'', vol. '''83'''(2), pàg. 153-160/ref Els animals planadors tenen ales curtes, poc desenvolupades, amb una baixa relació d'aspecte i surfegen en una posició amb el nas cap amunt, cosa que genera [[sustentació]] però que també provoca [[resistència aerodinàmica]] a causa de l'aire que passa per sota les [[ala (anatomia)|ales]] i els vèrtexs que es formen als extrems de les ales. Els animals voladors, en canvi, tenen ales molt més llargues i puntades i com que l'extrem de l'ala representa una proporció molt inferior de la superfície alar total, poden generar molta sustentació amb un mínim de resistència.

A mesura que evolucionaven les seves ales, els avantpassats planadors dels ratpenats s'haurien trobat amb una relació sustentació-resistència decreixent, cosa que haurien compensat començant a batre les ales. Juntament amb la posterior evolució de l'ecolocalització, els ratpenats aprofitaren la seva capacitat de volar per aconseguir més aliment i diversificar-se.

[[Fitxer:Ala_planadora_i_voladora.PNG|520px|center|thumb|Comparació dels efectes aerodinàmics a les ales dels animals planadors (a la imatge, un [[lèmur volador]]) i les dels animals voladors (un ratpenat). Minimitzant les turbulències a l'extrem de l'ala, els animals voladors aconsegueixen molta sustentació amb una [[resistència aerodinàmica]] mínima.]]

=== Anatomia interior ===
Tot i que els [[ulls]] de la majoria de microquiròpters són petits i estan poc desenvolupats, amb una baixa [[agudesa visual]], no és cert que siguin gairebé cecs. Els ratpenats utilitzen la vista com a ajut en la navegació, especialment en distàncies llargues, a les quals no arriba l'ecolocalització. S'ha descobert que algunes espècies fins i tot poden detectar la llum [[ultraviolada]].

L'espècie ''[[Anoura fistulata]]'' té la [[llengua (òrgan)|llengua]] més llarga en relació a la mida corporal de tots els mamífers. Això l'ajuda a pol·linitzar i alimentar-se, car la llarga llengua estreta pot arribar fins al fons de les [[flors]]. Quan retracta la llengua, aquesta s'enrotlla dins la [[caixa toràcica]].ref name=NGtongue{{ref-web|url= http://news.nationalgeographic.com/news/2006/12/061206-tongue-photo.html|títol= Photo in the News: Bat Has Longest Tongue of Any Mammal|consulta= 18-06-2007|cognom= Chamberlain|nom= Ted|data= 06-12-2006|obra= National Geographic News|editor= National Geographic Society}}/ref

Els [[pulmons]] dels ratpenats són típicament mamiferoides i a diferència dels pulmons dels ocells, s'ha teoritzat que això els fa més propensos a trencar-se quan es produeixen canvis sobtats en la pressió de l'aire a la proximitat d'[[aerogenerador]]s. Això podria explicar la seva taxa de mortalitat aparentment més alta en relació amb aquests mecanismes.ref name=nww[http://www.wind-watch.org/news/2008/09/23/bc-study-to-help-bats-survive-wind-farms/ B.C. study to help bats survive wind farms], ''National Wind Watch'', 23 de setembre del 2008/ref

== Ecolocalització ==
[[Fitxer:Yannick Dauby - Bats echolocation (CC by).ogg|thumb|Crida d'ecolocalització emesa per la [[ratapinyada pipistrel·la|pipistrel·la]], un ratpenat FM. La crida ultrasònica ha sigut heterodinada (multiplicada per una freqüència constant per produir una subtracció de freqüència i així doncs un so audible) per un detector de ratpenats. Una característica clau de l'enregistrament és l'increment de la velocitat de repetició de la crida a mesura que el ratpenat s'acosta al seu objectiu – això rep el nom de brunzit terminal.]]
Els ratpenats utilitzen l'[[ecolocalització]] per orientar-se, detectar obstacles o trobar preses. Es tracta d'una mena de [[sonar]] biològic. En els [[microquiròpter]]s, aquest sentit és molt sofisticat, mentre que en els [[megaquiròpter]]s no ho és tant; aquests últims fan espetegar la llengua alternativament a un costat i l'altre de la mandíbula, emetent sons ben audibles per l'orella humana. Els megaquiròpters utilitzen més l'olfacte i la vista per orientar-se, car l'ecolocalització no els és gaire útil. Els microquiròpters poden deixar d'emetre sons quan es troben a llocs familiars que coneixen bé, potser per tal d'evitar que els depredadors els descobreixin.ref name=LL78Laurent i Lemaire, pàg. 78/ref

Els microquiròpters emeten ultrasons per mitjà de contraccions de la [[laringe]]. Aquests sons poden variar en freqüència, ritme, durada i intensitat. Són emesos per la boca o el nas i són amplificats per unes làmines nasals. Com que aquests ultrasons són molt potents, quan s'emeten l'[[orella interna]] queda protegida per una bul·la timpànica per evitar que sigui danyada.ref name=LL78/

A més d'escoltar sons externs, els ratpenats utilitzen les orelles per sentir el seu propi [[eco]]. Les orelles d'alguns grups, com ara els [[rinolòfid]]s, són molt mòbils i poden moure's independentment l'una de l'altra, cosa que els permet una audició estereofònica i detectar el relleu de la imatge rebuda. L'ecolocalització proporciona informació sobre la mida, la velocitat i la direcció de la presa.ref name=LL78/ El pavelló auricular dels quiròpters sent tot això i està adaptat al tipus de vol de cada espècie; com més ràpid volen, més curtes són les orelles. El pavelló auricular de les dues espècies de ''[[Mormoops]]'' és un dels més sofisticats entre els mamífers.ref name=LL79Laurent i Lemaire, pàg. 79/ref

Els diferents ratpenats tenen freqüències diferents. Els humans poden sentir-hi fins a 18 [[Hertz|kHz]], però els ratpenats hi senten fins a 120 kHz. Les freqüències emeses pels quiròpters poden ser constants (no canvien durant la durada del senyal) o modulades (varien en menor o major mesura durant el senyal). Els crits poden acabar-se sobtadament o gradual, segons l'espècie. Els [[megadermàtid]]s, [[fil·lostòmid]]s, [[nictèrid]]s i alguns [[vespertiliònid]]s utilitzen intensitats febles, mentre que els ''[[Nyctalus]]'' tenen crides molt potents que es poden sentir des d'una distància molt superior.ref name=LL79/

[[Fitxer:Pipistrellus flight2.jpg|thumb|Pipistrel·la (''Pipistrellus pipistrellus'') volant]]
En un ambient obert, els ratpenats emeten senyals poc nombrosos que serveixen per orientar-se i trobar obstacles o preses. En persecució, el ritme dels senyals augmenta significativament i en fase d'atac final pot ser de quaranta impulsos per segon.ref name=LL79/

=== Precisió ===
La [[ratapinyada pipistrel·la|pipistrel·la]] distingeix filferros de 0,28 mil·límetres a més d'un metre de distància i cada dia caça entre 500 i 1.200 [[mosca|mosques]], que mesuren aproximadament 3 mm de llarg. Altres espècies de ratpenats, com ara el [[ratpenat de ferradura mediterrani]], també poden trobar un camí entre filferros de 0,05 mm. Els resultats d'experiments han demostrat que els senyals rebuts per l'orella i processats al [[cervell]] permeten als ratpenats distingir objectius diferents separats per només un centímetre de distància, fins i tot quan cada objectiu té una mida completament diferent.ref name=LL79/

== Distribució ==
:''Vegeu també: '''[[Llista d'espècies de ratpenats de Catalunya]]'''''
[[Fitxer:Pipistrellus nathusii.jpg|thumb|[[Ratpenat fals]] (''Pipistrellus nathusii'')]]
Els ratpenats viuen arreu del món, excepte les [[regions polars]], les [[illa|illes]] particularment aïllades o el centre dels [[desert]]s més extensos.ref name=LL6/ Juntament amb els [[rosegadors]], els ratpenats són l'únic tàxon d'[[euteris]] que colonitzaren el [[continent australià]] sense contribució dels humans i hi estan representats per sis [[família (biologia)|famílies]]. Els ratpenats hi arribaren probablement d'[[Àsia]] i només hi són presents al [[registre fòssil]] des de fa tan poc com quinze milions d'anys. Tot i que el 7% de les espècies de ratpenats del món viuen a Austràlia, només hi ha dos gèneres [[endèmic]]s de ratpenats. Algunes espècies no romanen tot l'any al mateix lloc, sinó que [[migració|migren]]. Tot i que no solen migrar distàncies molt grans, algunes espècies fan trajectes tan llargs com el que separa el nord del [[Canadà]] de [[Mèxic]].ref[http://www.batconservation.org/content/Infobatarticles.html Denise Tomlinson (2005-2006). ''Bats and Migration'']. Informational articles about bats al web de l'Organization for Bat Conservation. Consultat el [[20 de desembre]] del [[2008]]./ref

Els ratpenats han colonitzat una gran varietat d'[[hàbitats]]. Viuen en medis subterranis, en esquerdes i fissures de les parets rocoses, entre el fullam, darrere l'escorça dels [[arbres]] o dins les seves cavitats. Quant a les construccions humanes, els ratpenats també viuen en soterranis, cellers, ponts i construccions militars.ref name=LL6/

== Cicle vital ==
=== Comportament social ===
Algunes espècies de ratpenat viuen en colònies. El [[vampir comú]] viu en petites colònies amb contactes freqüents entre els diferents membres, que inclouen llepades i empolainaments. Dins d'aquests grups, els animals que estan emparentats tenen lligams més estrets. Això repercuteix sobre la intensitat dels enfrontaments; els mascles d'una mateixa família, quan es barallen, van amb compte de no fer-se mal. En canvi, els combats entre mascles no emparentats poden ser molt violents i els oponents poden acabar malferits.ref name=LL24/ Aquestes colònies estan compostes de femelles amb les seves cries i alguns mascles. El mascle dominant pot arribar a copar el 80% de les copulacions.ref name=LL24/

La protecció que ofereix el fet de ser nombrosos no és l'únic avantatge de formar colònies. El [[gregarisme]] ajuda a mantenir la temperatura, evitant la pèrdua de calor i permet crear un microclima apte pel creixement de les cries. La reducció de les poblacions de ratpenats en algunes zones ho fa més difícil, de manera que els quiròpters busquen llocs més favorables com ara construccions humanes.ref name=LL77Laurent i Lemaire, pàg. 77/ref

=== Alimentació ===
==== Ratpenats insectívors ====
[[Fitxer:Nyctalus noctula.jpg|thumb|El [[nòctul gros]] és insectívor.]]
Tots els ratpenats que viuen a latituds superiors a 38°N i 40°S són [[insectivorisme|insectívors]].ref name=LL21/ La gran quantitat d'[[insectes]] fan que siguin un aliment abundant i divers pels ratpenats. Com que surten de nit, quan els [[ocells]] insectívors estan inactius, els ratpenats no tenen competència per caçar els molts insectes que surten després de la posta de sol. El 70% de les espècies de quiròpters són insectívores i gairebé totes les famílies d'insectes poden ser les seves preses. A més d'insectes, els ratpenats es mengen altres tipus d'[[artròpodes]] com ara [[aranyes]], [[crustacis]], [[escorpí|escorpins]] o [[escolopendra|escolopendres]]. Els ratpenats no cacen les seves preses únicament a l'aire, sinó que a vegades també les cacen a terra.ref name=LL21Laurent i Lemaire, pàg. 21/ref Els ritus nupcials d'alguns insectes representen una oportunitat fàcil pels quiròpters.

Emetent [[so]]ns molt [[altura (so)|alts]] i, escoltant-ne l'[[eco]] (també conegut com a sonar), els [[microquiròpter]]s localitzen les preses i altres objectes propers. Es tracta del procés d'[[ecolocalització]], una habilitat que comparteixen amb els [[dofins]] i algunes [[balenes]]. Hi ha dos grups d'[[arna (insecte)|arnes]] capaces de contrarestar aquesta arma dels ratpenats: els [[àrctid]]s produeixen senyals [[ultrasònic]]s per advertir els ratpenats que estan protegits [[química]]ment ([[aposematisme]]; antigament es creia que era una forma d'[[interferència de radar]], però aquesta teoria ha sigut descartada), mentre que els [[noctuid]]s tenen un òrgan d'oïda anomenat [[timpanal]] que respon al senyal entrant dels ratpenats fent que els músculs de vol de l'arna es contraguin erràticament, provocant que l'arna executi maniobres d'evasió a l'atzar, com ara deixar-se caure o executar una pirueta que despisti el ratpenat.ref name=LL21/

Altres insectívors, com el [[ratpenat de ferradura gros]], paren emboscades als insectes, esperant-los en un indret fix per llançar-se a la persecució. El [[fals vampir australià]] envolta la presa amb les ales, atacant des de dalt, perquè no pugui fugir. Quan caça vertebrats, els agafa amb els peus i se'ls endú a una branca, de manera similar a com ho fan les aus de presa.ref name=LL82Laurent i Lemaire, pàg. 82/ref

==== Ratpenats frugívors i pol·linívors ====
Aproximadament el 25% de les espècies dels ratpenats són vegetarianes. Els ratpenats vegetarians es reparteixen per les zones tropicals i equatorials del planeta.ref name=LL27Laurent i Lemaire, pàg. 27/ref La seva dieta es pot compondre de [[nèctar]], de [[fruita]] o, molt més rarament, de [[fulles]]. El [[ratpenat frugívor pallós]] s'alimenta de 34 gèneres de fruits, deu gèneres de flors i quatre espècies de fulles.ref name=LL27/ El [[ratpenat frugívor de cap de martell]] s'alimenta principalment de sucs de fruita, tot i que complementa la seva dieta amb [[carronya]] i ocells.

Els ratpenats tenen un paper important en la dispersió no només de [[llavors]], sinó també de [[pòl·len]]. El 5% de les espècies de quiròpters són pol·linívores. Aquestes espècies tenen una [[musculatura]] masticatòria i una mandíbula atrofiades en comparació amb la resta de ratpenats. Altres adaptacions que tenen aquests ratpenats són un nas llarg i puntat (que els permet introduir-lo dins les flors amb forma de calze) i una llengua llarga i rasposa amb la qual llepen ràpidament el nèctar.ref name=LL27/ L'[[olfacte]] i el [[gust]] estan ben desenvolupats en els ratpenats pol·linívors. Com en el cas dels [[insectes]], les plantes que són pol·linitzades per ratpenats han [[coevolució|coevolucionat]] amb ells. Algunes plantes tenen [[tija|tiges]] resistents per no trencar-se quan s'hi agafen els ratpenats, mentre que altres quiròpters són més delicats i prenen el nèctar en ple vol, com els [[colibrís]].ref name=LL28Laurent i Lemaire, pàg. 28/ref

==== Ratpenats carnívors i piscívors ====
[[Fitxer:Ghost bat infrared Perth zoo.jpg|thumb|Un [[fals vampir australià]]]]
Menys d'un 1% dels ratpenats s'alimenten de [[vertebrats]]. El [[fals vampir australià]], per exemple, caça [[rosegadors]], [[ocells]], [[amfibis]], [[lacèrtid|sargantanes]] i fins i tot altres ratpenats. També hi ha ratpenats piscívors; el [[ratpenat pescador gros]] s'alimenta de [[peixos]] d'aigua dolça, mentre que el [[ratpenat piscívor]] pesca peixos en aigües salabroses. Aquesta última espècie té [[adaptació (biologia)|adaptacions]] que li permeten beure [[aigua salada]],ref name=LL23/ i utilitza el sonar per detectar els peixos que estan a prop de la superfície.ref name=LL23/

A l'hora d'atreure una femella, els amfibis mascles més sorollosos solen tenir un avantatge. Tanmateix, es pot convertir en un problema mortal si hi ha un [[ratpenat de llavis orlats]] a prop, car aquesta espècie es guia pels sons dels amfibis mascles per detectar-los i caçar-los.ref name=LL23/ De totes maneres, la [[selecció natural]] afavoreix els mascles sorollosos, encara que siguin caçats pels ratpenats, perquè poden [[reproducció|reproduir-se]] més i deixar més descendència.

El [[fals vampir llanós]] s'alimenta de diversos petits animals, però també menja altres espècies de ratpenat. És prou intel·ligent com per parar una trampa als [[vampir comú|vampirs]]. Fingeix estar adormit i quan el vampir s'acosta a xuclar-li sang, el fals vampir l'atrapa amb un moviment ràpid i se'l menja.ref name=LL82/ Altres espècies que també s'alimenten de quiròpters són el [[ratpenat de llança gros]], el [[fals vampir americà]] i el [[nicteri gros]].

==== Ratpenats hematòfags ====
Tot i la visió estesa dels ratpenats com a animals [[hematofàgia|hematòfags]], en realitat només n'existeixen tres espècies que s'alimentin de [[sang]]. El [[vampir comú]] és la més coneguda d'elles. Xucla la sang de [[bestiar]], [[gos]]sos, [[gripau]]s, [[mamífers]] salvatges, [[tapir]]s, [[guanac]]s i fins i tot [[foques]].ref name=LL24Laurent i Lemaire, pàg. 24/ref Mentrestant, el [[vampir escuat]] s'alimenta de la sang dels ocells. El [[vampir d'ales blanques]], la més rara d'aquestes espècies, també xucla la sang d'ocells i la majoria d'informació que se'n té ha sigut obtinguda a partir d'exemplars trobats en [[galliner]]s. Els problemes de salut que poden provocar aquests ratpenats no es deuen a la quantitat de sang extreta, que només és de 15-20 ml,ref name=LL24/ sinó al fet que poden transmetre malalties com ara la [[ràbia (malaltia)|ràbia]].

[[Fitxer:Desmodus.jpg|thumb|left|''Desmodus rotundus'', el [[vampir comú]]]]
Quan es pon el sol, els vampirs surten en grups d'entre dos i sis animals. Per detectar les preses, utilitzen l'olfacte i l'ecolocalització, però també la forma i la calor de les preses. S'acosten arrossegant-se a la seva presa i determinen la situació de les [[venes]] per mitjà de termosensors situats al nas.ref name=LL25Laurent i Lemaire, pàg. 25/ref Després de llepar-ne la superfície per cobrir-la de saliva anticoagulant, agafen un plec de pell i el perforen, utilitzant dos [[ullal]]s capaços de perforar fins i tot [[cuir]]. Aleshores, xuclen la sang utilitzant la llengua com una palleta. Quan xuclen una gran quantitat de sang (a vegades superant el seu propi pes corporalref name=LL25/), a vegades són incapaços de remuntar el vol immediatament i s'han de quedar una estona mig endormiscats al costat de la presa. Com que la sang està composta en gran part d'aigua, no nutritiva, els vampirs orinen poc després d'ingerir la sang. Després d'haver eliminat la part aquosa de la sang, el que queda és emmagatzemat en una butxaca gàstrica que ocupa gairebé tota la cavitat abdominal.ref name=LL25/

El vampir comú mor si es passa dos dies seguits sense menjar, de manera que els individus que han trobat una presa poden donar una mica de sang als que no. Si un altre dia són ells els que es queden sense menjar, un ratpenat més afortunat els tornarà el favor. Aquests intercanvis de sang només es produeixen entre ratpenats emparentats.ref name=LL25/ El canvi de beure [[llet]] a beure sang es produeix a una edat primerenca; els pares comencen a acostumar les cries donant-los petites quantitats de sang. Tanmateix, les cries beuen llet fins als nou mesos d'edat. Una característica dels grups de vampirs és que, si una mare mor, els seus fills seran adoptats per femelles de la seva família.ref name=LL25/ Quan els vampirs han trobat una presa, els exemplars més joves anuncien la seva arribada alçant un braç tot mantenint l'ala plegada, perquè els adults els facin espai.ref name=LL25/ Antigament, els vampirs comuns estaven limitats a Sud-amèrica, però l'expansió de la [[ramaderia]] i la consegüent disponibilitat de sang bovina els permeté estendre's fins al nord de Mèxic, gairebé a la frontera amb els Estats Units.ref name=LL25/

=== Reproducció i desenvolupament ===
[[Fitxer:Pipistrellus pipistrellus baby.jpg|thumb|Pipistrel·la acabada de néixer]]
El desenvolupament [[embrionari]] és relativament lent (3–6 mesos). La durada de la gestació dels ratpenats pot variar segons la disponibilitat d'aliments i el clima:ref name=LL85/

* '''Ovulació diferida:''' Aquest tipus d'ovulació, prevalent en els ratpenats de zones temperades, implica que els ratpenats s'aparellin a finals de la tardor i que la femella emmagatzemi el [[semen]] durant tot l'hivern. L'[[ovulació]] es produeix a la primavera perquè les cries neixin a l'estiu, quan hi ha molts insectes disponibles. Segons alguns científics, no totes les espècies europees ho fan.
* '''Implantació diferida:''' A diferència de l'ovulació diferida, l'embrió comença a desenvolupar-se immediatament però s'atura poc després, esperant que les condicions tornin a ser favorables. Aquest tipus d'embriogènesi es produeix en els megaquiròpters africans i el gènere ''[[Miniopterus]]''. En altres espècies (com ''[[Macrotus californicus]]''), l'òvul s'implanta però el fetus no es desenvolupa fins a la primavera.
* '''Gestació perllongada:''' Els ratpenats poden allargar la gestació per evitar el mal temps. En zones tropicals, ho poden fer per esperar una època millor en termes de meteorologia o de disponibilitat d'aliment.

Els vampirs poden néixer en qualsevol època de l'any.ref name=LL85Laurent i Lemaire, pàg. 85/ref Quan la femella disposa de menys llet o de pitjor qualitat, les cries poden morir ràpidament. El mal temps també les pot perjudicar. Així doncs, algunes espècies reparteixen els naixements al llarg de l'any perquè les males circumstàncies no afectin totes les cries.ref name=LL86/

En general, les femelles tenen una única ventrada a l'any i són [[vivípar]]es. En comparació amb les [[musaranyes]] o els [[rosegadors]], de mida similar, tenen poques cries per ventrada. Els ratpenats solen tenir una única cria per any; el rècord pertany a una femella de [[vespertilió]] que donà a llum cinc cries. Tot i que les femelles poden tenir dos parells de mamelles (i parells addicionals de mamelles falses), els naixements múltiples són excepcionals. A vegades, el [[ratpenat groc rogenc]] i el [[ratpenat groc cendrós]] poden donar a llum quatre cries. Alguns ratpenats europeus donen a llum bessons i en algunes espècies un dels dos bessons pot ser abandonat per la mare si és massa dèbil.ref name=LL86Laurent i Lemaire, pàg. 86/ref

Els nounats solen romandre al niu quan no estan sent [[alletament|alletades]], però les cries poden arrapar-se al pelatge de la mare perquè els transporti. Tanmateix, aviat esdevenen massa grans per això. Els ratpenats solen formar nius comuns, amb moltes femelles que donen a llum al mateix lloc (una cova, un forat en un arbre o una cavitat en un edifici). Les mares són capaces de trobar els seus fills entre milions de cries. Les femelles són les úniques que cuiden les cries i els mascles no hi col·laboren.

=== Hibernació ===
Els ratpenats que viuen a les zones temperades pateixen a l'hivern, no només pel fred que els afecta sinó també per la mort de les seves preses (principalment [[insectes]]). La majoria no emigren, de manera que [[hibernació|dormen fins a la primavera]]. La hibernació és més llarga com més a prop estiguin del [[cercle polar]] (les més extremes duren fins a sis mesos, mentre que les més suaus són curtes i intermitents).ref name=LL74Laurent i Lemaire, pàg. 74/ref

[[Fitxer:Ratpenat hibernant.jpg|thumb|Un petit ratpenat hiberna a la paret d'una cova.]]
Per reservar greix, a finals de l'estiu es posen a caçar i menjar en quantitats ingents, acumulant fins a un 30% de [[greix]] afegit, que queda emmagatzemat a les espatlles, el coll i els flancs, on forma bonys visibles de greix. Agafen el màxim de greix marró perquè després ja no podran menjar fins a la primavera. Si no acumulen prou reserves, moriran de fam i de cansament.ref name=LL75Laurent i Lemaire, pàg. 75/ref

Les funcions vitals es van alentint a poc a poc en reacció a diferents estímuls: el [[cicle circadià|rellotge intern]] dels ratpenats, la temperatura exterior o la disponibilitat de preses. El temps d'activitat es va escurçant i el son es va allargant. El començament de la hibernació sol coincidir amb la caiguda de les fulles a la tardor.ref name=LL75/ El [[metabolisme]] baixa molt i el [[cor]] batega només deu vegades per minut, en contrast amb les 600 ppm de les caces estivals. El baix metabolisme manté l'organisme viu i assegura les funcions vitals. La [[respiració]] esdevé tan tènue que és imperceptible i els ratpenats en hibernació poden romandre desenes de minuts sense respirar (1% de la respiració en fase d'activitat). La temperatura corporal cau i s'iguala amb la temperatura ambiental (0-10nbsp;°C).ref name=LL75/

Els 0nbsp;°C són un llindar crític. Per sota d'aquesta temperatura, els quiròpters han de generar [[energia]] addicional per no morir congelats, però gasten més greix marró. Si la temperatura cau massa o alguna cosa els pertorba, es poden despertar i buscar un lloc tèrmicament més favorable.ref name=LL75/

A l'hora de triar el lloc on hibernaran, els ratpenats tenen en compte la [[humitat]] (per a evitar que se'ls assequin les membranes alars) i la temperatura (que ha de ser freda però suau). A vegades es fiquen en fissures profundes i sovint s'agrupen en grans eixams. La hibernació acaba entre març i maig.ref name=LL76Laurent i Lemaire, pàg. 76/ref

=== Depredadors i longevitat ===
[[Fitxer:Faucon hobereau.jpg|thumb|El [[falcó mostatxut]] és un ocell que complementa la seva dieta amb ratpenats.]]
En general, els ratpenats tenen pocs [[depredador]]s naturals; algunes [[au de presa|aus rapinyaires]], [[mamífers]] [[carnívors]], [[serp]]s i [[lacertili|llangardaixos]] de gran mida. En canvi, les espècies introduïdes pels [[humans]] sí que poden delmar les poblacions de ratpenats. Per exemple, a causa de la introducció de la [[serp arborícola bruna]] a [[Guam]], entre el 1984 i el 1988, totes les cries d'algunes espècies de ratpenat foren devorades abans d'arribar a l'adultesa. Es produí una cosa similar amb la introducció de ''[[Lycodon aulicus|Lycodon aulicus capucinus]]'' a l'[[illa Christmas]].ref name=LL32Laurent i Lemaire, pàg. 32/ref El [[gat]], una altra [[espècie introduïda]], és el predador més perillós dels ratpenats. Alguns gats es tornen salvatges, s'especialitzen en ratpenats i es dediquen a caçar-ne. Un gat pot exterminar una colònia fàcilment accessible i no gaire gran en qüestió de dies. Tanmateix, no se'ls solen menjar, potser pel seu gust o per les asperitats que tenen als dits i les ales. Alguns ratpenats, per defensar-se, lluiten o es fan els morts. Si no se'ls trenca cap os, se solen recuperar aviat. Un altre animal de companyia que ha sigut vist matant ratpenats és el [[gos]]. Tanmateix, no s'ha observat cap gos caçant un ratpenat, de manera que el més probable és que ja se'ls trobin moribunds a terra.ref name=LL84/

Els [[boid]]s i els [[colúbrid]]s també ataquen ratpenats, particularment als tròpics. La seva presa preferida són les [[guineus voladores]] que es pengen de les branques. Les serps pugen als arbres i agafen els ratpenats que descansen per sorpresa, sobretot les cries. Quan els atacs dels rèptils són repetits, poden delmar poblacions i deixar-les sense juvenils. Les serps que cacen ratpenats a les coves, en canvi, no semblen fer-ne un costum i només ho fan esporàdicament. Alguns [[lacèrtid|llangardaixos]] tropicals de gran mida també mengen ratpenats.ref name=LL83/

''[[Macheiramphus alcinus]]'' és una au rapaç que caça ratpenats, atacant-los quan surten al crepuscle. Els [[falcó mostatxut|falcons mostatxut]] i [[falcó pelegrí|pelegrí]], així com el [[xoriguer comú]], també cacen ratpenats. Tanmateix, el més gran perill aviari pels quiròpters són les aus nocturnes, com les [[òlibes]] i els [[mussols]], que esperen a l'exterior de les coves que arribi el crepuscle per atrapar els ratpenats que en surten. Els mussols tallen les ales dels ratpenats abans de menjar-se'ls. Alguns ocells han après a seguir els costums dels ratpenats, atacant-los quan aquests últims estan cercant insectes. Tanmateix, en la gran majoria de casos els ratpenats només representen el 0,1-02% de les preses de les aus rapaces.ref name=LL83Laurent i Lemaire, pàg. 83/ref

Els [[carnívors]] són oportunistes i mengen gairebé de tot. Els [[óssos rentadors]], les [[mofetes]], els [[gats salvatges]] i els [[mustèlids]] cacen ratpenats activament, mentre que els [[toixons]] i les [[guineus]] només es mengen cries que cauen del sostre d'una caverna o que han niat imprudentment a una alçada massa baixa. Tanmateix, els quiròpters són preses rares per aquests animals. Alguns [[rosegadors]], com el [[ratolí de bosc]], s'alimenten ocasionalment de ratpenats. Altres animals que mengen ratpenats són les [[aranyes]] [[migalomorf]]es, alguns peixos carnívors i alguns [[amfibis]] grans, com la [[granota bramadora]].ref name=LL84Laurent i Lemaire, pàg. 84/ref

== Sistemàtica i filogènesi ==
=== Sistemàtica ===
La subdivisió tradicional dels ratpenats vivents els reparteix en dos subordres amb divuit [[família (biologia)|famílies]].

'''Ordre''' dels ratpenats (Chiroptera)
[[Fitxer:Eidolon helvum fg01.JPG|thumb|El [[ratpenat frugívor pallós]] és un dels representants dels [[megaquiròpter]]s.]]
* '''Subordre''' dels [[megaquiròpter]]s (Megachiroptera)
** Els '''[[pteropòdid]]s''' o megaquiròpters inclouen els ratpenats més grans. La seva dieta és exclusivament vegetariana ([[frugívor]]s o [[nectarívor]]s) i viuen a les regions [[tropical]]s d'[[Àfrica]], [[Àsia]] i [[Oceania]]. En són exemples la [[guineu voladora de l'Índia]] o la [[guineu voladora de les Filipines]], el ratpenat més gran del món. Des d'un punt de vista [[evolutiu]], els megaquiròpters són els ratpenats més propers als [[primats]] i per tant, als [[humans]].ref name=LL20/ Es caracteritzen pels seus grans [[ull]]s, pel seu musell [[guineu|vulpí]] i per la presència d'una segona [[urpa]] situada al tercer dit de la mà. La [[guineu voladora de coll vermell]] té una envergadura de 170 cm, la més gran entre els ratpenats. Mentre que els megaquiròpters no tenen [[ecolocalització]], tenen una [[visió]] molt desenvolupada i en color, que els és especialment útil tenint en compte que sovint es pengen de branques a plena llum del dia.ref name=LL20/

* '''Subordre''' dels [[microquiròpter]]s (Microchiroptera)
** Superfamília dels embal·lonuroïdeus (Emballonuroidea)
*** Els '''[[embal·lonúrid]]s''' viuen en regions tropicals i subtropicals d'arreu del món. Inclouen alguns dels ratpenats més petits i la seva mida corporal va dels 3,5 als 10 centímetres de llargada. Solen ser marrons o grisos, tot i que els [[diclidurus|ratpenats del gènere ''Diclidurus'']] són blancs. Tenen una cua curta que es projecta per la membrana caudal, de manera que aquesta forma una beina. La majoria d'espècies tenen glàndules en forma de sac a les ales, que estan obertes i poden servir per alliberar [[feromones]] per atreure una parella. Altres espècies tenen glàndules a la gola que produeixen secrecions d'una olor molt forta.ref name=EoM{{ref-llibre |editor=Macdonald, D.|any=1984 |títol= The Encyclopedia of Mammals|editorial= Facts on File|lloc=Nova York|isbn= 0-87196-871-1|pàgines= 804}}/ref
[[Fitxer:Antrozous pallidus.jpg|thumb|El [[ratpenat pàl·lid nord-americà]] s'aparella entre octubre i febrer.]]

** Superfamília dels [[molossoïdeu]]s (Molossoidea)
*** Els '''[[antrozoids]]''' només tenen una espècie, el [[ratpenat pàl·lid nord-americà]]. El seu àmbit de distribució va des de l'oest del [[Canadà]] fins al centre de [[Mèxic]]. Té els ulls més grossos que la majoria d'altres espècies de quiròpters de Nord-amèrica i té orelles pàl·lides, llargues i amples. El seu pelatge sol tenir una tonalitat clara. Mesura entre nou i tretze centímetres de llarg. S'alimenta d'artròpodes com ara grills i escorpins.
*** Els '''[[molòssids]]''' estan molt estesos i viuen a tots els continents tret de l'[[Antàrtida]]. En general, són bastant robustos, són voladors molt aptes i tenen ales relativament llargues i estretes. Controlat per l'acció dels músculs, un anell de cartílag especial llisca amunt i avall de les vèrtebres caudals per estirar o retractar la membrana de la cua. Això dóna a aquestes espècies una precisió en les maniobres de vol comparable a la de les orenetes i els [[apòdid]]s. De fet, el ratpenat més ràpid del món és un molòssid.ref name=EoM/

** Superfamília dels [[nataloïdeu]]s (Nataloidea)
*** Els '''[[furiptèrid]]s''' viuen a Sud-amèrica i Central. Només n'hi ha dues espècies, que es caracteritzen pels seus polzes reduïts i mancats de funció, envoltats per la membrana alar i per les seves amples orelles en forma d'embut. Són insectívors i viuen en diferents tipus de medi. Tenen un pelatge gris i una làmina nasal petita.ref name=EoM/
*** Els '''[[mizopòdids]]''' són dues espècies [[endèmiques]] de [[Madagascar]] de les quals no se sap gaire cosa. Ambdues pertanyen al gènere ''[[Myzopoda]]''. La seva característica més destacada és la presència d'unes ventoses als canells i els turmells que els permeten agafar-se bé a la superfície llisa de les fulles.ref name=GarbuttGarbutt, Nick; ''Mammals of Madagascar''; Yale University Press, New Haven, 2007: pg 73/ref
*** Els '''[[natàlids]]''' viuen a Amèrica Central, Sud-amèrica i les illes del [[Carib]]. Només inclouen el gènere ''[[Natalus]]''. Són ratpenats esvelts amb una cua particularment llarga i amb orelles en forma d'embut. Són petits, amb una mida de només 3,5-5,5 centímetres i amb un pelatge marró, gris o vermellós.
*** Els '''[[tiroptèrids]]''' viuen a Amèrica Central i Sud-amèrica, sovint en jungles tropicals humides. Només tenen un gènere, amb quatre espècies. Igual que els mizopòdids, compten amb unes ventoses que els ajuden a agafar-se a superfícies llises com ara fulles de [[plàtan (arbre)|plàtan]].

[[Fitxer:Mormoops blainvillii.jpg|thumb|Il·lustració d'un [[ratpenat barbut antillà]] ([[Ernst Haeckel]])]]
[[Fitxer:Artibeus sp. Tortuguero National Park crop.jpg|thumb|Un [[Artibeus|ratpenat frugívor]] reposa sobre una fulla a [[Costa Rica]].]]
** Superfamília dels [[noctilionoïdeu]]s (Noctilionoidea)
*** Els '''[[fil·lostòmids]]''' són la família ecològicament més variada i diversa de quiròpters. Viuen a Amèrica Central i del Sud. Els membres d'aquesta família han evolucionat per utilitzar diversos tipus d'aliments, com ara fruita, nèctar, pol·len, insectes, granotes, altres ratpenats i petits vertebrats i, en el cas dels vampirs, fins i tot sang. Els sons utilitzats per l'ecolocalització són emesos pel nas. No hibernen, però algunes espècies [[estivació|estiven]] (entren en un estat de sopor quan les temperatures s'eleven molt i hi ha sequera).
*** Els '''[[mormoòpids]]''' viuen a Amèrica Central i Sud-amèrica. Es caracteritzen per la presència d'una làmina labial, en lloc de la làmina nasal típica de la majoria d'espècies de ratpenat. En algunes espècies, les membranes alars s'uneixen per sobre l'esquena de l'animal, fent que sembli calb. La cua només es projecta una curta distància més enllà de la membrana que s'estén entre les potes posteriors. Nien en coves i túnels, en enormes colònies que poden incloure centenars de milers d'individus, produint prou [[guano]] com per permetre'n l'explotació comercial. Com que viuen en regions tropicals, no hibernen.
*** Els '''[[mistacínids]]''' són dues espècies [[endèmiques]] de [[Nova Zelanda]] bastant atípiques. Passen gran part del temps a terra, en lloc de volar i tenen la capacitat única de plegar les ales quan no les utilitzen. També tenen una projecció en algunes urpes que els ajuda a excavarref name=ADWMistacínid/ i escalar. Són omnívors que s'alimenten de fruita i carronya, així com d'artròpodes que cacen a terra. També mengen pol·len i nèctar, que poden recollir amb la seva llengua extensible. A vegades fan el cau en fusta en procés de putrefacció, però també nien en esquerdes a les roques o els nius d'aus marines.
*** Els '''[[noctiliònids]]''' només inclouen un gènere i dues espècies i viuen a prop de l'aigua. Tot i el seu nom de [[ratpenats pescadors]], en realitat són principalment insectívors i només el [[ratpenat pescador gros]] complementa habitualment la seva dieta amb petits peixos, utilitzant l'ecolocalització per detectar els seus moviments a l'aigua. Quan surt a pescar, un ratpenat pescador gros pot caçar entre vint i trenta peixos en una sola nit.ref[[Ross Piper|Piper, Ross]] (2007), ''Extraordinary Animals: An Encyclopedia of Curious and Unusual Animals'', Greenwood Press./ref

** Superfamília dels [[rinolofoïdeu]]s (Rhinolophoidea)
*** Els '''[[hiposidèrid]]s''' habiten les zones tropicals d'Àfrica, Àsia i Austràlia. Tenen una mida mitjana-gran, amb una llargada corporal d'entre 3 i 11 cm segons l'espècie. Tenen la fulla nasal anterior en forma de ferradura i presenten diverses làmines secundàries. El color del [[pelatge]] varia d'una espècie a l'altra i pot ser vermellós, grisenc, marró o negre. La dieta dels hiposidèrids es basa en [[insectes]], però hi ha indicis que, a vegades, les espècies més grans també es mengen petits [[vertebrat]]s i fins i tot ratpenats petits. Alguns hiposidèrids nien a coves i altres ho fan a forats dins dels troncs dels arbres.
*** Els '''[[megadermàtids]]''' viuen al centre d'Àfrica, el sud d'Àsia i Austràlia. Són quiròpters relativament grans, amb una llargada de 6,5-14 cm. Tenen ulls grans, orelles molt grans i una làmina nasal prominent. Tenen una ampla membrana entre les potes posteriors, però manquen de cua. Moltes espècies són d'un color marró mat, però algunes són blanques, d'un gris blavós o fins i tot verd oliva, cosa que els ajuda a camuflar-se al seu medi. Són principalment insectívors, però complementen la dieta amb una àmplia varietat de petits vertebrats.
*** Els '''[[nictèrids]]''' només inclouen un gènere amb tretze espècies (segons algunes fonts, podrien ser setze). Tenen un solc al centre de la cara que va dels ulls als narius i que probablement té un paper en l'ecolocalització. La seva cua té forma de T i es compon de [[cartílag]], un tret únic entre els mamífers. A diferència d'altres ratpenats, sembla que detecten les preses per mitjà del so que produeixen i no per ecolocalització.ref name=MBF{{ref-llibre |cognom=Fenton |nom=M. Brock |any=2001 |títol= Bats|editorial= Checkmark Books|lloc=Nova York|pàgines= 125–127|isbn= 0-8160-4358-2}}/ref Així doncs, aquesta última només serviria per orientar-se.
*** Els '''[[rinolòfid]]s''' tenen el nas envoltat de làmines carnoses, que poden tenir forma de ferradura, de sella o de llanceta. Les orelles són amples a la base, acaben en punta i poden moure's per separat. No tenen tragus, però l'antitragus està ben desenvolupat. Els ulls són petits, les ales amples i arrodonides. La cua és curta i està completament inclosa a la membrana alar; s'enganxa al llom quan els animals estan en repòs.ref name=SG89Schober i Grimmberger, pàg. 89/ref Solen emprendre el vol deixant-se caure en picat, però també poden volar des del terra. En aterrar, fan un gir de 180° sobre el seu eix amb el cap per avall.ref name=SG90Schober i Grimmberger, pàg. 90/ref

** Superfamília dels [[rinopomatoïdeu]]s (Rhinopomatoidea)
*** Els '''[[craseonictèrid]]s''' només tenen una espècie, el [[ratpenat de nas porcí]]. Amb una mida de 30-40 mm, es tracta del mamífer més petit del món en termes de llargada (en termes de pes, la [[musaranya etrusca]] és més petita, tot i que la diferència és minúscula). La [[UICN]] el llista com a espècie vulnerable, en part per les repercussions del turisme als seus hàbitats de [[Tailàndia]] occidental i [[Myanmar]]. S'agrupa en coves en grups d'entre 15 i 500 individus, tot i que la mitjana és d'uns cent.
*** Els '''[[rinopomàtid]]s''', coneguts com a [[ratpenats de cua de rata]], inclouen un únic gènere amb tres espècies. Viuen al Vell Món, des d'[[Àfrica del Nord]] fins a [[Tailàndia]] i [[Sumatra]], en regions àrides i semiàrides. Nien en coves, cases i fins i tot les [[piràmides d'Egipte]]. Són relativament petits, amb una llargada de només 5-6 cm.ref name=EoM/ El seu nom es deu a la seva llarga cua, que sobresurt gairebé totalment de la membrana alar. La cua és gairebé tan llarga com el cos, cosa única entre els ratpenats insectívors vivents.

** Superfamília dels [[vespertilionoïdeu]]s (Vespertilionoidea)
*** Els '''[[cistúgids]]''', que contenen només dues espècies, foren separats dels vespertiliònids l'any 2010 basant-se en els resultats d'anàlisis moleculars. Viuen a la part meridional d'[[Àfrica]]. Les dues espècies que formen aquest grup són bastant rares i no se sap gaire cosa sobre el seu mode de vida, tot i que se'ls ha observat caçant i menjant-se [[insectes]].
*** Els '''[[minioptèrids]]''' són una família que conté una trentena d'espècies del [[Vell Món]] i [[Austràlia]]. Els ratpenats d'aquest grup són petits, amb una llargada de cap i cos de 40-78 mm i una llargada de l'avantbraç de 34-59 mm. Igual que els vespertiliònids (un [[clade]] en el qual foren classificats durant molt de temps), els minioptèrids tenen ossos [[premaxil·lar]]s sense part [[palatal]]. Tant les espècies que viuen a regions tropicals com les que viuen a llocs més temperats solen tenir un període d'[[ritual d'aparellament|aparellament]] fix. Les espècies de zones temperades poden [[hibernació|hibernar]] o migrar a regions més càlides durant l'hivern.
*** Els '''[[vespertiliònid]]s''' són la família més gran de ratpenats, amb 300 espècies repartides arreu del món tret de l'Antàrtida. Tenen el musell xat, sense lòbuls nasals. L'orella té tragus i els ulls són petits. La cua està inclosa totalment o gairebé totalment a l'uropatagi. En repòs, la cua queda plegada a l'abdomen. El color del pelatge és fosc (negre, marró o gris) però l'abdomen és més clar. Les femelles tenen dos parells de mamelles i manquen de mamelles falses. Les cries neixen amb dents de llet. Les espècies més resistents al fred arriben fins i tot al [[cercle polar]]. Per l'ecolocalització, gairebé totes emeten ultrasons [[freqüència modulada|FM]] per la boca i algunes també pel nas.ref name=SG107Schober i Grimmberger, pàg. 107/ref

=== Filogènesi ===
[[Fitxer:Archaeonycteris trigonodon.jpg|thumb|''[[Archaeonycteris|Archaeonycteris trigonodon]]'', del [[jaciment de Messel]] d'[[Alemanya]], és un dels ratpenats més antics coneguts.]]
''[[Icaronycteris]]'', de l'[[Eocè inferior]] de [[Wyoming]], és l'espècie més antiga coneguda de ratpenat, amb una antiguitat d'uns 55 milions d'anys. Els primers ratpenats que apareixen al [[registre fòssil]] ja volaven i s'alimentaven d'[[insectes]]. La seva [[morfologia (biologia)|morfologia]] era extremament similar a l'actual,ref name=LL11/ però encara no podien utilitzar l'ecolocalització, com ho demostra la [[còclea]] subdesenvolupada de l'espècie ''[[Onychonycteris|Onychonycteris finneyi]]''.ref{{ref-web| url = http://news.bbc.co.uk/2/hi/science/nature/7243502.stm| títol = Bat fossil solves evolution poser| consulta =14-01-2009| editor = BBC News| data = 13-02-2008
}}/ref Es creu que els ratpenats [[evolució|evolucionaren]] a partir de petits mamífers arborícoles que saltaven d'un [[arbre]] a l'altre, desenvolupant en primera instància [[membrana interdigital|membranes interdigitals]] per planar i finalment [[ala (anatomia)|ales]].ref[[David Attenborough]], [[BBC]], 2002. [https://archive.is/20120722092122/www.bbc.co.uk/nature/animals/mammals/tv/ ''The Life of Mammals'']. Episodi 2, ''Insect Hunters''./ref Tanmateix, no s'ha descobert cap [[fòssil]] que representi un estadi intermedi d'aquesta evolució.ref name=LL11Laurent i Lemaire, pàg. 11/ref Els dos subordres de ratpenats, els [[megaquiròpter]]s i [[microquiròpter]]s, divergiren gairebé al principi mateix del [[Cenozoic]].ref name=LL20Laurent i Lemaire, pàg. 20/ref

Durant l'[[Oligocè]], quan la configuració dels [[continent]]s era diferent a l'actual, [[Sud-amèrica]] estava aïllada de la resta de masses terrestres i el [[continent australià]] es trobava més al sud que avui en dia. En aquesta situació geogràfica, els ratpenats conegueren una expansió molt més important que altres grups de mamífers perquè podien volar, cosa que els permeté arribar a llocs on els altres mamífers no podien. Fa 23 milions d'anys, colonitzaren [[Indonèsia]] i [[Austràlia]].ref name=LL11/

Al [[Plistocè]], les temperatures globals es desplomaren, creant vastos [[casquet polar|casquets polars]] a ambdós hemisferis. Els ratpenats que no migraren cap a [[latitud]]s més baixes moriren. La [[genètica de poblacions]] mostra que els ratpenats europeus es refugiaren a les penínsules d'Europa meridional ([[península Ibèrica|penínsules Ibèrica]], [[península Itàlica|Itàlica]] i [[península Balcànica|Balcànica]]).ref name=LL12Laurent i Lemaire, pàg. 12/ref

Durant aquesta època, els ratpenats compartien coves amb els [[humans]] primitius. Tanmateix, no es coneix gairebé res d'aquesta trobada entre espècies; només s'han trobat [[pintura rupestre|pintures rupestres]] de ratpenats en coves del nord d'Austràlia.ref name=LL13Laurent i Lemaire, pàg. 13/refref name=Coves{{ref-web| url =http://news.bbc.co.uk/2/hi/science/nature/7765136.stm |títol= Rock painting reveals unknown bat |autor= Paul Rincon |editor= BBC News |data= 04-12-2008 |consulta= 13-12-2008}}/ref

== Relació amb els humans ==
=== Història de l'estudi ===
[[Aristòtil]] no sabia si els ratpenats eren [[ocells]] o un altre tipus d'animal. Tres segles més tard, [[Plini el Vell]] els considerà ocells, un error repetit fins al [[segle XVI]] per gairebé tots els naturalistes. Per [[Conrad Gesner]], representaven una forma intermèdia entre aus i mamífers.ref name=Història{{ref-web| url = http://archive.nlm.nih.gov/proj/ttp/flash/gesner/gesner.html |títol= ''Historiae Animalium'' |autor= [[Conrad Gesner]] |consulta= 16-02-2009}}/ref [[Edward Edward Wotton|Wotton]] els classificà com a [[quadrúpede]]s. Finalment, [[Linné]] els acabà classificant com a [[mamífers]] en la seva celebríssima obra ''[[Systema Naturae]]'', ordenant-los en un tronc comú amb els [[primats]] i l'[[humà|homes]]. Poc després, [[Louis Jean-Marie Daubenton|Daubenton]] ja havia descrit cinc de les espècies de ratpenat que habiten a Europa.ref name=LL36Laurent i Lemaire, pàg. 36/ref

En les primeres obres, les llegendes es barrejaven amb la [[ciència]] i estaven plenes d'inexactituds. [[Comte de Buffon|Buffon]] ja descobrí la [[hibernació]] dels ratpenats i durant la seva exploració de coves es trobà amb cavernes plenes de [[guano]] (fems) de quiròpters. Observant que als excrements hi havia restes de [[mosques]] i [[papallones]], Buffon començà a conèixer la dieta dels ratpenats europeus.ref name=LL37/

[[Fitxer:Alfred Edmund Brehm from Familj-Journalen1885.png|thumb|[[Alfred Brehm]] estudià la hibernació dels quiròpters.]]
A principis del segle XIX, ja era bastant acceptat que els ratpenats formaven un [[ordre]] distint. Els naturalistes europeus rebien exemplars d'arreu del món, enviats per pioners de l'[[edat de l'exploració]]. Molts exemplars arribaven de països exòtics i no se'n coneixia ni la distribució ni el [[etologia|comportament]]. Sovint, els naturalistes rebien exemplars sense cap indicació del seu origen.ref name=LL37Laurent i Lemaire, pàg. 37/ref

{| class=wikitable
!colspan=1|Any
!colspan=1|Espècies descrites
|-
!colspan=1|1758
|align=center|7
|-
!colspan=1|1769
|align=center|13
|-
!colspan=1|1808
|align=center|14
|-
!colspan=1|1820
|align=center|95
|-
!colspan=1|1849
|align=center|143
|-
!colspan=1|1878
|align=center|401
|-
|}

A finals del segle XIX ja es començà a conèixer detalladament el comportament dels ratpenats. S'estudiava la hibernació i el despertar dels quiròpters ([[Alfred Brehm|Brehm]]), o la forma de les seves ales ([[Johann Heinrich Blasius|Blasius]]).ref name=LL38Laurent i Lemaire, pàg. 38/ref A més del treball de camp, es duien a terme investigacions al [[laboratori]], amb ratpenats en gàbies alimentats amb [[Escarabat de la farina|cucs de la farina]] i [[mosques]]. Així, es descobriren detalls sobre l'[[coit|aparellament]] i el part, així com l'[[ovulació diferida]].ref name=LL39Laurent i Lemaire, pàg. 39/ref

Amb l'arribada del segle XX, es començà a utilitzar la tècnica de l'[[anellatge]] per estudiar els quiròpters. L'auge de l'[[espeleologia]] també permeté conèixer millor els ratpenats cavernícoles, però també implicà una pertorbació de l'[[hàbitat]] dels quiròpters.ref name=LL40Laurent i Lemaire, pàg. 40/ref Algunes de les tècniques desenvolupades al segle XX eren molt cruels; s'agafaven animals que estaven hibernant (despertant-los en el procés), se'ls estudiava i llavors se'ls tornava a deixar anar al fred, on morien. Els capturadors de quiròpters també solien ataquinar-ne massa en molt poc espai, provocant que morissin ofegats o que es fessin mal intentant fugir. La inexperiència d'alguns capturadors causava fractures de l'avantbraç o dels dits dels ratpenats. Per tot això, algunes campanyes de captura i estudi causaren desenes de milers de morts de ratpenats i la pèrdua de colònies senceres. A principis de la dècada del 1960, alguns [[biòleg]]s començaren a oposar-se a aquesta metodologia.ref name=LL41Laurent i Lemaire, pàg. 41/ref

Els primers naturalistes no podien comprendre que els ratpenats hi vegessin a la foscor. Sospitant que es tractava d'un sentit diferent a la vista, alguns naturalistes treien els ulls als ratpenats i els deixaven anar en cambres fosques amb molts obstacles, però els animals no hi topaven. Tanmateix, quan els lesionaven els conductes auditius o els els tapaven amb cera, els ratpenats perdien la percepció. Al segle XVIII, Spallanzani i Jurine començaren a investigar aquest fenomen al laboratori. Cuvier hipotetitzava que les membranes auriculars i alars eren molt sensibles i detectaven canvis en l'aire. [[Pierre Boitard|Boitard]] creia que aquesta percepció estava relacionada amb l'[[oïda]]. [[Glover Morrill Allen|Allen]] sospitava que el [[tragus]], un lòbul de pell situat davant del pavelló auricular dels ratpenats, captava senyals de retorn, igual que el [[sonar]].ref name=LL42Laurent i Lemaire, pàg. 42/ref

El 1939, al [[Harvard Medical School Laboratory]], [[Donald Griffin|Griffin]] i [[Robert Galambos|Galambos]] dugueren a terme experiments per confirmar que els ratpenats utilitzen l'[[ecolocalització]]. Treballant amb [[ratpenat bru gros|ratpenats bruns grossos]], descobriren la seva capacitat d'enviar i rebre [[ultrasò|ultrasons]] de fins a 50 kHz.ref name=LL43Laurent i Lemaire, pàg. 43/ref El 1940 presentaren el seu descobriment.

=== Ratpenats útils ===
[[Fitxer:Locust from the plague in Palestine, 1915.jpg|thumb|Els ratpenats són útils per controlar insectes perjudicials com les [[llagosta (insecte)|llagostes]].]]
Els ratpenats poden resultar útils com a agents de [[control biològic]], reduint o limitant el creixement de les poblacions d'insectes o altres [[artròpodes]] que altrament esdevindrien una plaga. D'aquesta manera, els ratpenats protegeixen indirectament els humans i altres animals de malalties [[vector (biologia)|transmeses]] per insectes i eviten que un creixement descontrolat dels insectes posi en perill les collites vegetals. Tot i que no trobà proves que contribueixin de manera decisiva al control de plagues, un estudi de la Universitat de Cornell recomanà als agricultors que intentin augmentar les poblacions locals de ratpenats i [[orenetes]] entre maig i juliol, que és quan més efecte poden tenir sobre les poblacions d'insectes.ref[http://www.organic.cornell.edu/research/tsfsumms/2001/pdfs/10batswallows.pdf David W. Winkler (2001). ''An Assessment of the Potential of Bats and Swallows as Biological Control Agents for Agricultural Insect Pests in New York State'']. Consultat el 12 març 2009./ref Un altre estudi publicat el 2008 a la revista ''[[Science]]'' revelà que els ratpenats eren més eficients que els ocells en tasques de control biològic: les [[plantes]] a les quals no es deixava accedir els ocells tenien un 65% més d'artròpodes que les plantes control, mentre que les plantes a les quals no es deixava accedir els ratpenats en tenien un 153% més. Segons aquest estudi, els ratpenats també protegeixen en certa mesura les plantes dels animals herbívors.ref{{ref-publicació | autor = Kalka, M. B.; Smith, A. R.; Kalko, E. | article = Bats Limit Arthropods and Herbivory in a Tropical Forest | publicació = Science | any = 2008 | volum = 320 | exemplar = 5872 | pàgines = 71}}/ref

Els ratpenats pol·linívors i frugívors també són beneficiosos per un gran nombre de plantes, car els ajuden a [[pol·linització|pol·linitzar-se]] i a escampar les seves [[llavors]]. En aquest darrer cas, els ratpenats es mengen el [[fruit]] d'una planta, juntament amb la seva llavor. Més tard, els animals excreten aquesta llavor en un altre indret, contribuint així a fer que la planta s'estengui a nous llocs.

=== Ratpenats perjudicials ===
Els ratpenats que són considerats perjudicials pels humans són gairebé sempre [[vector (biologia)|vectors]] de malalties. Són reservoris naturals o [[vector (biologia)|vectors]] d'un gran nombre de [[patògens]] [[zoonosi|zoonòtics]],ref name=Wong2007{{ref-publicació | cognom = Wong | nom = Samson | coautors = Susanna Lau; Patrick Woo; Kwok-Yung Yuen | data = 16-10-2006 | consulta = 29-12-2007 | article = Bats as a continuing source of emerging infections in humans | publicació = Reviews in Medical Virology | volum = 17 | exemplar = 2 | pàgines = 67–91 | editorial = John Wiley  Sons | pmid = 17042030 | doi = 10.1002/rmv.520 | url = http://www3.interscience.wiley.com/cgi-bin/abstract/113398566/ABSTRACT?CRETRY=1SRETRY=0}}/ref incloent-hi la [[ràbia (malaltia)|ràbia]],ref name=McColl2000{{ref-publicació | cognom = McColl | nom = K. A. | coautors = N. Tordo, A. A. Aquilar Setien | any = 2000 | mes = Abril | article = Bat lyssavirus infections | publicació = Revue scientifique et technique | volum = 19 | exemplar = 1 | pàgines = 177–196 | pmid = 11189715}}/ref la [[síndrome respiratòria aguda greu]] (SARS),ref name=Li2005{{ref-publicació | cognom = Li | nom = Wendong | coautors = Z. Shi, M. Yu, W. Ren i 13 autors addicionals | data = 28-10-2005 | article = Bats are natural reservoirs of SARS-like coronaviruses | publicació = [[Science]] | volum = 310 | exemplar = 5748 | pàgines = 676–679 | pmid = 16195424 | doi = 10.1126/science.1118391 | url = http://www.sciencemag.org/cgi/content/abstract/310/5748/676 | laydata = 28-10-2005}}/ref [[henipavirus]]ref name=Halpin2000{{ref-publicació | cognom = Halpin | nom = K. | coautors = P. L. Young, H. E. Field i J. S. Mackenzie | any = 2000 | mes = Agost | article = Isolation of Hendra virus from pteropid bats: a natural reservoir of Hendra virus | publicació = Journal of General Virology | volum = 81 | pàgines = 1927–1932 | pmid = 10900029 | url = http://vir.sgmjournals.org/cgi/content/abstract/81/8/1927}}/ref i possiblement el [[virus d'Ebola.]]ref name=Leroy2005{{ref-publicació | cognom = Leroy | nom = Eric M. | coautors = Brice Kumulungui, Xavier Pourrut, Pierre Rouquet i sis autors addicionals | any = 2005 | article = Fruit bats as reservoirs of Ebola virus | format = Brief Communication | publicació = [[Nature]] | volum = 438 | pàgines = 575–576 | pmid = 16319873 | doi = 10.1038/438575a | url = http://www.nature.com/nature/journal/v438/n7068/abs/438575a.html}}/ref La seva gran mobilitat, la seva àmplia distribució i el seu comportament social (nius comuns, estructura social de fissió-fusió) fan dels ratpenats hostes i vectors de malalties. Moltes espècies també semblen tenir una elevada tolerància als patògens que porten i sovint no desenvolupen la malaltia.

Només un 0,5% dels ratpenats porten la ràbia. Els que la porten poden moure's de manera maldestra, estar desorientats o ser incapaços de volar, cosa que fa que sigui més probable que es trobi amb humans. Tot i que no cal tenir una [[quiroptofòbia|por irracional]] dels ratpenats, cal evitar tocar-los o tenir-los al lloc on es viu, com amb qualsevol animal salvatge. Si es descobreix un ratpenat a casa a prop d'un infant, una persona amb problemes mentals, una persona intoxicada, una persona dorment o un animal de companyia, la persona o l'animal de companyia concernit ha de rebre atenció mèdica immediata per la ràbia. Els ratpenats tenen dents molt petites i poden mossegar una persona dorment sense que aquesta se n'adoni. Hi ha indicis que és possible que el virus de la ràbia dels ratpenats infecti víctimes per transmissió aèria, sense contacte físic directe amb el ratpenat.ref name=cons{{ref-publicació | cognom = Constantine | nom = Denny G. | any = 1962 | mes = Abril | article = Rabies transmission by nonbite route | publicació = Public Health Reports | volum = 77 | exemplar = 4 | pàgines = 287–289 | editorial = United States Public Health Service | pmid = 13880956 | format = {{PDF}}| url = http://www.pubmedcentral.nih.gov/picrender.fcgi?artid=1914752blobtype=pdf }}/ref
[[Fitxer:06-09TlhFLBatHouse.jpg|thumb|Un jóc molt gran per ratpenats]]

=== Jócs artificials ===
Molta gent munta jócs per ratpenats, igual que molta gent munta [[nial]]s per tal d'atreure [[ocells]]. Les raons per fer això varien, però se centren majoritàriament en el fet que els ratpenats són els principals insectívors nocturns en la majoria d'ecosistemes, si no tots. Es poden construir jócs per ratpenats començant des de zero, a partir de kits, o es poden comprar ja fets. Molts llocs web ofereixen plànols per construir jócs per ratpenats, així com consells per dissenyar-los.ref[http://web.archive.org/web/20020124162143/www.batcon.org/ Bat Conservation Interational (2002)]. Consultat el 25 desembre 2008./ref Algunes associacions conservacionistes regalen jócs per ratpenats als afeccionats als ratpenats d'arreu del món.

Un jóc per ratpenats construït el 1991 al campus de la [[Universitat de Florida]], al costat del Llac Alice de [[Gainesville (Florida)|Gainesville]], té una població de més de 100.000 [[molòssid]]s.ref{{ref-web| url = http://www.napa.ufl.edu/2001news/backyardbats.htm| títol = Backyard Bat Houses Promote Pest Control, Says UF Expert| consulta =18-06-2007| cognom = Nordlie| nom = Tom| obra = UF News| pàgines = 30| editor = Universitat de Florida| data = 29-10-2001| arxiuurl = http://web.archive.org/web/20011030203049/http://www.napa.ufl.edu/2001news/backyardbats.htm| arxiudata = 30-11-2001
}}/ref

A Gran Bretanya, fortificacions de la [[Segona Guerra Mundial]] han estat reconvertides en jócs per ratpenats. Els refugis que estan ben excavats i que tenen parets gruixudes són naturalment humits i ofereixen l'ambient tèrmicament estable que necessiten els ratpenats, que altrament hibernarien en cavernes. Amb unes poques modificacions menors, els refugis aptes poden ser convertits en coves artificials pels ratpenats.ref{{ref-web| url = http://www.eurobats.org/documents/pdf/AC9/Doc_AC9_15_Protecting_underground_sites.pdf| títol = Protecting and managing underground sites for bats (pdf), vegeu secció 6.4.| consulta =18-05-2006| format = PDF
}}/refref{{ref-web| url = http://news.bbc.co.uk/1/hi/england/4885642.stm| títol = Pillbox converted to bat retreat| consulta =18-05-2006| editor = BBC News
}}/ref

=== Amenaces ===
[[Fitxer:Windmills D1-D4 - Thornton Bank.jpg|thumb|Els [[aerogenerador]]s són una amenaça pels ratpenats.]]
L'ús estès d'[[insecticida|insecticides]] representa una amenaça pels ratpenats insectívors. A més de matar grans quantitats d'insectes, que són el seu aliment, els plaguicides poden causar l'enverinament indirecte dels ratpenats quan es mengen preses intoxicades.ref name=LL22Laurent i Lemaire, pàg. 22/ref Al món desenvolupat ja no s'utilitzen tant els insecticides, però al món en desenvolupament encara tenen un ús molt estès; la manca de regulació implica sovint que s'utilitzen insecticides molt tòxics.ref name=LL23Laurent i Lemaire, pàg. 23/ref

Una altra amenaça pels ratpenats és la destrucció de les cavernes on viuen. A vegades es dinamiten coves que són considerades perilloses pels humans, car hi ha risc d'ensorrament. En altres ocasions, simplement es tapen les entrades a les coves, cosa que implica que els ratpenats ja no poden entrar-hi ni sortir-ne. Tot això és una forma de [[destrucció de l'hàbitat]] dels ratpenats, que representa un perill per la seva existència.ref name=LL23/

Algunes espècies són perseguides pels humans, o bé perquè s'alimenten de conreus, o bé perquè són [[vector (biologia)|vectors]] de malalties. Això fa que es matin ratpenats per mitjà d'explosius o de verins.ref name=LL23/ Una altra activitat humana, la recol·lecció del [[guano]] dels ratpenats, és un problema pels animals, car pertorba els seus llocs de repòs. A tot això cal afegir-hi la mort de ratpenats atropellats per cotxes, camions o trens, una mortalitat que costa de posar en xifres però que probablement és elevada.ref name=LL23/

Tot i que els [[aerogenerador]]s produeixen una energia neta i [[energia renovable|renovable]], poden causar danys a animals voladors com els ratpenats. En la foscor, els ratpenats confonen els aerogeneradors amb arbres i són ferits o morts per les aspes, o queden atrapats als vèrtexs d'aire generats per la rotació de les aspes.ref''[http://brightcove.newscientist.com/services/link/bcpid2227271001/bctid6948847001 Why wind turbines aren't bat-friendly]''. Vídeo de Jason W. Horn ''et al''., de la [[Universitat de Boston]]. Consultat el 14-01-2008./ref Aquest problema és agreujat pel fet que molts ratpenats cacen a la mateixa altura a la qual es troben les aspes.

Els ratpenats també estan amenaçats per fenòmens climàtics extrems, com ara ciclons o tifons. Per exemple, la [[guineu voladora de l'illa Rodrigues]] estava considerada amenaçada, amb una població de només 170 individus. El pas d'un cicló que en matà la meitat reduí encara més les possibilitats de supervivència i ara la UICN la llista com a en perill crític. A més dels danys directes, els ciclons també perjudiquen els ratpenats car en destrueixen les fonts d'aliment i els refugis contra els depredadors. Aquest tipus de fenomen és especialment perillós a les illes petites, on costa més trobar protecció.ref name=LL31Laurent i Lemaire, pàg. 31/ref

== Aspectes culturals ==
A la [[Xina]], els ratpenats són el [[simbolisme xinès|símbol]] de la [[felicitat]] i el [[profit]]. Això es reflecteix en la paraula xinesa ''fu'', que significa alhora felicitat i ratpenat. Els quiròpters són utilitzats sovint, en grups de cinc (''wu fu''), com a brodat a la roba o com a talismà rodó. Aquests cinc ratpenats representen una llarga vida, riquesa, salut i una mort dolça. A l'Amèrica Central, s'han trobat representacions d'una divinitat ratpenat dels [[maies]] en columnes de pedra i recipients de terra d'uns 2.000 anys d'antiguitat. Aquesta deïtat tenia cap de ratpenat i ales esteses i també apareix en els pictogrames d'aquest poble. A l'illa africana de [[Illa de Pemba|Pemba]], una criatura mitològica anomenada [[Popobawa]] empipa des de fa molt de temps la població de l'illa.

[[Fitxer:Goya-El_sueño_de_la_razón.jpg|thumb|left|[[Francisco de Goya|Goya]]: ''[[El somni de la raó produeix monstres]]'' (''ca''. 1797-98).]]
A Europa, els ratpenats han estat vistos de manera predominantment negativa des de l'antiguitat. Així, a les seves ''Metamorfosis'' [[Ovidi]] explica que les filles del rei de Beòcia foren convertides en ratpenats com a càstig, perquè s'havien quedat a treballar al teler i contar-se rondalles [[mitologia|mitològiques]], en lloc de participar en les festivitats en honor de [[Dionís|Bacus]]. La [[Bíblia]] també assigna característiques negatives als ratpenats, incloent-los entre els animals impurs i relacionant-los amb els falsos ídols. El romà Davi Basili escrigué que els ratpenats tenen un parentesc de sang amb el diable.ref{{ref-web| url = http://www.ambhhc.org/pages/chauvesouris.html |títol= Les Chauves souris |editor= Société de Protection de la Nature du Piscénois |autor= Jeanine Rodriguez |consulta= 30-05-2010}}/ref

Els dimonis i les criatures diabòliques (fins i tot el mateix [[Satanàs]]) sovint són representats en les [[arts visuals]] amb ales de ratpenat, que els diferencien dels [[àngel]]s.

[[Fitxer:GustaveDoreParadiseLostSatanProfile.jpg|thumb|Il·lustració de [[Satanàs]] feta per [[Gustave Doré]], per l'obra ''[[El paradís perdut]]'' de [[John Milton]].]]

Al cèlebre [[gravat]] d'[[Albrecht Dürer]] ''[[Malenconia I]]'' hi apareix una criatura similar a un ratpenat que aguanta el text Melencolia. Al [[barroc]], els ratpenats són un dels atributs de l'[[Anticrist]]. El pintor espanyol [[Francisco de Goya]] utilitzà els ratpenats, juntament amb els mussols, com a símbol d'amenaça. Una antiga superstició diu que als quiròpters els agrada embolicar-se als cabells de les dones. Aquesta creença s'originà probablement de la creença cristiana que els cabells de les dones atrauen els dimonis (per aquest motiu, moltes cultures diuen que les dones han de cobrir-se els cabells).ref{{ref-llibre | títol = The woman's encyclopedia of myths and secrets | autor = Walker, B. G. | editorial = Harper  Row | any = 1983 | isbn = 9780062509253 | consulta = 30-05-2010}}/ref Els indígenes de Mèxic encara consideren que els vampirs són bruixes que xuclen la sang de la persona dorment.

Els ratpenats també estan associats amb l'ànima i per tant amb la mort; en algunes representacions del segle XIV, l'ànima abandona el cos després de la mort elevant-se en forma de ratpenat. Les llegendes europees sobre vampirs també podrien tenir els seus orígens en aquesta associació, car es remunten a molt abans que es coneguessin els autèntics vampirs d'Amèrica. Aquest mite dels vampirs ha perdurat fins avui en dia a la cultura popular i es reflecteix sobretot a la imaginació dels escriptors i directors de cinema. Figures com el [[Comte Dràcula]] o [[El petit vampir]] volen en forma de ratpenats durant la nit, a la cerca de víctimes. Pel·lícules com ''[[El ball dels vampirs]]'' també utilitzen aquesta temàtica. La vida nocturna dels ratpenat també inspirà la creació del personatge de còmic i heroi de pel·lícules [[Batman]], un superheroi que es disfressa de ratpenat per sortir a caçar criminals durant la nit.

És molt rar que els quiròpters siguin vistos de manera positiva a la cultura occidental. El fet que s'ajuden els uns als altres és interpretat com a acte d'amor al pròxim. A la seva obra ''Iconologia'', [[Cesare Ripa]] situa el ratpenat com a personificació de la [[ignorància]], car és un animal que roman a la foscor en lloc d'acostar-se a la llum de la veritat.

=== Heràldica ===
{{principal|Ratpenat (heràldica)}}
[[Fitxer:Escudo de Fraga.svg|thumb|left|100px|[[Escut de Fraga]]]]
[[Fitxer:Valencia CF logo.png|thumb|right|140px|Escut del [[València CF]]]]
[[Fitxer:Coat of Arms of Barcelona - Caironat (19th Century-1931).svg|thumb|140px|Antic [[escut de Barcelona]] (ca.1800-1931)]]
[[Fitxer:Escudo de Valencia 2.svg|thumb|left|100px|[[Escut de València]] ]]
A l'[[heràldica]] dels [[Països Catalans|territoris de parla catalana]], el ratpenat té una certa rellevància com a símbol. La llegenda diu que fou popularitzat pel rei [[Jaume I el Conqueridor]] i que commemora un ratpenat que evità una desfeta de la [[Corona d'Aragó]] i permeté la [[conquesta de València]]. 

Al [[País Valencià]], el ratpenat és un dels emblemes de la ciutat de [[València]] i es troba coronant l'escut d'aquesta ciutat, així com l'escut del [[València Club de Futbol]]. 

Al [[Principat]], el ratpenat també forma part dels elements heràldics dels antics emblemes de la ciutat de [[Barcelona]]. Aquest animal es pot veure en escuts antics de la ciutat damunt d'una corona. Un petit ratpenat negre es troba coronant el primer escut del [[FC Barcelona]].

A l'heràldica municipal de la [[Franja de Ponent]], el ratpenat apareix a l'escut de la ciutat de [[Fraga]] sota la corona.

Així mateix, hi ha molts altres municipis dels [[Països Catalans|territoris catalanoparlants]] que fan ús d'aquest animal com a símbol heràldic. Hi ha teories que diuen que la [[vibra]] de la [[Cimera del Casal de Barcelona|cimera reial]] de [[Pere el Cerimoniós]] s'arribà a identificar amb un ratpenat i en prengué la forma. Fora dels Països Catalans, el ratpenat es troba com a símbol als escuts d'[[Albacete]] ([[Castella-la Manxa]]) i [[Montchauvet]] ([[França]]).

[[Lo Rat Penat]] és una associació cultural que duu el nom d'aquest animal. Fou fundada el 1878 per iniciativa de [[Constantí Llombart]], [[Teodor Llorente]] i [[Fèlix Pizcueta]], amb la intenció de defensar la cultura i llengua valencianes i impulsar un moviment semblant al de la [[Renaixença (valenciana)|Renaixença]] al [[País Valencià]]. Durant la [[Segona República Espanyola]] patí fortes convulsions internes de caràcter polític. Després de la [[guerra civil espanyola]] va restar en mans de valencians partidaris del règim [[franquisme|franquista]].ref[http://www.loratpenat.org/ Lo Rat Penat]/refref[http://www.antiblavers.org/pmwiki/pmwiki.php Antiblavers.org]/ref
ref[http://web.archive.org/20060213185414/www.geocities.com/ratpenat04/ Grup d'Acció Rat-penatista]/ref

''Lo Rat Penat. Periódich Lliterari Quincenal'' fou un diari literari quinzenal publicat els anys 1884 i 1885. Estava redactat per escriptors del País Valencià, de Mallorca i del Principat. El seu director fou Constantí Llombart i tenia com a objectiu ensenyar els valencians «''à estimar ses coses, començant per estudiar sa nativa llengua, sa lliteratura i sa història, ses lleis, ses costums y tradicions; y acabant per donar à tot lo seu, com los catalans saben ferho, tot lo valor, importància o mèrit que en sí tinga''».ref[http://www.lluisvives.com/hemeroteca/lorat/ ''Lo Rat Penat. Periódich Lliterari Quincenal'']/ref

{{clear}}

== Notes i referències ==
{{referències|2}}

== Bibliografia ==
* Laurent, A.; Lemaire, M. (1999). ''Les chauves-souris, maîtresses de la nuit''. [[París]], Editorial Delachaux-Niestlé. ISBN 2-603-01147-2.
* Schober, W.; Grimmberger, E. (1996). ''Los murciélagos de España y de Europa''. [[Barcelona]], Edicions Omega. ISBN 84-282-1014-4
* Vigo, M. (2002). ''Guia dels mamífers terrestres de Catalunya''. [[Barcelona]], Editorial Pòrtic. ISBN 84-7306-680-4

== Enllaços externs ==
{{Projectes germans |títol= |Commons= Bat|Viccionari= rat-penat|Viquidites= |Viquiespècies= |Viquillibres= |Viquinotícies= |Viquipèdia= |Viquitexts= |Viquiversitat= |Wikivoyage= }}
* [http://www.ratpenats.org/ Ratpenats de Catalunya]
* [http://www.cma.gva.es/areas/estado/biodiversidad/murcielagos/ Rates penades de la Comunitat Valenciana]
* [http://www.asgalanthus.org/CAT/recerca_ratpenats.php Estudis i gestió de ratpenats]
* [http://www.tv3.cat/videos/1055079 Els ratpenats, un èxit evolutiu]. Vídeo a tv3.cat
* [http://www.tierreich.de/tierreich/saeugetiere/fledertiere/_allgemein/einleitung/d_default.asp Informació i imatges sobre els quiròpters] {{de}}
* [http://animaldiversity.ummz.umich.edu/site/accounts/information/Chiroptera.html ''Chiroptera''] a l'Animal Diversity Web {{en}}
* [http://revel.unice.fr/loxias/sommaire.html?id=1211 Mitologia del ratpenat en la literatura i l'art] {{fr}}

{{Mamífers}}

{{Article de qualitat}}
{{Enllaç AB|lv}}
{{Bases de dades taxonòmiques}}
{{Autoritat}}
{{Enllaç AD|es}}

[[Categoria:Articles de qualitat de mastologia]]
[[Categoria:Ratpenats| ]]</text>
      <sha1>o5kf1k50118f61pr3rz056rz34m7vz8</sha1>
      <model>wikitext</model>
      <format>text/x-wiki</format>
    </revision>
  </page>