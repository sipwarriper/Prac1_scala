<page>
    <title>Hip hop francès</title>
    <ns>0</ns>
    <id>1182556</id>
    <revision>
      <id>14045725</id>
      <parentid>13805647</parentid>
      <timestamp>2014-09-15T13:52:06Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: el col.lectiu [[Saïan  el col·lectiu [[Saïan</comment>
      <text>{{inacabat|data=maig de 2014}}

[[File:Ntm.gif|thumb|NTM o Suprême NTM, una de les primeres bandes de hip hop francès i tot un referent del gènere a França]]
El '''hip hop francès''' o '''rap francès''' és l'estil de [[hip hop]] desenvolupat a [[França]] i als països de parla francesa. Molts dels artistes de hip hop francès provenen de les àrees urbanes pobres (conegudes amb el nom de [[banlieue]]s) dels afores de les grans ciutats franceses, com per exemple: [[París]], [[Marsella]], [[Lió]], [[Nantes]] o [[Tolosa de Llenguadoc]]. De fet, bona part de la temàtica de les cançons de hip hop francès es basa en la vida en aquests barris i en la segregació social i cultural que en provoca la seva existència. A França, el hip hop està influït directament per l'estatus social i polític dels grups minoritaris que viuen al país. L'escena hip hop a França és, amb diferència, la més activa d'Europa i representa la segona indústria d'aquest gènere musical a escala mundial, només superada per la dels [[Estats Units d'Amèrica]]. Tot i que, des de l'inici, ha estat inspirat pel rap de l'altra cantó de l'[[Atlàntic]], el rap francès ha anat desenvolupant gradualment la seva pròpia personalitat, oscil·lant entre les reivindicacions sociopolítiques, els missatges festius i positius i la temptació dels mercats comercials.refhttp://www.rap2banlieue.com/rap-francais//ref

==Història==
===Orígens (finals dels anys 70 / mitjans dels 90)===
El hip hop apareix per primer cop a França el 1979, quan es publica «Rapper's Delight» dels nord-americans [[Sugarhill Gang]], primera peça de rap de renom mundial, publicada el mes de setembre. En aquell moment, el hip hop començava a tenir un cert èxit als Estats Units. Al principi van ser els artistes de rap nord-americans els qui van dominar l'escena del hip hop a França. De fet, avui en dia el rap francès en segueix estant fortament influenciat. No obstant això, així com als Estats Units el rap era, sobretot, una pràctica urbana que es va estendre posteriorment als mitjans de comunicació, a França el procés es va produir a la inversa: segons el sociòleg Sébastien Barrio, el rap es va infiltrar primer als mitjans de comunicació i, després, es va estendre al carrer i als barris desafavoritsref name=SébastienSébastien Barrio, Sociologie du rap français, état des lieux (2000/2006) : Thèse dirigée par M. Rémy Ponton, Université Paris 8, Ecole doctorale de sciences humaines, juin 2007 (lire en ligne)/ref
La seva popularitat es deu a la presència d'una gran comunitat africana i caribenya a França. El desenvolupament del hip hop en aquest país està directament vinculat a les relacions postcolonials entre França i les seves antigues colònies a l'Àfrica i el Carib. 

A principis dels anys 80 apareixen les primeres emissores de ràdio dedicades exclusivament al hip hop. La difusió mediàtica del rap a França es va iniciar a [[Radio Nova]], emissora pirata fundada el [[1981]] i especialitzada en nous sons i música experimental. Radio Nova dedicà tot un programa de ràdio al rap, organitzat per qui més tard seria reconegut com un dels padrins del rap francès, [[Dee Nasty]]. El [[1982]], els programes dedicats al rap es van multiplicar, i el [[1984]], el principal canal de televisió del país, [[TF1]], en va emetre un anomenat ''H.I.P. H.O.P.'', sobre aquesta nova cultura musical. El primer gran èxit comercial arribà l'any 1990 de la mà del [[belga]] [[Benny B]] i la seva cançó «Vous êtes fou». Aquesta peça significa la primera incursió del gènere dins el paisatge musical francòfon. 

[[File:MC Solaar  Roy Hargrove RH Factor Live in Marseille.jpg|thumb|MC Solaar, una icona del hip hop a França i un dels principals precursors del gènere en aquell país.]]

La primera gran estrella del rap francès, però, va ser [[MC Solaar]], el primer [[Mc]] (cantant de rap) francès a guanyar un disc d'or. El seu àlbum ''Qui sème le vent récolte le tempo'', de l'any 1991, va tenir un enorme èxit entre la crítica i el públic, amb vendes que van superar les 400.000 còpies. Fins i tot, alguns no van dubtar a parlar de la influència d'artistes respectats com [[Serge Gainsbourg]]. A partir d'aleshores, el rap comença a vendre i a fer-se més ballable, amb bandes com [[Alliance Ethnik]] i [[Ménélik]]. Els textos rebaixen sensiblement el to social i el hip hop esdevé més acceptable per al gran públic.
En aquell moment, dos grans corrents van sorgir dins l'escena del hip hop francès. Per una banda, artistes com el mateix [[Solaar]] i d'altres com Dee Nasty o [[Lionel D]] defensaven un estil optimista i suau en les composicions, mentre que noves bandes com els mítics [[NTM]] o [[Assassin]] assumien una estètica i uns discursos més agressius. Moltes d'aquestes bandes es van col·locar al centre de la polèmica a causa del contingut de les seves lletres, que glorificaven, entre d'altres delictes, l'assassinat de policies, en la línia del ''gangsta rap'' americà. Alguns exemples són les cançons «Sacrifice de Poulet» de [[Ministère AMER's]]; «Police» d'[[NTM]]; o «Le Crime Paie» de [[Lunatic]].

Tot i així, l'eclosió del rap francès es produeix gràcies a la publicació de diversos recopilatoris, entre ells ''Rapattitude'', del [[segell discogràfic]] ([[Labelle Noir]]/[[Virgin]]), que conté tota la primera generació de rapers francesos i del que se n'arribaran a vendre 100.000 còpies.
L'any [[1992]], el col·lectiu [[La Cliqua]] va aconseguir reunir una quarantena d'artistes de totes les disciplines del hip hop. L'èxit de les cançons «Peuples du monde» de [[Tonton David]] i «Bouge de là» d'Mc Solaar marquen una nova etapa dins la popularització del rap, que serà consagrada amb «Je danse le Mia» d'IAM -publicada el 1994 i que esdevindrà el segon senzill més venut d'aquell any- i «La fièvre» d'NTM. Aquestes peces festives van permetre als seus autors guanyar notorietat a nivell nacional.

A mitjans del anys 90, gràcies a l'èxit rotund dels rapers provocadors i reivindicatius provinents de les banlieues, es va obrir un debat a nivell estatal sobre les condicions de vida en aquells barris, en el qual els mitjans de comunicació no van aportar malhauradament cap solució i on els arguments entre les ''banlieues'' -representades pels rapers- i la classe política es van convertir en un diàleg de sords. 
El moviment del hip hop estava fortament arrelat en l'entorn social, i el rap va ser la primera expressió musical que s'hi va originar. El seu èxit va provocar un veritable fenomen social: la joventut dels suburbis va descobrir el plaer de jugar amb el [[llenguatge]] per manipular les paraules, els sons i els sentits. El rap es va convertir en una porta cap a l'[[èxit]] i la [[fama]].ref name=rap2banllue/

===Finals dels 90 (mediatització i Edat d'Or)===
Durant la dècada dels 90, el hip hop es va convertir en un dels gèneres musicals més importants a França, esdevenint tot un fenomen de vendes i assolint una enorme popularitat. La mediatització del rap continua en aquesta dècada a través del programa de [[televisió]] ''Rapline'' del canal [[M6]], creat el [[1990]] i presentat pel popular periodista i presentador [[Olivier Cachin]], que aborda l'actualitat del rap nord-americà i francès. Aquest programa serà el responsable del sorgiment de nombrosos artistes i es mantindrà en antena fins al [[1995]]. Al mateix temps, comencen a aparèixer revistes i ''fanzines'' especialitzats en hip hop, com [[L'Affiche]], [[Radikal]] o [[RER]].ref name=rap2banllue/
La profusió d'artistes i d'àlbums -l'universitari Karim Hammou enumera no menys de 450 àlbums de rap interpretats en francès i distribuïts en territori francès entre el 1990 i el [[2004]]-refKarim Hammou, « Des raps en français au rap français : Une analyse structurale de l’émergence d’un monde social professionnel », Histoire  Mesure, vol. XXIX-1, 2009, p. 73-108 (ISBN 9782713222139, lire en ligne)/ref reflecteix no només la diversitat del rap en francès, sinó també la varietat d'artistes del gènere en les seves respectives creacions.

El hip hop es desenvolupa plenament en el món de la ràdio a partir del [[1996]], a través de l'emissora [[Skyrock]] que, més endavant, decideix convertir el gènere en la seva especialitat adoptant el lema ''Premier sur le rap'' (Primer en el rap), l'any [[1999]]. A partir d'aquell moment, l'emissora es converteix en la principal cadena nacional dedicada al hip hop. D'altres, com l'emissora local parisenca [[Ado]] o [[Géneration FM]], adopten també el 1996 un format hip hop i [[r'n'b]].ref name=rap2banllue/

[[File:Medine Sevran.jpg|thumb|Médine]]

El 1997, de l'àlbum ''L'École du micro d'argent'', dels marsellesos [[IAM]] se'n van vendre més d'1 milió de còpies. Tant aquest àlbum com el ''Suprème NTM'' dels parisencs [[NTM]], del qual se'n van vendre més de 700.000, estan considerats com dues de les obres cabdals del rap francès.
El 1998, la proporció nacional del mercat de música en francès es va reduir del 48% al 44%. Per aquest motiu, el Ministeri de Cultura de França va decidir donar un impuls al rap francòfon a partir de la dècada del [[2000]], insistint en el fet que les emissores de ràdio havien d'emetre un mínim d'un 40% de la música en francès.refMitchell, Tony ''Global Noise'' Wesleyan University Press, Middletown, Connecticut 2001 (page 12)/ref Això provocà que el hip hop representés fins a una quarta part del [[Top 100]] de la ràdio francesa, aconseguint vendre centenars de milers de CD.

===Dècada del 2000 (nova onada i crisi)===
L'arribada d'un important mercat de rap a França a finals de la dècada dels noranta provoca l'aparició de nous artistes que representaran el gènere durant la dècada següent. Alguns d'ells són [[Psy4 de la Rime]], [[Sniper]], [[Youssoupha]], [[Kery James]], [[Sexion d'Assaut]], [[Disiz]], [[Sefyu]], [[Sinik]], [[Orelsan]] i [[Mister You]]. L'estètica del rap francès als anys 2000 evoluciona, l'ús de l'[[scratch]] desapareix progressivament, els ritmes es tornen més ràpids i les bases instrumentals adopten cada vegada més sons procedents de la música electrònica. Sota l'impuls d'alguns dels principals artistes, com [[Booba]], [[Rohff]] i [[La Fouine]], l'estil ''dirty south'' procedent dels Estats Units comença a imposar el seu imaginari ''gangsta''. 
Paral·lelament, durant aquest deseni es desenvolupa una escena anomenada rap de carrer, caracteritzada per unes bases instrumentals minimalistes (en la línea del rap ''hardcore'') i on els textos reflecteixen la quotidianitat de la vida al [[gueto]], la [[violència]] i l'[[economia submergida]]. Alguns artistes com [[LIM]], [[Alibi Montana]] o [[Ghetto Faboulous Gang]], participen d'aquesta tendència.

[[File:Disiz Peter Punk.jpg|thumb|Disiz]]

Seguint una evolució similar a la dels Estats Units, a partir d'aquesta dècada i a causa del fort creixement que havia experimentat el gènere en el deseni anterior, es produeix una divisió dels artistes de hip hop entorn a dos grans grups: el dels MCs o bandes puristes, que representen l'essència clàssica del hip hop, amb melodies ''hardcore'' (encara que no necessàriament) i lletres que toquen majoritàriament temes socials, com per exemple [[Ärsenik]], [[Keny Arkana]], [[Oxmo Puccino]], [[Sniper]], [[Psy4 de la Rime]], [[Fonky Family]] o [[Médine]]; i el dels rapers que s'allunyen d'aquest corrent principal per abraçar melodies més comercials i amb lletres que es distancien de la problemàtica social per acostar-se a temes molt més frívols com l'apologia del diner fàcil, el masclisme o el tràfic d'armes, com per exemple [[Booba]], [[Rohff]] o [[La Fouine]].

Aquesta etapa és vista per molts seguidors del hip hop com la de la decadència del rap a França, en la qual l'[[individualisme]] i el [[materialisme]] prenen una especial rellevància fent un ús sistemàtic de l'''ego-trip'', en detriment del missatge social i polític que va caracteritzar la dècada anterior. Aquestes crítiques van dirigides tant als mitjans especialitzats com als generalistes, que són acusats de comercialitzar una imatge caricaturitzada del rap. També es critica la cada vegada major influència del ''gangsta rap'' i les seves temàtiques, que glorifiquen la violència i el tràfic il.egal, contribuint a la guetització del hip hop francès i excluint-lo dels mitjans generalistes per ser considerat nociu.
Aquest període de tensió -agreujat per la crisi del sector discogràfic- està marcat per una certa rivalitat interna entre els artistes, així com per una cada vegada més intensa fragmentació del rap en diferents estils. Es posen de moda els xocs en les cançons (el fet de ridiculitzar o ofendre un altre [[Mc]] mitjançant frases ingenioses) entre els rapers, i el rap comercial és cada cop més vilipendiat pels artistes independents.

També neix una confrontació entre el rap de carrer i el rap ''gangsta'', inspirat en el ''gangsta rap'' americà. El primer retreu al segon la seva poca autenticitat i la seva submissió al rap nord-americà; i aquest li respon que la influència americana és lògica tenint en compte que els orígens del rap provenen dels Estats Units, i critica el rap de carrer per la seva baixa qualitat i el qualifica de mediocre.
El període 2000-2010 està marcat per un distanciament respecte del rap nord-americà per part de nombrosos artistes, tant per la imatge que transmet com per la [[política exterior]] dels Estats Units -en aquell temps presidits per [[George W. Bush]]-, personatge particularment impopular als suburbis francesos. Les referències a l'[[Islam]] són també cada vegada més presents en alguns rapers, com Medine o [[Ali]].

També a partir d'aquesta dècada (i gràcies en bona mesura al ''boom'' experimentat en la dècada anterior) és quan els artistes de hip hop francès comencen a tenir renom a escala internacional. Així, nous artistes com [[Sinik]] o [[Diam's]] comencen a tenir un èxit significatiu aportant, alhora, nous sons i formes líriques.

[[File:Orelsan promotion.jpg|thumb|Orelsan, un dels màxims representants de la nova onada del hip hop francès del segle XXI.]]

===Dècada del 2010 (renaixement)===
A finals de la dècada del 2000 i principis de la del 2010, el rap francès segueix evolucionant i diversificant-se, convertit ja en un dels gèneres musicals més populars i consolidats de França però molt allunyat, en general, dels seus orígens alternatius i reivindicatius. Aparèixen nous artistes que s'enmarquen dins de tots els estils del hip hop, però són els que s'enmarquen dins l'''egotrip'' i el rap ''gangsta'' els que obtenen més èxit i popularitat en el gran públic.

Tot i això, l'aparició de nombroses bandes i MCs que no s'inclouen en cap d'aquests dos estils pel que fa als textos, sinó que opten per temàtiques que combinen la crítica social, els missatges festius i les experiències vitals, i que, a més, han intentat buscar nous sons i buscar una certa evolució musical, permet parlar d'un renaixement del rap francès gràcies, en part, a l'ús massiu d'internet, a l'enorme desenvolupament de les [[xarxes socials]] -que ha permès a aquests artistes donar-se a conèixer per tot el país- i a la definitiva consolidació del hip hop als mitjans de comunicació. És el cas d'[[Orelsan]], [[Sexion d'Assaut]], [[Fababy]], [[1995]], [[Mac Tyer]], [[Canardo]], [[Sultan]] o [[Mister You]], entre molts d'altres.

==Temàtica==
Pel que fa a   les lletres, el hip hop francès gira al voltant de moltes temàtiques, com poden ser l'oposició a l'ordre social, l'humor, la violència o la identitat ètnica i cultural, entre d'altres. Mentre que en els seus inicis, el hip hop francès va ser vist com una còpia del hip hop nord-americà en termes d'atractiu estètic, els rapers francesos posteriors van anar creant la seva pròpia personalitat i afegint la seva pròpia identitat social i cultural.

El hip hop francès pot ser dividit en dues grans categories o subgèneres: el hip hop del nord, centrat al voltant de les grans ciutats (principalment París i els seus suburbis), i el hip hop del sud, també concentrat al voltant dels nuclis urbans més grans, sobretot a Marsella. Els diferents climes socials i tarannàs d'ambdues regions fan que els dos subgèneres es diferenciïn clarament l'un de l'altre. Les lletres del sud tendeixen a ser més socialment conscients, amb un contingut enfocat fonamentalment en la lluita contra la discriminació i la injustícia; els rapers del sud de França són coneguts per parlar de la crua realitat de la vida en aquell país. Al nord, en canvi, el hip hop tendeix a ser menys compromès, i es tracten habitualment temes com el tràfic de drogues, les guerres entre bandes rivals, la vida al [[ghetto]] o els enfrontaments amb la policia. Òbviament, aquesta divisió no és categòrica i podem trobar diferents tipus de temàtiques en qualsevol zona.

[[File:Keny Arkana, 1. May 2008 Kreuzberg.jpg|thumb|Keny Arkana, rapera establerta a Marsella i un dels exponents més clars del rap compromès socialment.]]

El hip hop francès també ha inclòs temes polítics en les seves lletres. El hip hop a França deu el seu èxit a una forta demanda social. Històricament, França ha adoptat un seguit de polítiques contra les famílies immigrants. Per exemple, un polèmic debat es lliura actualment en l'àmbit polític sobre si a les dones musulmanes se'ls ha de permetre dur mocadors al cap o no. La política interna durant el període transcorregut des de la descolonització ha portat a un desenvolupament de les desigualtats.ref France. The Hiphop Archive. 1945-11-02./ref La majoria de protestes i demandes polítiques provenen de les generacions més joves. El hip hop segueix sent un lloc on la gent jove pot expressar les seves necessitats i idees polítiques lliurement.

La llavor de la protesta en el hip hop francès pot remuntar-se directament al ''boom'' econòmic posterior a la [[Segona Guerra Mundial]]. França requeria mà d'obra per sostenir les seves indústries de recent auge i la solució del govern va ser la immigració massiva provinent de les regions de l'antic imperi colonial per omplir els buits causats per l'escassetat de personal. Ja al [[1945]], es va crear l'''Oficina Nacional d'Immigració'' per supervisar l'arribada de nous treballadors. Als africans nouvinguts no se'ls va donar les mateixes oportunitats laborals que als seus homòlegs del Carib francès  perquè no eren ciutadans i, sovint, acabaven treballant com a funcionaris i empleats de baixa categoria, i residint en complexos d'habitatges en mal estat. Gran part del rebuig als desequilibris socials i econòmics als quals fa referència el rap francès en les seves lletres tenen el seu origen en aquesta situació històricament desigual.

==Relacions amb l'Àfrica i el Carib==
El hip hop va néixer a l'interior de les comunitats urbanes afroamericanes i hispanes de les ciutats nord-americanes a finals de la dècada de [[1970]] i es va exportar primer a [[Anglaterra]], ja que era el primer mercat natural per als productes musicals dels Estats Units. El cèlebre [[discjòquei]] [[Afrika Bambaataa]] va ser el principal responsable de l'expansió d'aquest moviment a la resta del món durant la dècada de [[1980]] i, quan va arribar a França, es va veure aclaparat per la gran importància que tenia la cultura africana provinent de l'[[Àfrica]] i el [[Carib]].refBean, Marie-Agnes. Hip Hop and Rap in Europe. July 1999./refrefDrissel, David. Hip-Hop Hybridity for a Glocalized World: Africanand Muslim Diasporic Discourses in French RapMusic. nitially re-ecting the pervasive fears, concerns, and muted aspirations of African-Amer-ican and Hispanic “ghetto youth” in New York City’s South Bronx of the 1970s, hip-hophas been disseminated around the world during the last few decades./ref

Molts artistes de hip hop francès tenen forts vincles amb l'Àfrica, encara que no sempre ho han expressat obertament. Els rapers de les dècades de 1980 i [[1990]] necessitaven fer referència als seus llaços amb l'Àfrica d'una manera subtil per diverses raons. En primer lloc, lloar explícitament l'Àfrica hauria estat ofensiu per a molts immigrants que van fugir d'[[Algèria]] i d'altres zones del nord d'Àfrica a causa de la difícil situació econòmica a la qual s'enfrontaven en aquells països i, probablement, molts rapers tenien pares que ho havien fet. Per altra banda, exaltar l'[[afrocentrisme]] hauria donat arguments a l'[[extrema dreta]] anti-àrab francesa per demanar el retorn dels immigrants als seus països d'origen. I, finalment, el creixent [[islamisme]] conservador al nord d'Àfrica hauria impedit als artistes poder imitar el seu comportament en la seva terra natal.refPrevos, Andre J.M. The Evolution of French Rap Music and Hip Hop Culture in the 1980s and 1990s. The French Review. Vol. 69, No. 5 (Apr., 1996) pp. 713-725./ref

El progrés del rap a França s'associa amb les relacions postcolonials d'aquest país amb les seves antigues colònies a l'Àfrica i al Carib. Per tant, la definició de l'Àfrica d'acord amb les idees franceses i la naturalesa del [[racisme]] en la societat francesa són aspectes fonamentals per entendre la raó per la qual el hip hop és tan popular a França. Els rapers són, majoritàriament, d'origen africà i, per fer front a la qüestió de la seva invisibilitat en la societat francesa, redefineixen la seva identitat i desafien els conceptes francesos d'origen ètnic i ciutadania.refHelenon, Veronique. Africa on Their Mind: Rap, Blackness, and Citizenship in France. In The Vinyl Ain’t Final: Hip Hop and the Globalization of Black Popular Culture, ed. by Dipannita Basu and Sidney J. Lemelle, 151-66. London; Ann Arbor, Michigan: Pluto Press./ref

Alguns artistes de hip hop francès d'origen africà han utilitzat la seva música per denunciar les conseqüències que causa la pobresa als països africans. Tot i això, els temes relacionats amb l'íntima connexió entre França i els diversos països africans no acostumen a tenir massa promoció a les emissores de ràdio tradicionals.refHelenon, Veronique. Africa on Their Mind: Rap, Blackness, and Citizenship in France. In The Vinyl Ain’t Final: Hip Hop and the Globalization of Black Popular Culture, ed. by Dipannita Basu and Sidney J. Lemelle, 151-66. London; Ann Arbor, Michigan: Pluto Press, p 151./ref
Una de les bandes més populars de hip hop a França, els marsellesos IAM, incorpora molts temes relacionats amb l'Àfrica en la seva música. La seva cançó «Tam-tam de l'Afrique», de l'any 1991, va ser un dels primers èxits del rap francès que tractava explícitament el tema de l'esclavitud, així com el saqueig de l'Àfrica, el segrest dels seus habitants, la travessia de l'[[Atlàntic]] i el sistema de plantacions a les Amèriques.ref name=Helenon Helenon, Veronique. Africa on Their Mind: Rap, Blackness, and Citizenship in France. In The Vinyl Ain’t Final: Hip Hop and the Globalization of Black Popular Culture, ed. by Dipannita Basu and Sidney J. Lemelle, 151-66. London; Ann Arbor, Michigan: Pluto Pres/ref Per a la composició de la cançó, la banda va utilitzar un ''sample'' (mot anglosaxó per a definir la petita part d'una cançó ja registrada i que s'utilitza per a la creació d'una nova peça musical) de la tonada «Past Time Paradise» de [[Stevie Wonder]] que, precisament, aborda les relacions racials i l'esclavitud. Molts altres artistes de hip hop francès van començar a expressar-se de forma similar a través de la seva música, col·laborant conjuntament més endavant per celebrar el 150è aniversari de l'abolició de l'esclavitud a França, el 1998. El 22 de maig d'aquell mateix any, i també per commemorar la fi de l'esclavatge a [[Martinica]] -departament d'ultramar francès al Carib-, el [[Teatre Olympia]] de París va organitzar un concert que va comptar amb les actuacions de rapers d'ascendència africana, com [[Doc Gyneco]], [[Stomy Bugsy]], [[Ärsenik]] i [[Hamed Daye]].ref name=Helenon/
IAM també incorporen imatges associades amb l'[[Antic Egipte]]. De fet, el nom artístic de cadascun dels membres del grup fa referència a aquesta fase de la història.

[[File:IAM à l'Olympia de Montréal.jpg|thumb|IAM, banda llegendària de rap francès, en una actuació a [[Montréal]] ([[Canadà]]) el 2008.]]

De la mateixa manera que ho fa gran part de la comunitat hip hop dels Estats Units, molts artistes de hip hop francès utilitzen la seva música per fer front a qüestions socials urgents. Els autors del llibre ''Arab Noise and Ramadan Nights: Rai, Rap, and Franco-Maghrebi Identity'' (Soroll àrab i Nits de [[Ramadà]]: Raï, Rap i identitat franco-magrebina) expliquen que els rapers francesos rapejen sobre la història de l'esclavatge, els orígens de la humanitat a l'Àfrica, la destrucció europea de les civilitzacions africanes i la lluita per la independència liderada pel [[Front Nacional d'Alliberament d'Algèria]].ref Gross, J: Arab Noise and Ramadan Nights: Rai, Rap, and Franco-Maghrebi Identities, Anthropology of Globalization 3:1 page 20/ref

Les influències de la música africana en el rap francès s'estenen també a la utilització d'instruments africans com la [[kora]], el [[balafó]], l'[[n'goni]], la [[darbuka]], el [[djembé]], el [[gwo ka]] o el [[bèlè]].ref name=Helenon/Aquesta fusió de diversitat cultural i instrumental procedent de l'Àfrica i del Carib és el que distingeix el rap francès de la resta. El hip hop representa, sobretot, a aquesta minoria dins de França que té els seus propis orígens i connexió a l'Àfrica.

Val a dir que, a França, tot i l'existència de ghettos, el jovent immigrant o descendent d'immigrants no està segregat per condicions radicals com als Estats Units, i tampoc està organitzat políticament com al [[Regne Unit]]. Malgrat les diferències socials evidents, la joventut dels suburbis no està tan dividida ètnicament com pot estar-ho en altres països. Es gaudeix d'una major igualtat d'oportunitats i d'una capacitat més alta d'integració en la societat.refHip Hop and Rap in Europe. The culture of the urban ghettos/ref

==Llenguatge==
Tot i que a França, el hip hop s'ha vist fòrtament influenciat per la cultura hip hop nord-americana, les lletres es mantenen pràcticament sempre en francès. A banda de l'anglès, el hip hop francès compta amb altres influències lingüístiques basades en tradicions orals, com el [[griot]] africà, el ''talk over'' [[jamaicà]] o la música [[Blues]].refBeau, Marie-Agnes. Hip Hop and Rap in Europe. 1999. March 20, 2008/refrefRosen, Jody. David Brooks, Playa Hater November 10, 2005. March 20, 2008./ref Les lletres solen mostrar jocs de paraules i combinacions fonètiques suggerents. Molts artistes utilitzen sovint recursos com l'[[onomatopeia]] o figures retòriques com l'[[al·literació]]. També és molt comú dotar les lletres d'un doble sentit.
En alguns casos, molts artistes usen el [[dialecte]] [[:fr:Verlan|Verlan]], que consisteix en modificar l'ordre de les síl·labes d'una paraula. En moltes cançons de rap francès, el Verlan s'utilitza per retorçar les paraules, invertint-les i combinant-les. Això provoca que moltes vegades es faci difícil, fins i tot pels oients de parla francesa, entendre què està dient l'Mc.refRosen, Jody. David Brooks, Playa Hater. Slate, 10 November 2005./refTambé s'inclouen sovint diferents idiomes, com l'[[àrab]], l'[[anglès]] i el [[francès]] en una mateixa cançó.refMeghelli, Samir. Interview with Youcef (Intik). In The Global Cipha: Hip Hop Culture and Consciousness, ed. by James G. Spady, H. Samy Alim, and Samir Meghelli. 656-67. Philadelphia: Black History Museum Publishers, 2006./refEl propòsit de les lletres, al marge de l'idioma, és popularitzar i ventilar l'enuig i la frustració de moltes persones desfavorides i, de vegades, maltractades, i defensar la causa dels sectors més pobres i menys socialment integrats de la societat francesa.refPrevos, Andre J. M. Postcolonial Popular Music in France: Rap Music and Hip-Hop Culture in the 1980s and 1990s. In Global Noise: Rap and Hip-Hop Outside the USA, 39-56. Middletown: Wesleyan University Press, 2001./ref 

El hip hop francès destaca per la seva manera de fluir, els seus tons expressius del llenguatge que li atorguen una identitat clara dins el món del rap.ref Should hip hop take the rap for rioting? Joe Muggs, Telegraph.co.uk 08/12/05/ref

Es diu que un dels aspectes més interessants del rap francès és la idea que la [[poesia]] i la [[filosofia]] són molt apreciades a França, i que encara són més apreciades si s'expressen en francèsrefSchwartz, Mark. Planet Rock: Hip Hop Supa National. In The Vibe History of Hip-hop, ed. Alan Light, 361-72. New York: Three Rivers Press, 1999./refÉs de sobres conegut que els francesos estimen les lletres, i estan compromesos amb la seva llengua com poques nacions de la resta d'Europa.

==Influència del hip hop americà==
A França, així com en tants altres països, el hip hop està fortament influenciat pel hip hop nord-americà. El periodista David Brooks escribia: La vida del ghetto, almenys segons el que apareix als video-clips de rap, defineix als joves, pobres i descontents el que significa estar oprimit. La resistència gangsta és la forma de rebel·lió més convincent envers aquesta opressió.ref name=autogenerated2{{ref-notícia| url=http://select.nytimes.com/2005/11/10/opinion/10brooks.html?scp=9sq=france+hip+hopst=nyt |obra=The New York Times |nom=David |cognom=Brooks}}/ref Brooks argumenta que la imatge del gànster del hip hop americà apel·la majoritàriament a les minories immigrants, joves i empobrides de França, com un mitjà d'oposició al racisme i a l'opressió que experimenten. Jody Rosen, en canvi, critica aquest argument i afirma que Brooks només se centra en unes poques mostres antigues de gangsta rap francès, les quals contenen lletres violentes i misògines, i obvia l'abast més ampli del hip hop francès, fent referència a la increïble habilitat, estil i enginy dels rapers ref[http://www.slate.com/id/2130120 David Brooks vs. gangsta rap] by Jody Rosen, ''Slate'' magazine/ref

El hip hop francès, però, ha estat sovint criticat per imitar l'estil del hip hop nord-americà. MC Solaar hi està d'acord i afirma, amb sarcasme, que El rap francès és pràcticament una sucursal dels EUA... ho copiem tot, no? Ni tan sols fem un pas enrererefSchwartz, Mark. Planet Rock: hip hop Supa National. ''The Vibe''./ref
Molts aspectes de la cultura hip hop nord-americana han deixat una forta empremta en la cultura hip hop francesa, com per exemple la moda, la roba, els videos musicals, les joies o les melodies. La cultura hip hop va ser importada dels Estats Units, amb especial influència del rap de [[Nova York]] i de la costa est nord-americana.

==Els diferents estils dins del rap francès==
Si bé és freqüent que, al llarg de la seva carrera, els artistes evolucionin d'un estil a un altre (generalment cap a propostes més suaus), o que barrejin diferents estils en un mateix àlbum revelant una certa riquesa i heterogeneïtat, a partir de la dècada de 1990 podem distingir algunes constants dins del rap francès. No obstant això, no podem reduir un artista a aquestes constants, ja que molts d'ells han ignorat aquests patrons i han tractat d'explorar el seu propi camí.

[[File:Kery James - Quartiers d'été - Rennes 2008.jpg|thumb|Kery James]]

===Rap polític (o rap conscient)===
Crònica de la vida social i portador de missatges, aquest estil tendeix a denunciar el que els seus intèrprets perceben com a injustícies, mentre consciencien el seu públic. Aquests artistes es consideren a ells mateixos portaveus dels grups socioculturals dels quals procedeixen, i s'adrecen a tothom. Aborden temes molt diversos, com l'[[ecologia]], l'[[opressió]], la [[injustícia]], el racisme, la [[immigració]], l'extrema dreta o els problemes d'identitat, acostant-se així als quatre conceptes clau del moviment hip hop: [[pau]], [[amor]], [[unitat]] i [[diversió]]. Alguns MCs i bandes que pertanyen a aquest estil són [[Assassin]], [[Rockin' Squat]], [[Kabal]], [[Alien K.]], [[Médine]], [[Kery James]], [[Youssoupha]], [[Keny Arkana]], [[Empathik]], [[NTM]], [[Sniper]] i [[Fabe]].
No s'ha de subestimar la importància que han tingut alguns rapers en l'evolució de la societat francesa respecte a temes sensibles, o fins i tot tabú, fins a la dècada de [[1990]], com l'esclavatge o el passat colonial de França.

Durant els disturbis a les ''banlieues'' de l'any [[2005]], [[Axiom]] va escriure (deprés de [[Boris Vian]] i [[Renaud]]) «Ma lettre au Président» (La meva carta al President), acompanyada d'un ''sample'' de [[La Marsellesa]]. En ella, responsabilitzava dels fets [[Nicolas Sarkozy]] -llavors [[Ministre de l'Interior]]- i la classe dominant en general, i feia una crida a convocar la sisena [[República]]. Les reaccions no es van fer esperar: en tres setmanes va rebre cartes de tot el món i, finalment, una resposta del president, [[Jacques Chirac]]. Axiom està considerat com un portaveu dels barris populars, atribut que ell nega.ref name =rap2banlluehttp://www.rap2banlieue.com/rap-francais//ref
Uns anys abans, el [[2001]], els parisencs [[Sniper]] també es van veure involucrats en problemes legals després de la publicació del seu primer àlbum d'estudi, ''Du Rire aux Larmes'' (Del somriure a les llàgrimes). La cançó «La France» (França), inclosa en el disc, feia una crida a cargolar França i exterminar els ministres del [[Govern]]. Això va enfurismar Sarkozy, que va amenaçar amb empendre accions legals contra el grup. Sniper van respondre al ministre, amenaçant de demandar-lo per haver-los acusat de racistes i [[antisemites]]. La cançó qualifica la nació francesa de gossa i afirma que l'única via de fer-se sentir que tenen els joves descontents i amb odi corrent per les seves artèries és sortir al carrer i començar a cremar cotxes.
Una altra peça polèmica de la banda és «Jeteur de Pierres» (Llançador de pedres), inclosa en el seu segon disc ''Gravé dans la roche'' (Gravat a la roca) de 2003. La cançó critica el tracte que rep el poble [[palestí]] per part d'[[Israel]] i suggereix que una carnisseria és una resposta lògica a la destrucció d'habitatges. Sarkozy va qualificar la cançó d'escandalosa i va tornar a acusar la banda d'[[antisemitisme]] i racisme. El grup es va defensar dient que Nosaltres no som antisemites. Estem al costat dels israelians que defensen la pau... T'equivoques si creus que som racistes.refhttp://www.theguardian.com/world/2003/nov/11/arts.france/ref

Els rapers conscients són una espècie de periodistes de la ''banlieue'', ja que argumenten que els mitjans de comunicació ofereixen una visió molt parcial d'aquests barris. IAM denuncia això en la seva cançó «Petit Frère» (Germà petit).
El rap conscient intenta restaurar una veritat allunyada dels estereotips dels suburbis, tractant de restablir punts de referència universals per als joves en general i per als dels barris marginals en particular.

En els últims anys, l'aparició de nous artistes, com Keny Arkana o Médine, ha revifat aquest tipus de rap, que havia perdut avantatge respecte d'altres estils, com l'''egotrip''.ref name=rap2banllue/

[[File:La fouine-10.jpg|thumb|La Fouine]]

===Rap ''egotrip''===
El terme ''egotrip'' prové de la revista especialitzada en hip hop creada el [[1994]] amb el mateix nom. Amb aquest títol es va batejar un nou estil de rap. En aquests tipus de textos, el raper busca autoproclamar-se únic prodigi del rap i líder indiscutible del gènere de la manera més extravagant possible. En aquest estil de rap és on apareixen els xocs entre els rapers.
Els seguidors d'aquest estil són nombrosos, ja que els permet escriure rimes lliurement sense haver de preocupar-se de tenir una estructura temàtica en el discurs.
L'''Egotrip'' es basa en l'acumulació de ''punchlines'' (frases farcides de xocs), on l'objectiu és convèncer i guanyar-se el suport de l'oient.

Alguns dels rapers francesos més coneguts dins d'aquest estil són [[La Fouine]], [[Rohff]], [[Booba]], [[Seth Gueko]] o [[113]].

Cal assenyalar que molts rapers utilitzen l'''egotrip'' en algun moment o altre de la seva carrera per autoafirmar-se en una disciplina (la del hip hop) on la competència viril segueix sent un fenomen habitual.ref name=rap2banllue/

===Rap ''hardcore''===
El rap ''hardcore'' neix i es desenvolupa als anys 80 a la costa est nord-americana, sobretot a [[Filadèlfia]]. Els primers artistes del gènere van ser [[Schoolly D]] i rapers procedents de Nova York, com [[Public Enemy]] o [[Boogie Down Production]]. Aquestes bandes són les primeres en parlar de la [[pobresa]], l'[[alcoholisme]], la [[droga]], la violència al carrer o els crims en els seus textos, dotant-los de contingut social i reivindicatiu.

Amb textos més crus -que evoquen les vivències dels artistes o el rebuig als valors establerts-, el rap ''hardcore'' té poca presència en les grans companyies discogràfiques i es desenvolupa, sobretot, en estudis independents, aconseguint així mantenir-se al marge del negoci discogràfic. Es caracteritza pel seu to crític i reivindicatiu, i pel seu rebuig al sistema social i econòmic -utilitzant sovint un llenguatge violent i explícit-, així com per ser particularment agressiu amb la [[policia]] i amb certes institucions.

Si bé majoritàriament es considera que, en els seus orígens, a França aquest estil estava representat per bandes com Ministère AMER o [[Tout Simplement Noir]], amb els anys el rap ''hardcore'' ha evolucionat notablement amb grups com NTM, [[Ärsenik]], [[Ideal J]], [[LIM]], [[Alawi]] o [[Mafia Trece]]. De fet, són NTM qui va fer créixer aquest estil de rap a França al llarg de la dècada dels 80. És per això que molts consideren que [[Joey Starr]] i [[Kool Shen]], els dos components d'NTM, van ser els primers Mc's de rap ''hardcore'' en aquell país.

La majoria d'aquestes bandes critiquen el [[sistema]], la policia o la [[justícia]], i afirmen que la [[societat]] és hostil i perjudicial, fet que pot explicar la difícil promoció dels seus àlbums. De fet, els [[segells]] discogràfics que accepten signar contractes amb elles són petits, majoritàriament independents i menys importants que els grans. A frança, alguns d'aquests segells són [[Neochrome]], [[Karismatik]] i [[Because]].ref name=rap2banllue/

[[File:Bling.jpg|thumb|Estètica Bling-Bling]]

===Rap ''gangsta'' (o Bling-Bling)===
Bling-Bling és el soroll que emeten les cadenes i joies que duen els seguidors del rap ''gangsta'', un estil que fa apologia, de manera més o menys explícita, de valors com l'[[individualisme]], el consum excessiu, el [[masclisme]] (incloent el [[sexisme]] i l'[[homofòbia]]), els [[diners]] o el tràfic il.legal. No s'han de confondre altres variants del rap, com el ''[[Dirty]]'' o el ''[[Crunk]]'' amb el ''Bling-Bling'', ja que aquelles no han de contenir necessàriament temàtiques d'aquest tipus en els seus textos.

Musicalment, el rap ''gangsta'' pren com a referència el rap procedent de la [[Costa Oest dels Estats Units]] i del sud o ''Dirty South''. A França, el raper més cèlebre dins aquest tipus de rap és l'Mc Booba.ref name=rap2banllue/

===Rap comercial===
En els últims anys, nombrosos corrents musicals, com el [[Pop]] o l'[[Electrònica]], han incorporat característiques rítmiques i temàtiques pròpies del hip-hop. Artistes d'universos musicals i estils ben diversos afegeixen a la seva música aspectes del rap, per enriquir-la, i crear nous sons.
De la mateixa manera, molts artistes de hip hop han afegit sons procedents d'altres estils musicals amb l'intenció de renovar el gènere i obrir-se a un públic més ampli, buscant sons menys agressius.

No obstant això, l'etiqueta comercial té una connotació negativa, i gairebé cap artista afirma formar-ne part. De fet, el concepte rap comercial és una definició que utilitzen els artistes independents i els seus seguidors per criticar el que consideren una corrupció de l'esperit original del rap, que respon únicament a objectius mercantils i econòmics. Acusen a aquest estil de caricaturitzar certs tipus d'[[argot]]; d'explotar comercialment els estereotips dels suburbis i de reduir la qualitat de les composicions, creant formats més aviat curts de cançó (de no més de tres minuts i mig, aproximadament) per poder fer-les sonar a les ràdios comercials.ref name=rap2banllue/

[[File:Oxmo Puccino - Salon du Livre 2014 (13328658713).jpg|thumb|Oxmo Puccino, màxim exponent del rap poètic francès]]

===Rap poètic o Rap Jazz===
L'ús del ''sample'' es popularitza durant la dècada de 1990, i els grups de rap no dubten en utilitzar-lo per millorar la seva pròpia música. Així, redescobreixen vells clàssics del [[Soul]], el [[Jazz]] o el [[Funk]]. Mc Solaar va ser el precursor d'aquest gènere a França i va tenir un gran èxit durant aquesta dècada.
Al mateix temps, cada vegada es dóna més importància a la qualitat dels textos, i molts rapers aspiren a poder competir amb la creativitat de bandes nord-americanes de rap jazz com [[GangStarr]], [[De La Soul]] o [[A Tribe Called Quest]].

[[Jimmy Jay]], discjòquei d'Mc Solaar, donà a conèixer nombroses bandes d'aquest estil a través d'un recopilatori anomenat ''Les Cool Sessions''. Aquest disc revelà una gran quantitat de talents del gènere, entre els quals hi havia [[Ménélik]], [[Mc Janik]], [[SLEO]], [[Démocrates]], [[Les Sàges Poetes de la Rue]] i [[Lucien]].

Grans clàssics del hip hop francès com NTM i IAM han creat cançons que es podrien incloure dins aquest estil de rap, però, de la mateixa manera que [[Common]] i [[Mos Def]] als Estats Units, a França aquest estil està encapçalat principalment per [[Rocé]], [[Hocus Pocus]], [[Oxmo Puccino]] i [[Soul Square]].

El decenni del rap poètic (1990-2000) és considerat per a molts com l'[[edat d'or]] del rap francès, ja que va representar l'aliança entre la ploma i el ritme.ref name=rap2banllue/

===Rap independent===
El rap independent és el rap desconegut per al gran públic. No és un estil diferenciat de la resta musicalment parlant, sinó per la forma en com es crea i es desenvolupa. Sempre ha existit, però es podria dir que l'arbre del rap comercial amaga el bosc del rap independent. Els artistes independents reivindiquen la seva figura de rapers auto-productors: tot el procés, des de l'inici fins a la fi, està financiat pel mateix artista i la comercialització del seu producte es realitza generalment als mercats del carrer, sobretot al nord de París.
El rap independent està representat per centenars de rapers de diferents estils que reivindiquen l'auto-[[producció]] dels seus treballs i la seva independència respecte del negoci discogràfic i les ràdios. Es pot dir que el rap independent és l'[[antítesi]] del rap comercial.ref name=rap2banllue/

[[File:Saian-Perso-Chris.jpg|thumb|Saïan Supa Crew]]

===Rap alternatiu===
A finals de la dècada dels 90, paral·lelament a l'aparició del format rap i r'n'b de l'emissora Skyrock, molts artistes fan una aposta per la originalitat, amb nous sons, barrejant diferents estils de música i inventant nous conceptes i noves formes de rapejar. Alguns dels precursors d'aquesta fusió són [[Too Leust]], [[Les X Men]], [[Busta Flex]], [[Zoxea]], [[OFX]] o el col·lectiu [[Saïan Supa Crew]]. Degut a l'ampli conglomerat d'estils musicals que utilitzen per a crear les seves composicions ([[Soul]], [[Funk]], [[Bossa nova]], [[Zouk]], [[Reggae]], [[Ragga]], [[Jazz]], [[Rock]] etc...), alguns d'aquests artistes es neguen a acceptar que se'ls etiqueti com a músics de rap. Algunes bandes, com [[La Caution]], empren sons derivats de la [[música electrònica]], tot i que conserven un marcat esperit rap.

El rap alternatiu es pot definir com un tipus de rap obert a la resta d'estils musicals, arribant a un públic més ampli al marge de les emissores comercials, preferint identificar-se amb l'esperit ''underground'' de l'escena musical francesa.

Alguns dels artistes que millor representen aquest estil són [[JABS]], [[Dirty Clap]], [[Rocé]], [[La Caution]], [[Gravité Zéro]] i [[Scred Connexion]].ref name=rap2banllue/

[[File:Diams-saut-elastique1.jpg|thumb|Diam's (a l'esquerra de la imatge)]]

===Rap femení===
Les intèrprets femenines han tingut sempre un paper minoritari dins el rap, degut al tarannà masclista que sempre se li ha atribuït. El seu rol s'ha limitat majoritàriament a la fusió d'aquest estil amb la música [[Pop]] o a aportar un caràcter melòdic a les cançons dels rapers a través de cors en les tornades.

Les primeres dones que van tenir èxit dins el rap francès van ser [[B-Side]], a mitjans dels anys 80, i [[Melaaz]] uns anys més tard, però mai van gaudir de ple reconeixement dins la comunitat hip hop, a diferència de la Mc [[Saliha]], que va aparèixer en el primer recopilatori de rap francès, [[Rap'attitude]].
A mitjans dels anys 90, en plena etapa daurada del rap a França, apareixen més raperes com [[B-Love]], [[Sté Strausz]] i [[Princess Aniès]].
Una etapa important va ser, sens dubte, l'èxit de la rapera de Marsella [[Diam's]], artista que va saber adaptar-se a les restriccions comercials per arribar a una audiència amplíssima i que va arribar a vendre 1.000.000 d'exemplars del seu àlbum ''Dans Ma Bulle'', del [[2006]], aconseguint el disc de platí l'any següent.

Algunes de les artistes femenines que han conegut una certa notorietat dins el rap francès són: [[Diam's]], [[Keny Arkana]], [[Black Barby]] i [[Casey]]. També hi ha hagut bandes formades per raperes, com [[Enigmatik]], [[Meufia]] i [[E K Tomb]].

En el plànol temàtic, les raperes no es diferencien massa dels seus homòlegs masculins, però la seva aparició permet el sorgiment de nous temes com la [[violació]], l'[[homosexualitat]], el paper de les dones en els suburbis o la violència domèstica.ref name=rap2banllue/

==Llistat dels principals artistes==
{{columnes|100%}}
* [[113]]
* [[1995]]
* [[Abd Al Malik]]
* [[Aketo]]
* [[Akhenaton]]
* [[Alonzo]]
* [[Ärsenik]]
* [[Assassin]]
* [[Booba]]
* [[Busta Flex]]
* [[Canardo]]
* [[Casseurs Flowters]]
* [[Dee Nasty]]
* [[Diam's]]
* [[Disiz]]
* [[Doc Gynéco]]
* [[Dry]]
* [[Empathik]]
* [[Fababy]]
* [[Fabe]]
* [[Fonky Family]]
* [[Freeman]]
* [[Green Money]]
* [[Gringe]]
{{nova columna}}
* [[Grödash]]
* [[Hocus Pocus]]
* [[IAM]]
* [[Ideal J]]
* [[Joey Starr]]
* [[Jul]]
* [[Kaaris]]
* [[Kamelancien]]
* [[Keny Arkana]]
* [[Kery James]]
* [[Kool Shen]]
* [[La Fouine]]
* [[Les Sàges poetes de la rue]]
* [[LIM]]
* [[Lunatic]]
* [[Mac Tyer]]
* [[Maitre Gims]]
* [[MC Solaar]]
* [[Médine]]
* [[Ministère AMER's]]
* [[Mister You]]
* [[Nessbeal]]
* [[Nysay]]
* [[Ol Kainry]]
{{nova columna}}
* [[Orelsan]]
* [[Oxmo Puccino]]
* [[Psy4 de la rime]]
* [[Rocca]]
* [[Rocé]]
* [[Rohff]]
* [[Saïan Supa Crew]]
* [[Salif]]
* [[Sefyu]]
* [[Seth Gueko]]
* [[Sexion d'Assaut]]
* [[Shurik'n]]
* [[Sinik]]
* [[Sniper]]
* [[Soprano]]
* [[Soul Square]]
* [[Still Fresh]]
* [[Sultan]]
* [[Suprême NTM]]
* [[Tunisiano]]
* [[Youssoupha]]
* [[Zoxea]]
{{final columnes}}

==Àlbums guardonats==

{| class=wikitable width=100% 
|-
! Artista !! Àlbum !! Guardons (Any)
|-style=vertical-align:top;
| [[MC Solaar]] || Qui sème le vent récolte le tempo (1991) ||
*Disc d'or (1992)
*Doble disc d'or (1993)
*Disc de platí (1994)
|-style=vertical-align:top;
| [[MC Solaar]] || Prose combat (1994) ||
*Disc d'or (1994)
*Doble disc d'or (1994)
*Disc de platí (1994)
*Doble disc de platí (1995)
|-style=vertical-align:top;
| [[MC Solaar]] || Paradisiaque (1997) ||
*Disc d'or (1997)
*Doble disc d'or (1997)
*Disc de platí (1998)
|-style=vertical-align:top;
| [[MC Solaar]] || Le tour de la question (1998) ||
*Disc d'or (1998)
*Doble disc d'or (1999)
|-style=vertical-align:top;
| [[MC Solaar]] || Cinquième As (2001) ||
*Disc d'or (2001)
*Doble disc d'or (2001)
*Disc de platí (2001)
*Doble disc de platí (2002)
|-style=vertical-align:top;
| [[MC Solaar]] || Mach 6 (2003) ||
*Disc d'or (2003)
*Doble disc d'or (2003)
*Disc de platí (2003)
|-style=vertical-align:top;
| [[MC Solaar]] || Chapitre 7 (2007) ||
*Disc d'or (2007)
|-style=vertical-align:top;
| [[NTM]] || Authentik (1991) ||
*Disc d'or (1996)
|-style=vertical-align:top;
| [[NTM]] || 1993... J'appuie sur la gâchette (1993) ||
*Disc d'or (1997)
|-style=vertical-align:top;
| [[NTM]] || Paris sous les bombes (1995) ||
*Disc d'or (1995)
*Doble disc d'or (1996)
*Disc de platí (1997)
|-style=vertical-align:top;
| [[NTM]] || Suprême NTM (1998) ||
*Disc d'or (1998)
*Doble disc d'or (1998)
*Disc de platí (1998)

|}

== Referències ==
{{referències|2}}


{{ORDENA:Hip Hop Frances}}	!--ORDENA generat per bot--
[[Categoria:Hip hop]]</text>
      <sha1>rairfz1kld91ehq1vj6rbr54wxb18wc</sha1>
      <model>wikitext</model>
      <format>text/x-wiki</format>
    </revision>
  </page>