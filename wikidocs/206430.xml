<page>
    <title>Arqueologia industrial</title>
    <ns>0</ns>
    <id>206430</id>
    <revision>
      <id>13845150</id>
      <parentid>13114283</parentid>
      <timestamp>2014-07-16T11:09:20Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:MNACTEC Vapor Aymerich.JPG|thumb|300px|Vapor Aymerich, Amat i Jover, seu del [[Museu Nacional de la Ciència i la Tècnica de Catalunya]], a [[Terrassa]].]]
L''''arqueologia industrial''' és la disciplina que estudia els vestigis produïts per la societat contemporània fruit de l'avançament tecnològic i social arran la [[Revolució Industrial]], basant el seu mètode de treball en la compilació de fonts documentals (textuals, gràfiques, audiovisuals, orals), el treball de camp a través de la localització, anàlisi i estudi dels edificis (prospecció, [[estratigrafia]] murària o excavació) i la relació entre el lloc i l'espai que l'envolta. Per tant, l'arqueologia industrial estudia un ampli àmbit cronològic que abraça des del [[segle XVIII]] fins que les instal·lacions i maquinàries industrials hagen quedat obsoletes.

Una vegada realitzada aquesta primera tasca de catalogació, si la resta industrial té una importància significativa a la localitat on està situada, se li assigna el mot de bé de [[Patrimoni industrial|Patrimoni Industrial]] amb la finalitat de recuperar-lo i preservar-lo, ja siga musealitzant-lo o conservant la seua estructura per a altres finalitats i, així, mantindre'l amb una determinada funcionalitat alhora d'integrar-se al [[Paisatge (geografia)|paisatge]] urbà de la localitat. És per això, que no s'ha de confondre arqueologia industrial amb Patrimoni Industrial, encara que ben bé són dues competències complementàries.

== Història ==
És a [[Anglaterra]] on comencen a sorgir les primeres veus en defensa de les restes del passat industrial. Després de la [[Segona Guerra Mundial]], [[Gran Bretanya]] es trobava en un procés de renovació urbana i industrial, el que comportava la destrucció de significatius vestigis de la [[Revolució industrial]]. El moment culminant es va produir en gener de [[1960]], arran la demolició de l'[[estació Euston]] de [[Londres]]. Totes aquestes accions van motivar que professionals de diversos camps denunciaren aquesta situació per considerar-lo com a part del patrimoni cultural, originant-se un ampli moviment popular en defensa del patrimoni industrial.refPer a més informació, consulteu l'entrada [http://www.museuvalenciaetnologia.es/userfiles/file/Industriearchaeologie_ka.pdf “Arqueologia Industrial”] de l'[[Enciclopèdia Valenciana d'Arqueologia Industrial]]./ref 
[[Fitxer:Ironbridge002.JPG|thumb|left|250px|IronBridge, el primer pont de ferro de l'era industrial i el primer bé industrial en ser Patrimoni de la Humanitat de la UNESCO.]]

És en un article de [[Michael Rix]], escrit el [[1953]], quan apareix per primera vegada la terminologia arqueologia industrial. Deu anys després, [[Kenneth Hudson]] publica el primer llibre sobre arqueologia industrial: ''Industrial archaeology'', i funda la primera revista sobre la matèria: ''The journal of industrial archaeology''. Alhora, innumerables organitzacions i associacions sorgeixen per protegir el passat industrial, es realitza un Índex de Monuments Industrials i, en [[1966]], ja és una disciplina acadèmica a la [[Universitat de Bath]].

Arran d'aquests treballs i d'altres, l'arqueologia industrial va superar les fronteres de les illes britàniques i va començar a expandir-se a gran part d'[[Europa]] i [[Amèrica del Nord]] convertint-se, així, en una disciplina internacional a finals dels anys seixanta. Es formen les primeres associacions en països de gran empenta industrial com [[Alemanya]] o [[França]] i s'organitzen una gran quantitat de congressos a nivell regional, nacional i internacional.

El [[1973]], es crea el [[Comitè Internacional per a la Conservació del Patrimoni Industrial]]ref[http://www.mnactec.cat/ticcih/index.php Lloc web oficial del TICCIH.]/ref (TICCIH, de les seues sigles en anglès: The International Committee for the Conservation of the Industrial Heritage), amb l'objectiu de “promoure i fer progressar l'educació i la cooperació internacional de persones per protegir, conservar, investigar, documentar i fer recerca sobre tots els aspectes del patrimoni industrial arreu del món”.refEstatuts del TICCIH.{{ref-web |url=http://www.mnactec.cat/ticcih/documents/TrustDeeds_ca.pdf|títol=PDF!--Títol generat per bot--}}/ref

El reconeixement oficial per part de la [[UNESCO]] es produí en [[1986]], quan atorgà al [[Congost d'Ironbridge]] (Ironbridge Gorge) el nivell de [[Patrimoni de la Humanitat]],ref[http://whc.unesco.org/pg.cfm?cid=31id_site=371 Fitxa de la UNESCO: Ironbridge Gorge.]/ref el primer bé industrial considerat com a tal. A partir d'aleshores, al voltant de trenta complexos industrials són inclosos al Catàleg de Béns de la Humanitat de la UNESCO sent, Anglaterra, l'estat que compta amb més béns protegits.

=== Estat espanyol ===
[[Fitxer:ElMolinar Alcoi.jpg|thumb|250px|Vista de les fàbriques del [[El Molinar d'Alcoi|Molinar]] d'[[Alcoi]], el bressol industrial del País Valencià, a principis del [[segle XX]].]]
Al territori espanyol, és a [[Catalunya]] on neix la primera associació d'arqueologia industrial. Fundada en [[1979]], l'Associació del [[Museu Nacional de la Ciència i la Tècnica de Catalunya]] i de l'Arqueologia Industrial de Catalunya (AMCT), estudia, preserva, difon i, si escau, reutilitza el Patrimoni industrial de [[Catalunya]]ref[http://www.amctaic.org Presentació de l'Associació al seu lloc web. ]/ref sent una de les tasques de major importància la xarxa de vint-i-cinc museus d'Arqueologia Industrial arreu del Principal, amb seu a la ciutat de [[Terrassa]].

Al [[País Valencià]], apareix en [[1990]] l'[[Associació Valenciana d'Arqueologia Industrial (AVAI)]].ref[http://arqueologiaindustrial.wordpress.com/ Pàgina web oficial de l'AVAI.]/ref Durant vuit anys va fer un seguit de treballs d'investigació i excavació al [[El Molinar d'Alcoi|Riu Molinar d'Alcoi]] o inventaris per les comarques centrals del [[País Valencià]] com [[l'Alcoià]], el [[Comtat (País Valencià)|Comtat]] o [[La Vall d'Albaida]], que encara es porten a cap; també realitzà congressos (el I a [[Alcoi]] en [[1990]] i el II a [[Sagunt]] en [[1994]]) i diverses publicacions, entre les quals destaca, l'Enciclopèdia Valenciana d'Arqueologia Industrial, la primera enciclopèdia especialitzada en aquesta matèria de tot l'estat espanyol. Després de dotze anys d'inactivitat, des d'abril de [[2010]] ha reprès novament la seua activitat.

A poc a poc, van anar sorgint Associacions en defensa del patrimoni industrial a tot l'[[estat espanyol]]. De totes elles s'ha de destacar INCUNA a [[Astúries]] i l'Associació Basca de Patrimoni Industrial i Obra Pública (AVPIOP).

==Àmbit d'estudi ==
L'arqueologia industrial abraça un espai temporal delimitat entre els primers elements preindustrials, al [[segle XVIII]], fins aquells aparells que han estat desfasats o substituïts per d'altres més moderns. L'estudi se centrarà en els productes de la societat industrial-capitalista per tal de contextualitzar-los i, així, entendre i aprofundir en els canvis socials i antropològics que van produir.

Per tant, els principals elements competents de l'Arqueologia industrial seran les [[fàbrica|fàbriques]] i tot el que l'envolta: des de la [[Màquina|maquinària]], els [[Xemeneia|fumerals]] o els equipaments del seu voltant (quan les màquines eren mogudes per la força hidràulica: [[Sèquia|séquies]], [[aljub]]s, [[Presa d'aigua|preses]], etc.), fins a la [[Divisió del treball|divisió laboral]] i espacial endins d'ella. Els [[Molí|molins]] hidràulics de la preindustrialització, majorment fariners, però també paperers, [[Batà|batans]] o fàbriques de llum.
Altres centres productius, molt específics, com els [[teular]]s, les [[Foneria|foneries]], les [[Pedrera|pedreres]], les [[Producció de l'oli d'oliva|almàsseres]] o les [[Central elèctrica|centrals elèctriques]].

La transformació del paisatge urbà i, especialment, rural, amb els [[motors de reg]], [[aqüeducte]]s, [[Sèquia|séquies]], [[Sínia|sènies]], [[Safareig|llavadors]], [[font]]s i totes aquelles infraestructures hidràuliques. Els mitjans de comunicació com carreteres, [[ferrocarril]]s (vies, estacions, vagons...), [[pont]]s, casetes de peons caminers, etc.
Els equipaments de sanejament urbà com els [[escorxador]]s, [[cementeri]]s, mercats o [[hospital]]s.

Centres d'estudi i de gestió com [[Escola|escoles]] i [[ajuntament]]s. Els llocs d'esplai de totes les classes socials: [[Cinema|cinemes]], [[teatre]]s, [[casino]]s, cercles industrials, [[ateneu]]s, etc. I, finalment, els seus propis habitatges, tant els burgesos com els barris i [[Colònia industrial|colònies]] obreres.

== Vegeu també ==
* [[Patrimoni industrial]]
* [[Arquitectura industrial catalana]]
* [[Industrialització]]

==Referències==
{{Referències|2}}

== Bibliografia ==
* AA.DD., ''I Jornades d'Arqueologia Industrial de Catalunya'', Ajuntament de l'Hospitalet, L'Hospitalet de Llobregat, 1991
* AA.DD., ''Aigua, tècnica i treball: actes de les II jornades d'arqueologia industrial a Catalunya'', Associació d'Enginyers Industrials de Catalunya, Barcelona, 1992
* AA.DD., ''El Vapor i els vapors: Actes de les III Jornades d'Arqueologia Industrial a Catalunya'', Associació i Col·legi d'Enginyers Industrials de Catalunya, Barcelona, 1996
* AA.DD., ''Arqueologia de la comunicació: actes de les IV Jornades d'Arqueologia Industrial de Catalunya (Girona, 6, 7 i 8 de novembre de 1997)'', Associació/Col·legi d'Enginyers Industrials de Catalunya, Barcelona, 2000
* AA.DD., ''La Indústria tèxtil: actes de les V Jornades d'Arqueologia Industrial de Catalunya (Manresa, 26, 27 i 28 d'octubre de 2000)'', Associació/Col·legi d'Enginyers Industrials de Catalunya, Barcelona, 2002
* AA.DD., ''Arqueologia Industrial: actes del Primer Congrés del País Valencià (Alcoi, 9, 10 i 11 de novembre de 1990)'', Centre d'Estudis d'Història Local, València, 1991
* AA.DD., ''Cultura material i canvi social: actes del Segon Congrés d'Arqueologia Industrial (Sagunt, 17, 18 i 19 de febrer de 1994)'', Centre d'Estudis d'Història Local, València, 1994
* AGUILAR, Inmaculada, ''Arquitectura industrial: concepto, método y fuentes'', Museu d'Etnologia de la Diputació de València, València, 1998
* ARACIL, Rafael, CERDÀ, Manuel i GARCÍA BONAFÉ, Mario, ''Arqueología industrial de Alcoi'', Ajuntament d'Alcoi, Alcoi, 1978
* BUTT, John, ''The industrial archaeology of Scotland'', ed. Augustus M. Kelley, New York, 1968
* CERDÀ, Manuel i GARCÍA BONAFÉ, Mario (dirs.), ''Enciclopedia Valenciana de Arqueología Industrial'', Alfons el Magnànim i Generalitat Valenciana, València, 1995
* CERDÀ, Manuel, ''Arqueología industrial: teoría y práctica'', Universitat de València, València, 2008
* DOUET, J, (ed.).'' Industrial Heritage Re-tooled: The TICCIH guide to Industrial Heritage Conservation''. Lancaster: Carnegie. 2012 ISBN 978-1-85936-218-1
* FERNÀNDEZ, Magda i SANTACANA, Joan, ''L' Arqueologia del segle XXI : restes i objectes del passat industrial'', Graó, Barcelona, 1998
* GIRONA, Manuel i VILA, José, ''Arqueología industrial en Sagunto'', ed. Alfons el Magnànim, València, 1991
* HARRIS, Edward C., ''Principios de Estratigrafía Arqueológica'', Crítica, Barcelona, 1991
* LÉVY-LEBOYER, Maurice (coord.), ''Histoire de la France Industrielle'', Larousse Bordas, 1996
* MANTOUX, Paul, ''La revolución industrial en el siglo XVIII'', 1906. Trad. de Juan Martin, Editorial Aguilar, Madrid, 1962.
* PALMER, M. i NEVERSON, P., ''Industrial Archaeology: principles and practice'', London; New York: Routledge, 1998
* RAMOS, Mª Dolores, ''Arqueología industrial: notas para un debate'', Universidad de Málaga, Málaga, 1992
* SEBASTIÀ, Jordi, ''La belleza industrial: historia de la fábrica y su estética'', Fundació Bancaixa, València, 2007
* SLOTTA, Rainer, ''Einführung in die Industriearchäologie'', Wissenschaftliche Buchgesellschaft, Darmstadt, 1982

== Enllaços externs ==
{{commonscat|Industrial archaeology}}
=== Associacions ===
* [http://www.amctaic.org Associació del Museu de la Ciència i de la Tècnica i de l'Arqueologia Industrial de Catalunya]
* [http://arqueologiaindustrial.wordpress.com AVAI. Associació Valenciana d'Arqueologia Industrial]
* [http://fcvsagunto.wordpress.com Fundació del País Valencià de Patrimoni Industrial de Sagunt] {{es}} 
* [http://www.incuna.org/ ''INCUNA. Patrimonio de la Industria, Cultura y Naturaleza''.] {{es}} 
* [http://www.llampara.org/Bienvenida.html LLÁMPARA. ''Patrimonio Industrial''] {{es}} 
* [http://www.avpiop.com/cas/index.htm ''Asociación Vasca de Patrimonio Industrial y Obra Pública''] {{eu}} 
* [http://www.asociacionbuxa.com BUXA. ''Asociación Galega do Patrimonio Industrial''] {{gl}} 
* [http://www.museudaindustriatextil.org/appi ''Associação Portuguesa para o Património Industrial''] {{pt}} 
* [http://www.patrimonioindustriale.it ''Associazione Italiana per il Patrimonio Archeologico Industriale''] {{it}} 
* [http://www.aqpi.qc.ca ''Association Québécoise pour le patrimoine industriel'' (Canadà)] {{fr}} 
* [http://industrial-archaeology.org ''The Association for Industrial Archaeology'' (Anglaterra)] {{en}} 
* [http://www.ihai.ie/index.htm ''The Industrial Heritage Association of Ireland''] {{en}} 
* [http://www.mnactec.cat/ticcih ''The International Committee for the Conservation of the Industrial Heritage''.] {{en}} 

=== Revistes electròniques ===
* [http://www.xtec.cat/~xripoll/indus0.html Arquitectura industrial catalana]
* [http://blogcyl.patrimoniocastillayleon.org/patrimonioindustrial Patrimonio Industrial de Castilla y León] {{es}} 
* [http://minasderiosa.blogspot.com/ Monsacro.net Revista de Patrimoni Industrial i Tecnològic] {{es}} 
* [http://www.madrimasd.org/cienciaysociedad/patrimonio/rutas/arqueologia/default.asp Arqueología Industrial de Madrid] {{es}} 
{{Autoritat}}

[[Categoria:Arqueologia industrial| ]]</text>
      <sha1>9koxu5u9up8aoevo2jdtrchvzq5lhku</sha1>
      <model>wikitext</model>
      <format>text/x-wiki</format>
    </revision>
  </page>