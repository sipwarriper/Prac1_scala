<page>
    <title>Charles Bukowski</title>
    <ns>0</ns>
    <id>198731</id>
    <revision>
      <id>13806907</id>
      <parentid>13200098</parentid>
      <timestamp>2014-07-12T22:43:10Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infobox Writer
| name = Charles Bukowski (1920-1994)
| image = CharlesBukowski-1.jpg
| birth_date = 1920|8|16
| birth_place = Andernach, [[Alemanya]]
| death_date = 1994|3|9|1920|8|16
| death_place = [[San Pedro (Califòrnia)|San Pedro]], [[Califòrnia]]
| occupation = [[Escriptor]]br /[[Poeta]]
| influences = [[Louis-Ferdinand Céline]], [[John Fante]], [[Anton Chekhov]], [[Franz Kafka]], [[Knut Hamsun]], [[Ernest Hemingway]], [[Robinson Jeffers]], [[Fyodor Dostoyevsky]], [[D.H. Lawrence]] 
}}
'''Heinrich Karl Bukowski''', més conegut com a '''Charles Bukowski''' ([[Andernach]], [[Alemanya]], [[16 d'agost]] de [[1920]] - [[San Pedro (Califòrnia)|San Pedro]], [[Estats Units]], [[9 de març]] de [[1994]]), fou un escriptor i poeta [[estatunidenc]]. Fou un autor prolífic que escrigué més de cinquanta llibres, incomptables relats curts i multitud de poemes. Sovint s'esmenta la seva influència en autors contemporanis i el seu estil, que s'imità freqüentment. Va morir de [[leucèmia]] el 1994, a l'edat de 73 anys. Avui en dia se'l considera un dels grans escriptors americans i símbol del «[[realisme brut]]» («Dirty realism») i de la literatura independent. 

== Biografia ==

=== Infància i joventut ===
Charles Bukowski va néixer a [[Andernach]], [[Alemanya]], el [[1920]]. La seva mare, Katharina Fett, era alemanya nadiua, mentre que el seu pare era d'ascendència americana, així com [[Polònia|polonesa]]. Es casaren un mes abans que Charles naixés. Amb l'enfonsament de l'economia alemanya després de la [[Primera Guerra Mundial]], la família es mudà a [[Baltimore]], el [[1923]].

Per tal que sonés més americà, els pares començaren a dir-li «Henry». Llavors es traslladaren a un suburbi de [[Los Angeles]], on visqué la família del pare de Bukowski. Durant la seva infantesa, el pare, que sovint era desocupat, el maltractava, fet que deixà palès en un munt de poemes i relats, com també en la novel·la ''Ham on Rye''. 

A més, no fou gaire ben acceptat al col·legi, de petit, entre altres raons perquè tenia marques a la cara a causa d'una malaltia que va patir de molt jove, la qual cosa feia més gran el rebuig sofert; i afegint-hi la timidesa, car es refugià en la lectura en la primera etapa de la seva vida. Una vegada graduat a l'institut de secundària de Los Àngeles, féu els estudis d'[[art]], [[periodisme]] i [[literatur]]a, a la [[Universitat de Los Angeles]], durant dos anys.

=== Primeres publicacions ===
En complir vint-i-quatre anys, el relat curt de Bukowski ''Aftermath of a Lengthy Rejection Slip'' es publicà a [[Story Magazine]]. Dos anys més tard, li publicaren un altre relat, ''20 Tanks From Kasseldown'', en un altre mitjà. Va ser quan es va desil·lusionar, a causa del procés de publicació, i això el dugué a deixar d'escriure durant una dècada. Durant aquest temps, visqué a Los Angeles, encara que també va passar un temps vagant arreu dels Estats Units, dedicant-se a treballs temporals que anava deixant i estant-se en pensions barates. A començament dels [[anys 50]], començà a treballar com a carter a Los Angeles, al servei postal dels Estats Units, on va romandre tres anys. El [[1955]], l'hospitalitzaren per una [[úlcera]] sagnant molt greu. En sortir-ne, va començar a escriure [[poesia]]. El [[1957]], es casà amb l'escriptora i poeta [[Barbara Frye]], però van divorciar-se més tard, l'any [[1959]]. 

Frye dubtava sovint de l'habilitat de Bukowski com a poeta. Un cop divorciats, Bukowski va continuar bevent i escrivint poesia. 

=== Anys 60 ===
Abans que comencessin els 60, tornà a l'oficina de correus, a Los Angeles, on va seguir treballant una dècada més. El [[1964]], va tenir una filla, Marina Louise Bukowski, nascuda de la relació amb la seva xicota Frances Smith. Més tard, Bukowski va viure a [[Tucson]] un període breu de temps, on va entaular amistat amb [[Jon Webb]] i [[Gypsy Lou]], que el van menar a publicar i viure de la seva literatura. Gràcies a Webb, emprengué la publicació d'alguns poemes a la revista de literatura [[The Outsider]]. Sota [[Loujon Press]], publicà ''It Catches my Heart In Its Hand,'' el [[1963]], i ''A Crucifix in a Deathhand'' dos anys més tard. Aleshores, va conèixer [[Franz Douskey]], amic de Webb, que solia visitar regularment a la seva caseta d'Elm Street, lloc que serví també de centre de publicació. Webb, Bukowski i Douskey passaren un temps plegats a [[Nova Orleans]]. A la primeria del [[1967]], Bukowski va escriure la columna ''Notes of A Dirty Old Man'' per al diari independent de Los Angeles [[Open City]]. Quan el diari plegà, el [[1969]], la columna es va traslladar a [[Los Angeles Free Press]]. 

=== Els anys amb Black Sparrow Press ===

El [[1969]], després que l'editor John Martin de [[Black Sparrow Press]] li prometés una remuneració de 100 [[dòlar]]s mensuals per a tota la vida, va deixar de treballar a l'oficina de correus, per a dedicar-se a escriure tot el temps. Tenia llavors 49 anys. Com ell mateix va explicar en una carta: «''tinc dues opcions, romandre a l'oficina de correus i tornar-me boig… o restar a fora i jugar a ser escriptor i morir-me de fam. He decidit morir de fam''». 

Un mes després d'ençà que abandonà la feina, acabà la seva primera novel·la, titulada ''Post Office''. Gràcies a la confiança que Martin va dipositar en ell quan era un escriptor relativament desconegut i a l'ajuda financera, va publicar gairebé tot el seu treball literari a [[Black Sparrow Press]]. 

El [[1976]], conegué Linda Lee Beighle, propietària d'un restaurant, i dos anys després la parella es va mudar de la part est de [[Hollywood]], on Bukowski havia viscut la major part de la seva vida, a [[San Pedro]], el districte situat més al sud de la ciutat de [[Los Angeles]]. L'any 1987, foren casats per [[Manly Palmer Hall]]. D'ella en parla en novel·les com ''Women ''i ''Hollywood'', en gran part autobiogràfiques, a través del personatge de Sara. 


Bukowski va morir de leucèmia el [[9 de març]] de [[1994]] a San Pedro, [[Califòrnia]], a l'edat de 73 anys, poc després de finir la seva darrera novel·la: ''Pulp''. Les seves restes fúnebres van ser conduïdes per monjos [[budisme|budistes]]. En la seva làpida, s'hi llegeix: «Don't Try», epitafi que cal entendre com: «no ho intentis, fes-ho!»).

== Obra ==
Bukowski s'ha traduït a més d'una dotzena d'idiomes, entre els quals hi ha l'[[castellà|espanyol]], el [[francès]], l'[[alemany]] i el [[portuguès]]. És vist com una icona de la decadència nord-americana i de la representació [[nihilisme|nihilista]], característica després de la [[Segona Guerra Mundial]]. 

El seu [[masclisme]], [[humor negre]], la seva falta d'ambició i la seva desvinculació amb la resta del món feren d'aquest escriptor una influència directa de molts autors.

== Bibliografia ==
* It catches my heart in its hands, 1963. 
* Crucifix in a deathhand, 1965. 
* Notes of a dirty old man, 1969. 
* Days run away like wild horses over the hills, 1969. 
* Post office, 1971. 
* Mockingbird Wish Me Luck, 1972. 
* South of No North, 1973. 
* Erections, ejaculations, exhibitions and general tales of ordinary madness, 1972. 
* Factotum, 1975. 
* Love is a dog from hell, 1977. 
* Women, 1978. 
* Shakespeare never did this, 1979. 
* [[Ham on rye]], 1982. 
* Hot water music, 1983. 
* The roominghouse madrigals, 1988. 
* Hollywood, 1989. 
* The Last night of the earth poems, 1992. 
* Pulp, 1994.
* The captain is out to lunch and the sailors have taken over the ship, 1998.
== Enllaços externs ==
{{Projectes germans |commonscat=Charles Bukowski |q=Charles Bukowski}}

{{ORDENA:Bukowski, Charles}}
[[Categoria:Escriptors estatunidencs en anglès]]
[[Categoria:Escriptors alemanys]]
{{Autoritat}}
{{Enllaç AD|ru}}</text>
      <sha1>dlmgaangf7w9v8i2q9q77mbsd4dxwen</sha1>
      <model>wikitext</model>
      <format>text/x-wiki</format>
    </revision>
  </page>