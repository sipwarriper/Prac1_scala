<page>
    <title>André Derain</title>
    <ns>0</ns>
    <id>77902</id>
    <revision>
      <id>13901691</id>
      <parentid>13678542</parentid>
      <timestamp>2014-07-29T21:33:39Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: a les rodalies de  a la rodalia de</comment>
      <text>'''André Derain''' ([[Chatou]], [[10 de juny]] de [[1880]] - [[Garches]], [[8 de setembre]] de [[1954]]) fou un [[pintor]] i [[il·lustrador]] [[França|francès]]. Encara avui és un pintor controvertit: molt famós en vida, va ser més tard criticat pel seu retorn a formes pictòriques considerades tradicionals.

== Biografia ==
=== Formació i grans pintors ===

Derain nasqué a [[Chatou]] a la rodalia de [[París]]. El seu període de formació va transcórrer entre [[1898]] i [[1899]] a l'Acadèmia Camillo, en la que treballava [[Eugène Carrière]]; per aquest motiu es coneix sovint aquesta Acadèmia com l'Acadèmia Carrière. És aquí on conegué [[Henri Matisse]]. Amb Matisse, Derain fou considerat un dels iniciadors del [[fauvisme]]. En aquella època visita les primeres exposicions de [[Vincent van Gogh|Van Gogh]] i exposà les seves primeres teles al '''Saló de tardor'''.

El [[1900]] coneix [[Maurice de Vlaminck]], amb qui compartí un estudi, i començà a pintar els seus primers paisatges. Es reuní amb Matisse a [[Cotlliure]] el [[1905]] i amb aquest motiu pictòric definiria l'estil pel que serà conegut pel gran públic: colors vius, dibuix simplificat i composició clara. Des d'aquest moment fou considerat un dels principals representants del [[fauvisme]].ref{{ref-llibre| cognom = Tharrats |nom = Joan Josep| enllaçautor = Joan Josep Tharrats | títol = Cent Anys de Pintura a Cadaqués| any = 2007| editorial = Parsifal Edicions| lloc = Barcelona| pàgines = p. 193 | isbn = 84-95554-27-5}}/ref

A partir de [[1906]], es veu en ell la influència de [[Gauguin]], i els seus colors esdevenen menys vius. L'any següent, però, essent un habitual del Bateau Lavoir, coneix [[Picasso]], [[Georges Braque|Braque]], [[Guillaume Apollinaire|Apollinaire]], [[Van Dongen]] i [[Max Jacob]]. Descobreix i col·lecciona art africà.
 
El [[1907]] experimentà amb l'[[escultura]] en pedra, i es traslladà a [[Montmartre]] per ser més a prop del seu amic Picasso i d'altres artistes. En algun moment es trobà temptat a seguir el camí marcat per Picasso, però no anà més enllà del precubisme i acabaren barallats, després de 10 anys d'amistat. 

Derain il·lustrà el primer llibre de poesia de [[Guillaume Apollinaire]], ''El mag podrit (L'Enchanteur pourrissant)'' ([[1909]]), i una col·lecció de poemes de [[Max Jacob]] el [[1912]]. El [[1916]], realitzà les il·lustracions per al primer llibre d'[[André Breton]], ''Mont de pietat (Mont de Pieté)''.

A partir de [[1911]], tornà a un estil que sembla més tradicional, retornant a la perspectiva i al clarobscur.

El [[1914]], durant la [[Primera Guerra Mundial]] fou destinat a un regiment d'[[artilleria]].

=== La postguerra ===

Després de la guerra, el món de l'art el rebé amb els braços oberts. El [[1919]] dissenyà el teló, la decoració i el vestuari del [[ballet]] ''La Boutique fantasque'' per a [[Serguei Diàguilev|Diàguilev]], dels ballets russos. Fou un gran èxit que el portà a col·laborar en molts altres ballets.

Quan obtingué el [[premi Carnegie]] l'any [[1928]] va créixer la seva reputació. Començà doncs a exposar a tot el món: [[Londres]], [[Berlín]], [[Frankfurt am Main|Frankfurt]], [[Düsseldorf]], [[Nova York]] i [[Cincinnati]].

Durant l'ocupació alemanya de França en el curs de la [[Segona Guerra Mundial]], Derain visqué a París i fou tractat pels alemanys com un prestigios símbol de la cultura francesa. Acceptà una invitació per a visitar oficialment [[Alemanya]] el [[1941]]. La propaganda [[nazi]] utilitzà aquest viatge, motiu pel qual Derain fou acusat de [[col·laboracionista]] i condemnat a l'ostracisme durant molt de temps un cop acabada la Guerra.

Després de la Segona Guerra Mundial renuncià a presentar públicament les seves obres. L'any [[1944]] refusà el nomenament de director de l''''Escola Nacional de Belles Arts''' de París. Acabà la seva vida en una soledat voluntària.

Morí a [[Garches]] ([[Alts del Sena]]) el [[8 de setembre]] de [[1954]].

Avui en dia els seus quadres assoleixen preus milionaris.

== Obra ==
La seva obra es qualifica sovint de desigual, però és un fidel exponent de les preocupacions dels artistes de l'època: l'art s'uneix a una època històrica, els artistes no poden limitar-se a reproduir l'obra dels seus antecessors, tot i que han de considerar els seus assoliments.

L'obra de Derain és fonamentalment pictòrica, però també dissenyà decorats i vestuaris de molts ballets, il·lustrà desenes de llibres i fou conegut com a escultor.
* {{ref-web|url=http://www.estaque.com/peintres/index.html|títol= L'Estaque dans la peinture |arxiuurl=http://web.archive.org/web/20050316163720/http://www.estaque.com/peintres/index.html|arxiudata=16-3-2005}} El lloc de l'Estaque. Obres de Cézanne, Derain, Braque, Dufy, Marquet.

== Referències ==
references /

{{Commonscat}}

{{Autoritat}}
{{ORDENA:Derain, Andre}}

[[Categoria:Pintors francesos del Fauvisme]]
[[Categoria:Persones d'Yvelines]]
[[Categoria:Il·lustradors francesos]]</text>
      <sha1>qlve7yjit78srby2vq9mi7cxj0rb5cp</sha1>
      <model>wikitext</model>
      <format>text/x-wiki</format>
    </revision>
  </page>