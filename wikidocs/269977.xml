<page>
    <title>Govern d'Euzkadi</title>
    <ns>0</ns>
    <id>269977</id>
    <revision>
      <id>14029661</id>
      <parentid>13939250</parentid>
      <timestamp>2014-09-09T18:46:11Z</timestamp>
      <contributor>
        <username>Vivaelcelta</username>
        <id>42487</id>
      </contributor>
      <text>'''Govern d'Euzkadi''' fou el nom que va adoptar el govern autònom basc format el [[7 d'octubre]] de [[1936]] en plena [[guerra civil espanyola]]. S'acordà després de la reunió del [[4 de setembre]] del [[1936]] de [[Francisco Largo Caballero]] amb els peneuvistes [[José Antonio Aguirre i Lecube|José Antonio Aguirre]] i [[Francisco Basterrechea Zaldívar]], de la qual en sortí l'aprovació de l'[[Estatut d'autonomi­a del País Basc de 1936]] per a la part no conquerida per les tropes franquistes. 

Les necessitats de la guerra van fer del Govern d'Euzkadi un estat quasi sobirà, amb segells, passaports i moneda propis. El 25 d'octubre del 1936 Aguirre decidí militaritzar les milícies i les posà sota comandament de la [[Junta de Defensa de Bizkaya]], entre ells uns 2.000 [[mendigoxale]]s d'Angel Agirretxe, les [[Eusko Indarra]] de l'ANV (4), les [[Eusko Gudarostea]] del PNV (25) i ELA (1) i les Milicias Unificades de PSOE (6), UGT (5), JSU (10), [[CNT]] (7), IR (5), UR (1) i [[PCE]] (8). L'exèrcit republicà també aportà set batallons. El 26 d'abril del 1937 es crearia l'Exèrcit Regular d'Euskadi, unificant els batallons en quatre divisions i 16 brigades. Aguirre n'era el comandant en cap i [[Joseba Rezola]] (conseller de defensa), el cap polític. [[Jesús de Galíndez]] en fou nomenat representant a l'exterior.

Tanmateix, el curs de la guerra no els fou favorable. En l'ofensiva del [[27 d'abril]] del [[1937]] els franquistes van prendre [[Durango (Biscaia)|Durango]], Gernika i Lekeitio, el maig Bermeo, [[Amorebieta]] i Lemoa, i el 18 de juny [[Galdakao]], Lezama i Orduña. El [[19 de juny]], després de la traïció del comandant Alejandro Goicoechea Omar, cap del negociat de fortificacions, qui fugí amb els plànols del Cinturó de Ferro i deixà oberta la porta a San Martín de Fica, caigué [[Bilbao]]. El Govern es va traslladar a [[Barcelona]], on fou ben acollit per [[Lluís Companys]], malgrat les reticències de [[Manuel Azaña]] després de la [[rendició de Santoña]]. Quan Barcelona va caure en mans dels franquistes l'abril de 1939, marxà a París.

== Membres del govern d'Euzkadi ==
* ''[[Lehendakari]]'' - [[José Antonio Aguirre]] ([[Partit Nacionalista Basc|PNB]])
* ''Conseller de Governació'' - [[Telesforo de Monzón]] ([[Partit Nacionalista Basc|PNB]])
* ''Conseller de Justícia i Cultura'' - [[Jesus Maria de Leizaola]] ([[Partit Nacionalista Basc|PNB]])
* ''Conseller d'Economia i Hisenda'' - [[Eliodoro de la Torre y Larrinaga]] ([[Partit Nacionalista Basc|PNB]])
* ''Conseller d'Agricultura'' - [[Gonzalo Nárdiz Bengoechea]] ([[Acció Nacionalista Basca|ANB]])
* ''Conseller d'Indústria'' - [[Santiago Aznar Sarachaga]] ([[PSOE]])
* ''Conseller de Treball'' - [[Juan de los Toyos González]] ([[PSOE]])
* ''Conseller d'Assistència Social'' - [[Juan Gracia Colás]] ([[PSOE]])
* ''Conseller de Comerç'' - [[Ramon Maria Aldasoro y Galarza]] ([[Izquierda Republicana]])
* ''Conseller de Sanitat'' - [[Alfredo Espinosa Uribe]] ([[Partido de Unión Republicana|Unión Republicana]])
* ''Conseller d'Obres Públiques'' - [[Juan Astigarrabia]] ([[PCE]])

== Govern d'Euzkadi a l'exili ==
El 1939 els supervivents es traslladaren a París, però quan les tropes del Tercer Reich invadiren França, el govern es disgregà. Aguirre marxà a Londres i col·laborà a l'establiment de l'[[Eusko Etxea]], fundat el 1939, i tot seguit marxà a Berlín a fer d'espia per als aliats. El 1939 també es creà l'[[Eusko Naia]], servei secret basc, que tenia com a cap suprem Lino Lazkano i amb José Miguel Sarasola (Àlaba), Primitivo Adab (Biscaia), Joseba Salegi (Gipúscoa) i Joseba Iturralde (Navarra). Tenia una xarxa secreta amb estructura militar, però no entraren en acció, sinó que en cinc anys es dedicaren a recollir informació que el PNB desvià cap a Gran Bretanya, França i EUA. 

El 1941 es va constituir a Buenos Aires el pacte [[Galeusca]], amb els punts bàsics de l'autodeterminació per al [[País Basc]], [[Catalunya]] i [[Galícia]] i suport als aliats. El signaren per part basca [[Ramón Maria Aldasoro]], [[José María Lasarte Arana]] i [[Francisco Basterrechea]]. El 1942 Aguirre es traslladà a Nova York i reconstituí el govern a l'exili, el 1943 es constituí el ''Frente Nacional Vasco de Resistencia'' i el 1944 ratificaren el pacte Galeusca, tot i que Aguirre advocà pel seu abandonament per considerar-lo poc realista. 

L'agost del 1946 aplegà els consellers supervivents: Gonzalo Nárdiz (ANB), Telesforo de Monzón (PNB), Ramón María Aldasoro (IR), Leonardo Carro (PSOE), Fermín Zarza (PSOE), Enrique Dueñas (PSOE), Jose Maria Lasarte (PNB), Sergio Etxebarria (PSOE) i Santiago Aznar, que van dur a terme diverses actuacions diplomàtiques per tal d'aïllar el règim franquista, raó per la qual n'exclogueren el PCE el 1948. [[Manuel de Irujo]] residirà a Nova York i serà conseller d'indústria a l'exili. Alhora, intentaran potenciar la resistència interior amb la signatura del [[Pacte de Baiona]] de 1945, la creació d'un Consell Consutiu Basc. S'intensificaren les actuacions dels maquis, i a la manifestació de l'[[aberri eguna]] del 1947 hi participaren 13.000 persones. El mateix any, gràcies a un pacte entre [[UGT]], [[ELA-STV]] i [[CNT]], es convocà una vaga general on hi participaren 60.000 treballadors. dels quals 14.000 foren acomiadats i 7.000 detinguts. Malgrat tot fou un fracàs, puix que els [[Aliats de la Segona Guerra Mundial|Aliats]] no hi intervingueren i la repressió fou molt forta. Aquest fet va desacreditar el govern d'Aguirre a l'exili i va provocar la gairebé total inactivitat del PNB a l'interior (dirigit per [[Juan de Ajuriaguerra Ochandiano]]) fins a la mort de Franco.

El 19 de maig del 1948 Aguirre va refer el govern basc a París amb Leizaola, Telesforo de Monzón i Lasarte (PNB), Duañas i Zarza (PSOE), Campomanes (UR) i Aldasoro (IR), però el 3 de juliol de 1951 en foren expulsats pel govern francès, qui el 1954 també clausurà Radio Euzkadi. Encara va promoure la celebració del [[22 d'agost]] a l'u de setembre del 1956 del [[Congrés Mundial Basc]], amb bascos exiliats i joves nacionalistes de l'interior, que acabà amb una declaració de suport al Govern d'Euzkadi. Tanmateix, la creació d'[[ETA]] el 1959 i la mort d'Aguirre el 1960 van fer llanguir el govern d'Euzkadi, i el nou lehendakari a l'exili [[Jesús María de Leizaola]], el va mantenir gairebé inoperant fins que traspassà els poders al [[Govern Basc]] el [[1978]].

== Fonts ==
* [[Francisco Letamendia]] ''Historia de Euskadi: el nacionalismo vasco y ETA'' Barcelona, 1974
* [[Xosé Estévez]] ''Historia Moderna de Euskal Herria, tomos I, II y III'', 1996. Txalaparta
* [[Iñaki Egaña]] ''Diccionario histórico-político de Euskalerría'', 1996, Txalaparta Tafalla

== Enllaços externs ==
* [http://web.archive.org/20040608053553/es.geocities.com/gce_euzkadi/paginas/3.html Guerra civil a Euskadi]
* [http://extranet.cultura.gencat.cat/ArxiusEnLinia/fitxaFons.do?pos=0total=1page=1cerca=fonstipusUnitatCerca=0selecimatges=contingut=dataInici=dataFi=dataConcreta=0codiDescOno=codiDescOno2=relDescOno=codiDescTema=codiDescTema2=relDescTema=codiDescTopo=llocPrecis=codiAutor=titol=tipusdoc=tipusfons=nomfons=Govern%20d%27Euskadi%20a%20Catalunya%20(Bascos%20a%20Catalunya)sign=desc=codigrup=ANCcodiarxiu=codifons=idarxiu=2idfons=2unitatInici=unitatFi=codiProcCerca=codiClassCerca=tipusdoc1=tipusdoc2=tipusdoc3=tipusdoc4=tipusdoc5=suport=proces=cromia=format=codiReportatge=projecte=tecSuport=codiEntGeneradora= Fons del Govern d'Euskadi a Catalunya], dipositats a l'[[Arxiu Nacional de Catalunya]].

{{ORDENA:Govern D'Euzkadi}}	!--ORDENA generat per bot--
[[Categoria:Institucions del País Basc]]
[[Categoria:Guerra Civil Espanyola al País Basc]]</text>
      <sha1>ju49if4kgvb1gm1r4d9qxk2pl6c3dfs</sha1>
      <model>wikitext</model>
      <format>text/x-wiki</format>
    </revision>
  </page>