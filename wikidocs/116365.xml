<page>
    <title>Literatura albanesa</title>
    <ns>0</ns>
    <id>116365</id>
    <revision>
      <id>13343614</id>
      <parentid>13176745</parentid>
      <timestamp>2014-05-06T21:28:13Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció tipogràfica: espais sobrants</comment>
      <text>La '''literatura albanesa''' és la literatura feta en [[albanès]] a [[Albània]], [[Kosovo]], [[República de Macedònia|Macedònia]], [[Itàlia]] i d'altres països per emigrats albanesos.
== Primers testimonis ==
Cap al 1450 va aparèixer el primer text escrit en albanès, una forma baptismal de [[Pal Engjëlli]]. Pel 1462, també en [[tosk]], un fragment de l'Evangeli de Sant Mateu, i el 1497 el primer diccionari albanès, un vocabulari recollit pel viatger alemany [[Arnold von Harff]].

El 1555 aparegué a [[Sicília]] el ''Missal'' de [[Gjon Buzuku]], nou text en albanès, i el 1592 el catecisme de [[Lekë Matrënga]] (1560-1619) ''E mbsuame e krështerë'' (Doctrina cristiana). El 1621 el bisbe catòlic de Sappa, [[Pjetër Budi]] (1566-1623), va compondre un ''Speculum confessionis'' i un ''Dictionarium latinum-epiroticum'', diccionari albanès [[llatí]] que serà acabat el 1635 pel seu deixeble [[Freng Bhardi]] (1606-1689). Però fins al 1685 no serà imprès el primer llibre en albanès, el ''Cuneus prophetarum'' de [[Pjetër Bogdani]] (1625-1689).

Des del 1762, però, el nucli cultural per excel·lència fou Itàlia, on hi destacarien gent com [[Gjul Variboba]] (1724-1788), autor d'una ''Ghiella e Santa Mëriis Virghierr'' (Vida de la Santíssima Verge, 1762), [[Nezim Frakulla]] (m. 1760), [[Sulejman Naibi]] (m. 1772), [[Nikolla Brankati]] (1675-1741), [[Nikolla Filja]] (1691-1769) i [[Nikolla Keta]] (1742-1803), mentre que a l'interior d'Albània només hi destacarien [[Hasan Zyko Kamberi]] i [[Muhamet Kyçyku]] (1784-1844). Endemés, el 1789 es va fundar a Istanbul la Societat d'Edició Albanesa per tal de crar impremtes i diaris albanesos arreu de l'imperi turc, com ''Shkipetari'' a [[Bucarest]], ''Zeri e Shkipetari'' a [[Atenes]] i Dituria a [[Istanbul]] i [[Sofia]].

== El segle XIX: ''Rilindja Kombetarë'' (Renaixement Nacional) ==
El sorgiment de l'experit nacional albanès del segle XIX va tenir el seu reflex en la literatura. El primer centre literari a l'actual República albanesa fou [[Shkodër]], on les escoles franciscana i severiana dels jesuïtes tingueren com a alumnes [[Gjergj Fishta]] i [[Ndre Mjeda]], així com el literat i musicista [[Bernardino Palaj]] (1897-1946). L'obra de [[Ieronim de Rada]] influirà en els patriotes tosk Frashëri, el polític [[Abdyl Frashëri]], el pedagog [[Samibeg Frashëri]] i el poeta [[Naim Frashëri]] (1846-1900), establits a Bucarest. El fill d'Abdyl, [[Midhat Frashëri]], va publicar a [[Sofia]] un almanac, una antologia i un diari. Tenien força dificultats per la manca d'un centre literari i d'un alfabet standart que no arribà fins a la [[reforma ortogràfica]] de l'albanès de [[Sicília]] [[Dhimitër Kamarda]]. Endemés, la manca de tradició literària pròpia facilitava que els musulmans albanesos s'eduquessin en turc, els catòlics en italià i els ortodoxos en grec. Fins al 1878 només s'ensenyava l'albanès a dues escoles com a segon idioma a Shkodër. I fins i tot, el 1892 encara el bisbe ortodox de [[Kastoria]] anatemitzà contra l'ensenyament en albanès.

A ''Grècia'' es va formar un nucli al voltant de la revista ''Zeri i Shkipetari'' (La veu dels albanesos) a Atenes, que van traduir la [[Bíblia]] al tosk i al [[gheg]] el 1825 i on destacaren l'editor del diari, Anastas Kullurioti (1822-1882) i els escriptors Panajot Kupitori (1821-1881), [[Konstantin Kristoforidhi]] (1827-1896), autor d'un diccionari grec-albanès, i els egiptòlegs [[Thimi Mitko]] (1820-1890) i [[Spiro Dine]].

Pel que fa als albanesos d'Itàlia, a Sicília va aparèixer el 1883-1886 la revista ''Fiamuri Arberit'' (L'estandart albanès), publicada per l'autor [[Ieronim de Rada]] (1814-1903), autor de ''Kengë Milosao'' (1836), ''Kenga e Serafina Topisa'' (La cançó de Serafina Topisa, 1848) i ''L'infeliç Skanderbeg'' (1872-1884), mentre que el gramàtic [[Dhimitër Kamarda]] (1822-1882) compondreà la fonamental ''Saggio de grammatologia comparata sulla lingua albanese'' (1864), que serà la base de la futura llengua literària. El 1887 apareix a [[Palerm]] la revista ''Arbri i Ri'' (El jove albanès), de [[Zef Skiroi]] (1865-1927), amic de [[Luigi Pirandello]] i autor de ''Milo e Haidhei'' (1891), ''Kenkat e luftes'' (Cants de batalla, 1907), ''Te dhero i huaj'' (A terra estrangera, 1906) i ''Kthimi'' (Retorn), que agruparà autors com [[Zef Serembe]] (1843-1909), amb ''Vjershë'' (1926), Anton Santori (1819-1894), Vincent Stratico (1822-1866), Anton Zanoni (1879-1894) de ''Cosentino'', autor del drama ''Emira'', i el sicilià [[Gavril Dara]] (1826-1885), autor de ''Kenga e sprasme e Belës'' (Darrer cant de Beles, 1887). Molts d'ells col·laborarien amb [[Giuseppe Garibaldi]] i els partidaris de la unificació italiana.

Així, el 1882 la revista ''Dituria'' (Saviesa) es va publicar per primer cop a Albània, i s'inicia el període de ''Rilindja'' (Renaixement), on hi destacaran els escriptors [[Gjergj Fishta]] (1871-1940), fundador de la revista ''Hylli i Drites'' (Estrella de Llum) i compongué els reculls poètics ''Lahuta e nalcis'' (El llaüt de la muntanya, 1905-1907) on canta el mite de la creença vivent del poble, ''Te una e Rzhanices'' (Al port de Rzhanica, 1905) i ''Anzat e Parnesit'' (Armes del parnàs, 1907); [[Naim Frashëri]] (1846-1900) amb els poemes ''Quebelaja'', ''Histori e Skenderbeut'' (1898) i ''Bagëti e bujqësiya'' (Prats i camps, 1886), el dramaturg Andon Cako [[Çajupi]] (1866-19309 autor de la comèdia ''Dad Tomorri'' (1903) estrenada al Caire, i la primera mostra del realisme albanès, ''Katërmbëdhjet vieç dhëndërr'' (Casada als catorze anys). 

Altres autors foren els poetes Gjergj Buboni, Zef Jubani, [[Filip Shiroka]] (1857-1932), L. Gurakuqi (1879-1925), Mihai Grameno (1872-1923) amb la novel·la ''Oxagu'' (Llinatge, 1904) i [[Fan Noli]] (1882-1965) compongué l'estudi històric ''Gjergj Kastrioti Skanderbeg'' (1947). 

També es fundaren revistes en albanès a altres indrets, com ''Shkipetari'' (1888) a Bucarest i l'Associació Cultural la Unió i l'Aurora, de [[Ndoc Nikaj]] (1864-1946) i N. Mejedja.

== Literatura albanesa del segle XX ==
Està caracteritzada per la fragmentació política albanesa (un estat independent i una regió iugoslava, actualment amb estatut indefinit). Durant les dues primeres dècades es fundaren nombroses revistes fora del país, com ''Albania'' (1897-1900) a [[Brussel·les]] i [[Londres]], el bimensual ''Drita'' (1901-1908) a Sofia, el mensual ''Besa'' (1904-1907) al [[El Caire|Caire]]; ''Dielli'' (Sol, 1909) a [[Boston]]; ''Studeti Shqiptar'' (1929) a [[Torí]], ''Dituria'' (Saviesa, 1909-1929) a [[Salònica]]; ''Hylli e Drites'' (Estrella del matí, 1913-1944) pels franciscans de [[Shkodër]]; ''Shqiperia e Re'' (Nova Albània, 1919) a [[Bucarest]]; Leka (1929-1944) a [[Shkodër]]; ''Dialeria'' (1920) a [[Viena]]. [[Midhat Frashëri]] ''Lumo Skendo'', autor d'''Hidhe Shpuzi'' (Cendres i brases, 1915), i K. Luarasi fundarien la revista literària ''Kalendari Kombiar'' (1897-1927). D'altres foren ''Minerva'' (1933-1937), ''Illyria'' (1934-1936), ''Rilindja'' (1935-1936) i ''Bota e Re'' (1936-1937). Durant l'ocupació italiana aparegué la revista ''Shkëndija'' que intentà actuar obertament amb autors feixistes, mentre d'altres com [[Llazar Siliqi]] (1924) autor dels poemes ''Prishtinë'' (1949), ''Rruga e lumturisi'' (Carrer de la felicitat, 1950), ''Ringjallya'' (Resurrecció, 1961), ''Mesuesi'' (Mestre, 1955) i ''Thirrja e zemres'' (El crit del cor, 1956), i Aleks Caçi publicaven a la clandestinitat.

Amb la independència albanesa destacarien el líric [[tosk]] [[Aleks Drenova]] ''Asdreni'' (1872-1947) que usa tècniques expressionistes amb ''Rreze dielli'' (Raig de sol, 1904); [[Lagush Poradeci]] (Llazar Gusho, 1899-1987) amb els poemes ''Vallja e yjue'' (La dansa dels astres,1939 i ''Ylli i zêmrës'' (L'astre del cor, 1937); el poeta [[Filip Shiroka]] (1847-1917) amb els contes ''Zâni i zêmrës'' (La veu del cor, 1933), l'historiador i lingüista [[Ndre Mjeda]] (1866-1937),[[Vinçenz Prennushi]] (1885-1946) bisbe de [[Durrës]] i autor de ''Fjalo e Zozit'' (Paraules de Déu) i ''Gjeth e Lule'' (Fulles i flors), el dramaturg Kristo Floqi (1873-?),[[Stefan Gjeçov]] (1894-1929) amb ''Agimi e gjytetniis'' (L'aurora de la civilització); Millosh Giergj Nikolla [[Migjenj]] (1911-1938) amb els poemes ''Vargjet e lira'' (Versos lliures, 1936); el jesuita [[Ndre Mjeda]] (1866-1937), qui participà en el Congrés de Monastir; [[Foqunon Postoli]] (1889-1927) amb ''Per mbrojten e atdheut'' (Per la defensa de la pàtria, 1919) i ''Lulja e kujtimit'' (La flor del record, 1922); [[Luigj Gurakuri]] (1879-1925) poeta de caràcter polític assassinat a [[Bari (Pulla)|Bari]], amb ''Vargënimi n'gjuhë Shqype'' (Versificació en llengua albanesa, 1906); el capellà patriota [[Ndoc Nikaj]] (1864-1946) amb els contes ''Bukurusha'' (La bella, 1918) i ''Lulet në thes'' (Les flors al sac, 1918); [[Llazar Shantoja]] (1892-1945), Ali Asllani (1882-1966) poeta líric i satíric, l'assagista Nondra Bulka (1906-1972) amb ''Horizonte të reja për letersinë kombëtare'' (Nous horitzons per la literatura nacional, 1932) i ''Për një letërsi të re'' (Per una nova literatura, 1936), Haki Stërmilli (1895-1953), Milo Duçi, L. Rrota, Z. Harapi i H. Mosi. 
=== A la República d'Albània ===
En acabar la [[Segona Guerra Mundial]] la majoria d'autors s'apuntaren al corrent del realisme socialista, on destacarien a Albània [[Sterjo Spasse]] (1914-1989) amb ''Ata nuk ishin vetem'' (Ells no hi eren sols, 1952), ''Aferdita perseri ne fshate'' (Afrodita novament a la vila, 1960), [[Aleks Çaçi]] (1916) amb el drama ''Marga Tutulani''; [[Shevqet Musaraj]] (1916) amb ''Çobo Rrapushi'' (1948) i ''Kenga e Balli Kombetar'' (L'epopeia del Balli Kombetar, 1944); [[Sabri Godo]]; Zihni Zako, i Kole Jakova, amb els poemes ''Neronjt e Vigut'' (Herois de Vigu, 1953) i ''Toka jonë'' (La nostra terra, 1954). Després dels anys seixanta destacarien [[Ismail Kadare]] (1936), l'escriptor albanès més conegut internacionalment, amb els poemes ''Perse mendohen ketomale'' (En què pensen aquestes muntanyes, 1964) i les novel·les ''Gjenerali i ushtrise se vdekur'' (El general de l'exèrcit sepultat, 1964), ''Kronike ne gure'' (Crònica de la pedra, 1971); [[Dritëro Agolli]] (1931), amb els poemes ''Devoll devoll'' (1964), ''Shkelqime dhe renia e shokut Zylo'' (Pujada i caiguda del camarada Zylo, 1973), i ''Nene Shqiperi'' (Mare Albània, 1974); ''Dhimiter Xhuvani''; [[Ernesto Koliqi]] (1903-1975) exiliat a Itàlia per col·laborar amb els feixistes, autor dels poemes ''Kangjelet e Rilindjes'' (Cants de la Renaixença, 1959) i ''Symfonia e shqipevet'' (Simfonia de les àligues); [[Martin Camaj]] (1925-1994), fundador a Itàlia de la revista ''Shêzjat'' i autor dels poemes ''Nji fyell nder male'' (Una festa a les muntanyes, 1953) i les novel·les ''Djella'' (Diumenge, 1958) i ''Rrathe'' (Cèrcols, 1978); [[Vinçenz Koreshi]], amb ''Mars'' (Març, 1989); [[Teodor Laço]] (1936), amb ''Gjemini i atij dimri'' (El bram d'aquell hivern, 1976); [[Ali Abdihoxha]] (1923) amb ''Nje vjeshte'' (Una tardor tempestuosa, 1969); [[Dhimiter Shuteriqi]] (1915) amb ''Udejkja e peshkataret'' (Mort del cinquè, 1935), ''Çlirimtaret'' (Alliberadors, 1952), ''Shkallet e querta'' (Esglaons de pedra, 1982) i ''Kenga dhe pushka'' (Cançó i rifle, 1972); i [[Petro Marko]] (1913) amb la novel·la ''Qyiteti i fundit'' (L'última ciutat, 1960); el dramatgurg [[Spiro Çomore]] (1918-1973) amb ''Prindër edukatorë'' (Pares educadors); Aleks Buda (1911) elaborà una ''Fjaslori Enciklopedik Shqiptar'' (1985) amb Mahir Domi (1915), autor d'una ''Historia e shqiperisë'' (1986); i els poetes Luan Qäfezezi (1922) amb ''Ligji i maleve'' (Les lleis de la muntanya, 1977) i [[Sulejman Mato]] (1941).

=== A Itàlia ===
Els [[arbëreshë]] d'Itàlia, que editaven revistes com ''Katundi Ynë'', de Demetrio Emmanuelle de Civita, ''Zeri i Arbereshvet'' i ''Zgjimi'', es van veure reforçats el 1969 amb la revista literària ''Zjarre'' (Focs), on hi publicarien els autors p. Domenico Belizzi [[Vorea Ujko]], amb ''Mote moderne'' (Temps moderns, 1976), [[Zef Skirò Di Maxho]], amb ''Sunata'' (Sonata, 1976), el p. Francesco Solano [[Sushko Vetmo]] (1914) amb ''Te proku'' (Al llindar, 1977) i [[Kate Cukavo]], amb ''Gabim'' (Error, 1982). D'altres autors menors foren Lluka Perone, Carmelo Candreva, Pietro Napoletano, el poeta Salvatore Braile (1872-1960), Lugi de Rosa, Agostino Giordano Buzëdhelpri i altres. Així, el 1970 fundaren a [[Cosenza]] la ''Unione della Communità Italo-Albanesi'', per aconseguir drets educatius. 
 
=== A Kosovo ===
Pel que fa a Kosovo, després de la guerra, amb la creació de la Universitat de Prishtinë, es formaren cercles literaris i destacaren autors com [[Esad Mekuli]] (1916) amb ''Per ty'' (Per tu, 1955), que marca una època en la literatura a Kosove, ''Afsha ada'' (1971), i ''Brigjet'' (Les costes, 1981); el poeta [[Enver Gjerqeju]] (1928), amb ''Gjurmat e jetes'' (Les petjades de la vida, 1957), ''Ashti ynë'' (El nostre os, 1966), ''Bebezat e mallit'' (Deixebles de l'amor, 1960), ''Lumi i palodnur'' (Riu inestancable, 1978) i ''Tinguj te zgjvem'' (Sons renovats); [[Ali Podrimja]] (1942) amb ''Folja'' (El verb, 1973), ''Credo'' (1976), ''Lumi, lumi'' (1982), ''Thirrje'' (Crits, 1961), ''Dhimbë e bukur'' (Dolç dolor, 1963) i ''Hija e tokës'' (L'ombra de la terra, 1971); Sitni Imami, amb ''Drejt diteve te reja'' (Cap a dies nous); [[Hivzi Sulejmani]] (1912-1975), amb ''Nen myshk'' (Sota el mesc); [[Anton Pashku]] (1937), amb la novel·la ''Kulla'' (La torre, 1968), ''Tragime'' (Contes, 1961), Oh (1971) i ''Një pjesë e lindjës'' (Una part de la naixença, 1975); [[Jusuf Buxhovi]] (1946), secretari de la Unió d'Escriptors Kosovars; [[Fatmir Gjata]] (1922), director de la revista ''Nentori'' (Novembre, 1982-1986) i autor de la novel·la ''Keneta'' (La palidesa, 1962); i d'altres com Murat Isaku, Azem Shrkeli (1938), Din Mehmeti (1932), Fahredin Gurga (1936), Rhaman Dedaj, Muhamet Kerveshi (1935), Ahmet Koshutani, Beqir Musli, Tijar Hatipi, Vehab Shita, Zekeria Kexha, Besim Bokshi (1931), Hosip Rela, Ali Aliu, Ramiz Kelmendi, Namiz Rrahmani, Zenulah Rrahmani, Agim Vinca, Sabri Hamiti i el crític [[Rexhep Qosja]], amb ''Shkrimtarë dhe pariudha'' (1975).

[[Categoria:Literatura albanesa| ]]

[[pt:Cultura da Albânia]]</text>
      <sha1>91e4fltfrtmtf9edba4eyg78mm9a8xh</sha1>
      <model>wikitext</model>
      <format>text/x-wiki</format>
    </revision>
  </page>