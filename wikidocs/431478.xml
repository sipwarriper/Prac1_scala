<page>
    <title>Ossa (empresa)</title>
    <ns>0</ns>
    <id>431478</id>
    <revision>
      <id>13956280</id>
      <parentid>13953719</parentid>
      <timestamp>2014-08-20T23:49:48Z</timestamp>
      <contributor>
        <username>RotlinkBot</username>
        <id>151337</id>
      </contributor>
      <minor></minor>
      <comment>Bot: enllaç no actiu</comment>
      <text>{{Vegeu3|la històrica empresa de la Zona Franca|informació sobre la nova empresa gironina|Ossa Factory}}{{Infotaula empresa
| nom = Orpheo Sincronic S.A. (OSSA)
| imatge = 
| logotip = Ossa logo.png
| mida_imatge = 125
| tipus = [[Societat Anònima]]
| gènere = 
| destí =
| successor = [[Ossa Factory]] ([[2009]])
| predecessor = 
| Fundada = [[1924]]
| Fundador = [[Joan Giró i Prat|Joan Giró]]
| Dissolta = [[1982]]
| localització ciutat= [[Zona Franca (Barcelona)|Zona Franca]],br/[[Barcelona]]
| localització país = {{CAT}}
| persones clau = [[Manuel Giró i Minguella|Manuel Giró]] {{mida|1=(Propietari)}}br/[[Eduard Giró i Barella|Eduard Giró]] {{mida|1=([[Gerent]] i [[Enginyeria|Enginyer]])}}
| indústria = [[Cinema]], [[Motocicleta]]
| productes = [[Motocicleta|Motocicletes]]
| producció = 
| propietari =
| web = 
| notesalpeu = 
}}
'''OSSA''' fou una empresa [[Principat de Catalunya|catalana]] dedicada a la producció de motocicletes entre [[1924]] i [[1982]]. Fundada per l'industrial barceloní [[Joan Giró i Prat|Joan Giró]],ref name=mutuapdf{{Ref-web|url=http://www.fabregaspere.com/dmdocuments/2006.99.98.Mutua.castella.10.pdf|títol=Mutua Universal: Los primeros cien años (1907-2007)
|capítol=10.4 - El presidente Pedro Giró Minguella (1973)|pàgines=p. 13-15|cognom=Fàbregas|nom=Pere A|obra=fabregaspere.com|editor=Mutua Universal|lloc=Barcelona|data=2007|format=PDF|consulta=18 maig 2013|llengua=castellà}}/ref la fàbrica estava situada a la [[Zona Franca (Barcelona)|Zona Franca]] de [[Barcelona]] i el seu nom és l'acrònim d'''Orpheo Sincronic Sociedad Anónima''. El seu logotip era un trèvol de quatre fulles. Encara avui conserva la popularitat que assolí arreu del món, especialment als [[EUA]], entre els afeccionats a les motocicletes de competició.

El [[2010]], després de gairebé tres dècades del seu tancament, la marca ha renascut de mans d'uns empresaris [[Girona|gironins]], que hi tornaran a fabricar motocicletes des de la nova empresa [[Ossa Factory|Ossa Factory S.L.]]ref name=vila{{ref-web |url=http://www.vilaweb.cat/noticia/3757044/marca-motos-ossa-vol-recuperar-primer-nivell-mundial.html |títol=La marca de motos Ossa vol recuperar el primer nivell mundial |consulta=22 juliol 2010 |obra=|editor=Vilaweb|data=22 juliol 2010|format=|llengua=}}/ref

== Història ==
[[Fitxer:OSSA 250cc Monohull 1968 Santi Herrero c.JPG|thumb|left|L'OSSA 250cc monocasc de 1968 que pilotà Santiago Herrero al mundial]]
L'empresa original va començar l'any 1924 fabricant projectors per a la indústria del cinema al mercat espanyol. La seva primera raó social, ''Orpheo Sincronic Sociedad Anónima (O.S.S.A.)'', es va canviar posteriorment a ''Maquinaria Cinematográfica, S.A.'' Durant la [[dècada del 1920]] va destacar com a fabricant d'un dispositiu dissenyat per a dotar de so les pel·lícules, aleshores mudes, tot acoblant-lo als projectors.

El fill del seu fundador, [[Manuel Giró i Minguella|Manuel Giró]], era un ex-oficial de la [[marina mercant]] i un apassionat de les curses de velocitat aquàtiques,ref name=mag{{ref-web |url=http://www.enduromagazine.com/02reportajes/03varios/ossa/index.html |títol=OSSA Todo Terreno de cine |consulta=15 setembre 2009 |obra=enduromagazine.com|editor=|data=|format=|llengua=castellà}}/ref on va arribar a aconseguir alguns rècords. 

Quan la seva atracció per les competicions aquàtiques va afluixar, es va dedicar a les curses per carretera, comprant aleshores una [[Norton 500]] amb la qual va córrer curses per [[Europa]]. En aquells temps aquella moto no era fàcil de controlar, de manera que eren moltes les curses en que acabava per terra. Per això la va canviar per una [[BMW]], però el seu motor va resultar poc potent i va decidir reemplaçar-lo per un de quatre cilindres i 1000[[centímetre cúbic|cc]] creat per ell, derivat dels vaixells. La seva creació va esdevenir portentosa en recta, però molt poc fiable als revolts, fins al punt que la primera vegada que va mirar d'agafar-ne un gairebé es va matar. Després d'això es va dedicar a les curses de [[sidecar]], arribant a guanyar-ne el [[Campionat d'Espanya de motociclisme de velocitat|Campionat estatal]] durant la [[dècada de 1940]], amb [[Jaume Pahissa i Bonsoms|Jaume Pahissa]] de passatger.

=== Inici de la producció de motocicletes ===
[[Fitxer:OSSA 125cc fuelles 1951.JPG|right|thumb|OSSA ''125'' de 1951, la popular ''Fuelles'']]
L'empresa va sobreviure a la [[Guerra Civil espanyola]] i, un cop acabada, el [[1940]] ''Orpheo Sincronic'' presentà un prototipus de motocicleta que havia estat desenvolupat abans de la guerra a iniciativa de Manuel Giró,ref[[#lracc|Herreros 1998]]: «La autarquia de los años cuarenta» p. 39-41/ref però la idea no tingué continuïtat i caldria esperar encara onze anys abans l'empresa no comencés a fabricar aquesta mena de vehicles sota la marca OSSA.ref name=frik / 

La decisió de dedicar-se seriosament a la fabricació de motocicletes es prengué poc després d'acabada la [[Segona Guerra Mundial]], quan l'empresa decidí crear-ne una de popular per tal de satisfer la demanda de l'època d'un mitjà de transport econòmic. Així, tot aprofitant la tecnologia millorada de fabricació de [[motor de dos temps|motors de dos temps]] adquirida de l'empresa [[alemanya]] [[DKW]] pels [[Aliats de la Segona Guerra Mundial|aliats]], OSSA va començar a fabricar-hi motocicletes tal com varen fer en aquells moments [[BSA]], [[Harley-Davidson]] i [[Yamaha Motor Corporation|Yamaha]] entre d'altres.

El primer model fabricat en sèrie es va presentar el [[1949]] i va sortir a la venda el [[1951]].ref name=Racc[[#lracc|Herreros 1998]]: «1945: Cataluña» p. 75-81/ref Era una 125 cc de 3 velocitats que arribava a 75 quilòmetres per hora. En pocs anys se'n van vendre 14.000 unitats. A aquest model en van seguir d'altres, com per exemple un ciclomotor de 50 cc que podia recórrer 80 quilòmetres amb un litre de benzina.

A partir de [[1964]] va entrar a l'administració de l'empresa [[Eduard Giró i Barella|Eduard Giró]],ref name=mag / fill de Manel, que era un geni de la mecànica: Es diu que va dissenyar el seu primer motor als 12 anys, i als 15 en va construir un capaç d'arribar a 15.000 [[revolució per minut|rpm]]. El jove Eduard va adonar-se'n tot d'una que, per sobreviure, la petita empresa familiar havia de mirar més enllà del mercat espanyol.

=== Els anys d'apogeu ===
OSSA va arribar al seu sostre de producció durant el boom del mercat motociclista dels [[anys 60]],ref{{ref-publicació 
| cognom =Freixa
| nom =Elena
| enllaçautor = 
| cognom2 = 
| nom2 = 
| article = Catalunya, bressol d'èxits de dues rodes
| url = http://www.ara.cat/ara_premium/cronica/Catalunya-bressol-dexits-dues-rodes_0_443355718.html
| format = 
| llengua = 
| consulta = 14 març 2011
| publicació = Diari Ara
| editorial = Edició de Premsa Periòdica ARA, SL
| lloc = Barcelona
| volum = 
| exemplar = núm. 104
| data = 13 març 2011
| pàgines = p. 30-31
| issn =
| citació = 
| ref = }}/ref assolint un important volum d'exportacions al mercat europeu i especialment a l'americà.ref name=Racc / Als [[EUA]] i el [[Canadà]] les motocicletes de [[fora d'asfalt]], sobretot les de [[motocròs]] (esport introduït en aquells països aleshores) van obtenir una gran quota de mercat, i les OSSA hi eren molt valorades per la seva lleugeresa i potència. El model ''Stiletto 250'' particularment va ser un dels més habituals en aquells països a les curses de motocròs de finals dels 60 i començaments del [[anys 70|70]].

[[Fitxer:OSSA MAR 250 1972 left.JPG|thumb|left|L'OSSA ''MAR'' 250cc de 1972]]
A principis de la dècada dels setanta, Fernando Batlló va fer uns quants prototipus amb múltiples cilindres de 2 temps, una OSSA de 525 cc i després una de 977 cc, l'OSSA [[BYRA]] 1000 de quatre cilindres. La BYRA 1000 va participar en les 24 hores Motociclistes de Montjuïc l'any 1972, tot i que va tenir un accident.ref{{ref-web |url=http://hem.passagen.se/ossa/ossa4.htm |títol=The 1000cc OSSA (BYRA) |consulta=15 setembre 2009 |obra=hem.passagen.se|editor=|data=|format=|llengua=anglès}}/ref En aquella època, però, la màxima popularitat l'obtingué la marca dels seus èxits en [[trial]], gràcies al desenvolupament de la reeixida [[OSSA Mick Andrews Replica|MAR]] en col·laboració amb el campió anglès [[Mick Andrews]], qui assolí nombrosos triomfs arreu del món amb aquesta moto.

Les motocicletes OSSA aviat es van guanyar reputació per la seva fiabilitat dins i fora de carretera, a banda de la seva idoneïtat per a les curses deguda a l'òptima relació pes/potència. Tot i l'entusiasta acollida pel delicat disseny i robustesa dels seus models, l'empresa va patir d'una xarxa de distribuïdors desorganitzada i dispersa en l'important mercat nord-americà. Irònicament, l'auge de la motocicleta que va fer florir un nou mercat i va comportar grans beneficis als fabricants europeus, fou també la llavor de la desaparició de moltes petites empreses com OSSA. Amb tantes opcions per a triar (tant els compradors com els venedors) les xarxes de venda i manteniment no eren sostenibles, i els intents de millorar la producció mitjançant la inversió en noves fàbriques van portar OSSA i moltes altres empreses europees a una situació molt delicada.

===Decadència i final ===
[[Fitxer:OSSA 250 Copa Formula 3 1981.JPG|thumb|Una OSSA 250 Copa Formula 3 de 1981]]
La caiguda fou molt ràpida i forta. A partir de l'any [[1975]], amb la mort del General [[Francisco Franco Bahamonde|Franco]] i la [[transició democràtica espanyola]] es va obrir una època de gran agitació laboral, de manera que en poc temps l'empresa es va veure obligada a adaptar-se a les exigències dels 460 vaguistes (la pràctica totalitat de la força de treball d'OSSA) per continuar la producció. Aquesta problemàtica laboral va coincidir amb els creixents costos i la desaparició de les barreres proteccionistes de l'economia espanyola que havien beneficiat l'empresa. Dins el nou marc de lliure mercat OSSA no va poder competir amb les marques japoneses que varen inundar el mercat ibèric. La creixent crisi del mercat de les motocicletes afectà també, entre altres fabricants, a [[Bultaco]] i [[Montesa (motocicleta)|Montesa]].ref name=Racc /

L'empresa es va enfonsar l'any [[1977]]. Així, pocs anys després dels seu èxit de vendes, innovació i victòries, va quedar relegada a una posició marginal. A començaments de [[1978]], OSSA presentà suspensió de pagaments i la família Giró abandonà l'empresa,ref name=Racc / a la vegada que s'acomiadaven 190 dels 460 treballadors.ref name=Racc / L'empresa esdevingué aleshores una [[Societat anònima laboral]] propietat dels treballadors i gestionada per ells mateixos, obtenint a començament de [[1979]] un important crèdit oficial del ''Fondo de Protección al Trabajo'' espanyol,ref name=Racc / amb el qual varen poder reprendre les activitats i renovar la gamma de models de la marca. Malgrat tot, mancats de liquiditat i amb una política de nous models inapropiada (tret de la reeixida [[OSSA TR#TR 80|TR 80]] de trial), tot i els intents de fer viable l'empresa amb una mena de fusió amb Bultaco el 1979 i el seu re-bateig com a OSSAmoto, no es varen poder resoldre els greus problemes econòmics. Finalment, l'any [[1982]] la fàbrica va tancar les portes definitivament, malgrat que alguns models de trial es van seguir venent fins ben entrat el [[1985]] ([[1986]] segons altres fontsref name=Racc /), però muntats gairebé artesanalment per ex-treballadors de l'empresa.

=== El retorn ===
{{Article principal|Ossa Factory}}
El [[març]] del 2009,ref{{ref-publicació| cognom =Aguilera
| nom =Gemma
| enllaçautor = 
| cognom2 = Cot
| nom2 = Salvador
| article = Ossa reneix. Quatre fulles, dues vides
| url = http://www.eltemps.net/art2.php?num_id=179
| format = 
| llengua = 
| consulta = 
| publicació = El Temps
| editorial = Edicions del País Valencià, S.A.
| lloc = València
| volum = 
| exemplar = núm. 1292
| data = 17 març 2009
| pàgines =
| issn =
| citació = 
| ref = 
}}/ref els gironins Jordi Cuxart i Joan Gurt anunciaven el renaixement de la marca quan ja feia temps que n'havien aconseguit totes les patents, salvant-les pels pèls de caure en mans d'empresaris estatunidencs.ref name=temps{{ref-publicació| cognom =Aguilera
| nom =Gemma 
| enllaçautor = 
| cognom2 = 
| nom2 = 
| article = De mite a realitat
| url = http://www.eltemps.net/web/index.php?option=com_k2view=itemid=1132:de-mite-a-realitatItemid=176
| format = 
| llengua = 
| consulta = 
| publicació = El Temps
| editorial = Edicions del País Valencià, S.A.
| lloc = València
| volum = 
| exemplar = núm. 1363
| data = 27 juliol 2010
| pàgines =
| issn =
| citació = 
| ref = 
}}/ref Ossa Factory, la nova empresa creada pels gironins, presentà oficialment al mes de [[novembre]] del mateix any el seu nou model de trial, la ''TR 280i'', durant el saló de la motocicleta a l'''EICMA'' de [[Milà]].ref{{ref-web|url=http://twostrokemotocross.com/2009/11/revolutionary-new-two-stroke-ossa-tr-280i/ |títol=Revolutionary New Two Stroke - Ossa TR 280i |consulta=15 novembre 2009 |obra=twostrokemotocross.com|editor=|data=14 novembre 2009|format=|llengua=anglès}}/ref

== Producció ==
Al llarg de la seva història, OSSA tragué al mercat molts models de totes les especialitats. Seguidament se n'enumeren els més destacats, agrupats per especialitats.

=== Carretera===
{{imatge múltiple|direcció=vertical
|amplada=220
|imatge2=OSSA Yankee 500 1976 c.JPG
|peu2=Una OSSA ''Yankee'' 500 de 1976
|imatge1=OSSA 150 (1958) motorcycle 20120213.jpg
|peu1=Una OSSA 150 de 1958}}
* Fuelles 125, 1951-1953
* Palillos 125 (A/B/C/C2), 1953-1963
* Motopedal 50 (A/B/C/D), 1953-1966
* Ossita 50
* 125 C2
* Comercial 150
* 160 T
* Sport 175
* Wildfire 230
* Sport 250
* SPQ 250, una Sport 250 transformada en moto de competició a [[França]]
* 250 T
* 250 TE
* 250 79
* 250 F3
* Yankee 500, amb motor de 500 cc fabricat per l'empresa nord-americana [[Yankee (empresa)|Yankee]]ref name=motocat{{ref-llibre |cognom=Molinari |nom=Giorgio |coautors=Alajmo, Gustavo. Galli, Roberto. Pasquino, Michele |títol=Moto Catalogo 1977'78 |any=1977 |editorial= Edizione A.I.D. S.p.A.|lloc= Milano (Italia) |llengua=italià|isbn= |capítol=Spagna|pàgines=p. 178-182}}/ref

=== Trial ===

* [[OSSA Pluma|Pluma]] 230 (anomenada ''Plonker'' al mercat anglosaxó), 1967-1968
* Pluma 250 (anomenada ''Plonker'' al mercat anglosaxó), 1969-1971
* [[OSSA Mick Andrews Replica|MAR]] (Mick Andrews Replica) 250, 1972-1973, amb el seu característic color blanc i franja verdaref{{ref-web |url=http://www.twnclub.ch/classic_trial_files/Ossa/Ossa1.htm |títol=OSSA |consulta=15 setembre 2009 |obra=Classic trial files|editor=twnclub.ch|data=|format=|llengua=anglès}}/ref
* MAR (Mick Andrews Replica) 250/73, 1973-1977, amb l'antiga franja verda gruixuda convertida en dues de paral·leles més estretes
* MAR (Mick Andrews Replica) 350, 1975-1976
* MAR (Mick Andrews Replica) 350/76, 1976-1977ref name=motocat /	
* Explorer, d'un bonic color daurat, era una adaptació per a [[trail]] de la ''MAR''ref name=motocat /	
* [[OSSA TR|Trial 350/77]] i 250/77, 1977-1979, canvià el clàssic color blanc del model pel verd
* [[OSSA TR#TR 80|Trial 350/80]], 1980-1983, re-disseny total de l'anterior model, adoptant un llampant color groc
* [[OSSA TR#TR 80|Trial 250/80]], 1981-1983, semblant a l'anterior però de color carabassa
* [[OSSA TR#TR 303|Trial 303]], 1983-1985, en color vermell

=== Motocròs ===
[[Fitxer:OSSA 250 Super Pioneer 1975 b.JPG|thumb|Una ''Super Pioneer'' 250 de 1975]]
* Stiletto MX
* [[OSSA Phantom|Phantom]], un model que a mitjan anys 70 va fer furor entre els afeccionatsref{{ref-web |url=http://www.motorcyclemuseum.org/asp/classics/bike.asp?id=119 |títol=1977 OSSA Phantom GP III. The last of the breed |consulta=15 setembre 2009 |obra=Classic bikes|editor=motorcyclemuseum.org|data=|format=|llengua=anglès}}
/ref

=== Enduro ===
* SDR, ''Six Days Replica''
* Enduro 250ref name=motocat /	
* Mountaineer
* Pioneer, amb la seva versió millorada ''Super Pioneer Enduro''
* Desert, existint-ne la versió ''Desert Phantom'' que era una ''Phantom'' civilitzada per a poder-la matricularref name=motocat /

== Competició ==
[[Fitxer:SantiagoHererro.jpg|thumb|150px|dreta|Santiago Herrero poc abans de morir el 1970]]
=== Velocitat ===
L'empresa estigué competint durant anys de forma més o menys oficial en tota mena de disciplines, fins que decidí de dedicar-s'hi seriosament el [[1965]], tot desenvolupant nous models de velocitat (com també de motocròs, enduro i trial). Aquell any, dos prototipus de motocicletes amb motors de 175 cc varen ocupar contra pronòstic el primer i el segon lloc final a les [[24 Hores de Montjuïc]] -a la categoria dels 175cc-, davant dels potents equips de Bultaco i Montesa (doblant fins a 25 voltes a la Montesa classificada en tercer lloc). Aviat arribaren altres bons resultats: una victòria a la prova estatal del [[Gran Premi d'Espanya de motociclisme|Gran Premi d'Espanya]] de [[1966]] (a [[circuit de Montjuïc|Montjuïc]]), victòria absoluta el [[1967]] a les 24 hores de Montjuïc (i segon lloc en la categoria de 250cc), quart lloc en el campionat del món de fabricants de [[1968]], tres [[Gran Premi de motociclisme|Grans Premis]] guanyats el {{MGP|1969}}, etc. 

En aquella època, a finals dels 60, OSSA va destacar sobretot en la cilindrada dels 250 cc amb la innovadora motocicleta de [[xassís]] monocasc dissenyada per Eduard Giró. El millor pilot d'aquesta moto fou l'espanyol [[Santiago Herrero]], qui morí en un accident durant el [[Tourist Trophy]] de l'[[illa de Man]] l'any que anava camí de guanyar el campionat del món, el [[1970]],ref name=Moto{{ref-llibre 
|capítol=Santiago Herrero, otra víctima del Tourist Trophy
|pàgines=p. 47
|cognom=Vignati
|nom=Alejandro 
|títol=Motociclismo 
|any=1972 
|editorial= Plaza  Janés
|lloc= Esplugues de Llobregat 
|llengua=castellà
|isbn=84-01-70016-7 }}/ref després d'haver-ne guanyat quatre Grans Premis. Arran d'aquesta pèrdua, OSSA es va retirar oficialment del motociclisme de velocitat i es va concentrar en les especialitats de trial, motocròs i enduro.

D'altra banda, cap a finals de la dècada de 1970, OSSA llançà sengles fórmules de promoció dels seus models de carretera (la ''250 T'' i la ''Yankee 500''), anomenades ''Copa OSSA'' i ''Copa Yankee'' respectivament. Les competicions constaven de diverses curses i calia participar-hi amb una d'aquestes motocicletes, sense modificar. Al llarg dels seus pocs anys d'existència, aquestes Copes serviren per a donar a conèixer joves valors que pocs anys després destacaren en curses de velocitat, entre els quals [[Luis Miguel Reyes Asmarats|Luis Miguel Reyes]], guanyador de la ''Copa OSSA'' de [[1977]].

=== Trial ===
[[Fitxer:Mick Andrews Trial Sant Llorenç 1978.jpg|thumb|150px|Mick Andrews amb l'OSSA 350 verda el {{TSL|1978}}]]
L'entrada d'OSSA amb tot el seu potencial tecnològic al trial, va contribuir en gran mesura a la popularitat que obtingué aquest esport durant els anys 70 a Europa i els EUA, i juntament amb les també catalanes Bultaco i Montesaref name=JSmith{{ref-llibre 
|capítol=Motorismo de montaña y trial|pàgines=p. 364
|ref=l60s
|cognom=Hailwood 
|nom=Mike 
|enllaçautor=Mike Hailwood
|enllaçautor3=Jeff Smith (motociclista)
|cognom2=Walker
|nom2=Murray
|cognom3=Smith
|nom3=Jeff
|coautors=Currie, Bob; [[Oriol Puig i Bultó|Puig Bultó, Oriol]] 
|títol=Motos. Carreras de velocidad. Moto-Cross. Trial 
|any=1975 
|editorial= Editorial Hispano Europea
|lloc= Barcelona 
|llengua=castellà
|isbn=84-255-0245-4 }}/ref va estar dominant l'especialitat fins al dia del seu tancament, de tal manera que el trial ha estat considerat gairebé un esport nacional català.

Per tal d'entrar amb força en aquesta especialitat, OSSA va fitxar el pilot britànic [[Mick Andrews]] i amb la seva col·laboracióref name=frik{{ref-web 
|url=http://frikndomotarra.blogspot.com/2008/09/ossa.html
|títol=OSSA
|consulta=5 desembre 2011
|obra=Fricandó motarra
|editor=
|data=29 setembre 2008
|llengua=}}/ref va desenvolupar una moto revolucionària, la [[OSSA MAR|MAR]] (''Mick Andrews Rèplica''), que fou un èxit de vendes. La seva estètica (blanca amb franja diagonal verda) va marcar època.ref name=Racc / Segons un reportatge aparegut a la premsa especialitzada el desembre de [[1971]], poc després de la seva presentació, «els seus acabats voregen la perfecció; és la millor moto de trial existent».ref name=tibi /

La MAR es va gestar durant l'estiu de [[1970]] a la falda del [[Tibidabo]] (just on actualment hi ha la [[Torre de Collserola]] de [[Norman Robert Foster|Norman Foster]]), on Andrews la posava a prova en estreta col·laboració amb Eduard Giró,ref name=tibi{{ref-web |url=http://www.ossamotor.es/CA/mick.php
|títol=Mike Andrews - The Magical
|consulta=2 juliol 2010
|obra=ossamotor.es
|editor=[[Ossa Factory]] 
|data=2010
|format= 
|llengua=}}/ref mentre s'estava amb la seva dona a [[Castelldefels]], [[Baix Llobregat]], on s'instal·là temporalment durant la fase de desenvolupament de la moto.

Amb Mick Andrews, OSSA va guanyar els [[SSDT|Sis Dies d'Escòcia de trial]] tres anys seguits (1970, 1971 i [[1972]]), i dos campionats d'Europa també seguits.ref name=Inicia{{ref-llibre |cognom=Linati Bigas |nom=Alejandro |títol=Iniciación al Moto-Cross, Trial y Todo-Terreno |any=1975 |editorial= Editorial De Vecchi, SA|lloc= Barcelona |capítol=Competiciones y campeonatos|pàgines=p. 103|llengua=castellà|isbn=84-315-12210 }}/ref

Destacaren com a pilots de la ''MAR'':

{| class=wikitable
!colspan=7 align=center |Pilots de trial destacats amb OSSA
|-
|{{Bandera|Regne Unit}} [[Mick Andrews]] {{TDPN}} || {{Bandera|Regne Unit}} [[David Thorpe (pilot de trial)|David Thorpe]] {{TDPN}} || {{Bandera|Suècia}} [[Thore Evertsson]] {{TDPN}} || {{Bandera|Regne Unit}} [[Bill Wilkinson]] 
|-
|{{Bandera|Regne Unit}} [[John Metcalfe]] {{TDPN}} || {{Bandera|Regne Unit}} [[John Reynolds]] {{TDPN}} || {{Bandera|Regne Unit}} [[Chris Sutton (pilot)|Chris Sutton]] {{TDPN}} || {{Bandera|Itàlia}} [[Renato Chiaberto]] 
|-
|{{Bandera|Catalunya}} [[Albert Juvanteny]] {{TDPN}} || {{Bandera|Catalunya}} [[Francesc Payà i Llongueras|Francesc ''Quico'' Payà]] {{TDPN}} || {{Bandera|Catalunya}} [[Joaquim Abad i Guirbau|Joaquim Abad]] {{TDPN}}|| {{Bandera|Catalunya}} [[Toni Gorgot]] 
|}

* Els [[Campionat del Món de trial masculí|campionats europeus de trial]] obtinguts per OSSA en la seva història foren aquests:

{| class=wikitable
|-
! | Any
! | Campió
|-
|{{TEC|1971}} || {{Bandera|Regne unit}} [[Mick Andrews]]
|-
|{{TEC|1972}} || {{Bandera|Regne unit}} [[Mick Andrews]]
|-
!Total
!2
|}

''Nota.- Fins al 1974 inclòs el Campionat era d'Europa, i a partir de 1975 va passar a anomenar-se Campionat del Món.''

=== Motocròs ===
Des d'un començament les OSSA van guanyar curses i campionats arreu del món, sobretot en la categoria de 250 cc, malgrat no aconseguir mail cap [[Campionat del Món de motocròs|títol mundial]] de l'especialitat. La ''Phantom 250'' va ser pilotada per grans corredors, destacant-ne:

{| class=wikitable
!colspan=7 align=center |Pilots de motocròs destacats amb OSSA
|-
|{{Bandera|Bèlgica}} [[Gaston Rahier]] {{TDPN}} || {{Bandera|Suècia}} [[Håkan Carlqvist]] {{TDPN}} || {{Bandera|Bèlgica}} [[Claude Jobé]]
|-
|{{Bandera|EUA}} [[Marty Moates]] {{TDPN }}|| {{Bandera|Catalunya}} [[Narcís Roca i Torrent|Narcís ''Vampir'' Roca]] {{TDPN}} || {{Bandera|Catalunya}} [[Ferran Alibés]]
|}

=== Enduro ===
En les categories de 250 i 350 cc, OSSA va obtenir molt bons resultats, sobretot a partir de mitjan anys 70 amb la ''Super Pioneer'', pilotada entre d'altres pel català [[Antoni Marsinyach i Sellarès|Ton Marsinyach]].

=== París-Dakar ===
El pilot i periodista [[Joan Porcar (pilot)|Joan Porcar]] va participar en l'edició de [[1982]] del [[ral·li]] [[París-Dakar]]ref{{ref-web |url=http://hemeroteca-paginas.elmundodeportivo.es/EMD01/HEM/1981/12/25/MD19811225-033.pdf |títol=Primer piloto español que participa en la París-Dakar |consulta=15 setembre 2009 |obra=Hemeroteca|editor=El Mundo Deportivo|data=26 desembre 1981|format=PDF|llengua=castellà}}/ref amb una ''Desert 350''. La moto disposava d'algunes modificacions com basculant de ''Phantom 77'', forquilla i amortidors ''Marzzochi'', dipòsit amb més capacitat, suports davanters i posteriors per a llaunes de benzina...ref{{ref-web |url=http://personal.telefonica.terra.es/web/vitalemaquinas/curiosidades.htm |títol=Curiosidades |consulta=15 setembre 2009 |obra=|editor=vitalemaquinas|data=|format=|llengua=castellà|arxiuurl=http://web.archive.org/web/20070410014644/http://personal.telefonica.terra.es/web/vitalemaquinas/curiosidades.htm|arxiudata=2007-04-10}}
/ref No va poder acabar per problemes de salut, però aquella OSSA va causar sensació.

== Cotxes de competició OSSA ==
A la dècada de 1960 i començaments de la de 1970 era habitual la fabricació de cotxes de competició artesanals destinats a les curses de Fórmula IV i fórmules promocionals. Molts d'aquests cotxes muntaven motors de motocicleta de fins a 250 cc, especialment OSSA, Bultaco i Montesa. Els xassissos eren diversos: Selex, Hispakart, Tapias, Artés-Guepardo, etc.ref name=au18 / 

Entre altres èxits, el 1967 [[Carles Giró i Vila|Carles Giró]] guanyà amb un Artés/Guepardo-OSSA, amb motor de la firma de 230 cc, la cursa de Fórmula IV al [[Circuit de Montjuïc]]. Al Premi Ciutat de [[Granollers]] de 1968, Manuel Traver guanyà la prova de Fórmula IV amb un Artés-Guepardo-OSSA (el tercer fou Jean Claude, també amb un Artés-Guepardo-OSSA). El 1969, amb el mateix cotxe, Traver fou segon a la VI [[pujada de muntanya|Pujada]] al [[Pont de Vilomara]] (el tercer fou Alfons Palmer també amb un Artés-Guepardo-OSSA).ref name=au18{{ref-web 
|url =http://www.autopasion18.com/HISTORIA-OSSA.htm
|títol= OSSA (1.960 - 1.970) 
|consulta=24 març 2013
|obra=autopasion18.com 
|llengua=castellà}}/ref

==Vegeu també==
* [[Llista de models de motocicleta de carretera OSSA]]
* [[Llista de models de motocicleta fora d'asfalt OSSA]]
* [[Yankee (empresa)]]

== Referències ==
{{Referències|2}}

{{refbegin}}
* {{ref-llibre 
|ref=lracc
|cognom=Herreros
|nom=Francisco 
|cognom2=Aznar 
|nom2=José Luis 
|títol=Historia del motociclismo en España 
|data=1998 
|editorial= RACC  Hipòtesi Edi-Balmes Edició SL
|lloc= Barcelona 
|llengua=castellà
|isbn=84-920886-5-6 }}
{{refend}}

== Enllaços externs ==
{{commonscat}}
* [http://www.ossafactory.es/ Web oficial d'OSSA Factory] {{ca}} {{en}} {{es}}
* [http://ossa.2y.net/ Web del fan suec d'OSSA Mats Nyberg] {{en}}
* [http://www.ossamoto.es/ Web de tribut a la marca, amb història, imatges, etc.] {{es}}
* [http://www.amoticos.org/t12985-la-fabrica-ossa-de-la-zona-franca Article sobre la fàbrica d'OSSA a la Zona Franca al web ''Amoticos.org''] {{es}}
* [http://motoguapa.lamaneta.net/HistoriaOSSA1.html Cronologia fotogràfica de tots els models de la història d'OSSA] {{es}}
* [http://ramisaction.com/ossa/ Recull de pàgines escanejades de l'època amb molts models] {{es}}

{{Fabricants de motocicletes catalans}}

[[Categoria:OSSA (empresa)| ]]</text>
      <sha1>a7c914sjnklgf0qs1l0ito4shxvt0ie</sha1>
      <model>wikitext</model>
      <format>text/x-wiki</format>
    </revision>
  </page>