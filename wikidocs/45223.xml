<page>
    <title>Alsacià</title>
    <ns>0</ns>
    <id>45223</id>
    <revision>
      <id>13108802</id>
      <parentid>13098883</parentid>
      <timestamp>2014-03-22T21:05:57Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: va se annexionada  va ser annexionada</comment>
      <text>[[Fitxer:Alemannic-Dialects-Map-French.png|thumb|250px|Situació de l'alsacià entre els parlars alamànics]]
[[Fitxer:Dialectes Alsace en alsacien.PNG|thumb|250px|Dialectes parlats a Alsàcia el 1910]]
L''''alsacià''' (''alsacien'', en [[francès]]; ''Elsässisch'', en [[alemany]]) és un conjunt de parlars germànics, del grup del baix [[alamànic]], originària de l'[[Alsàcia]], regió a l'est de [[França]] que limita amb [[Alemanya]] i que ha passat a estar a una banda i altra de la frontera diverses vegades. Aquests parlars s'utilitzaen a gairebé tota l'[[Alsàcia]] llevat d'unes quantes poblacions de l'oest i del sud, on es parla francès. 

No és fàcilment intel·ligible per a parlants de l'alemany estàndard. Es relaciona de prop amb parles com l'[[alemany suís]] de [[Basilea]] i el [[suabi]] (''Schwäbisch''), amb influències franceses. 

Molts parlants escriuen en [[alemany|alemany estàndard]], encara que els noms de carrers (abans només en francès, ara bilingüe en alguns llocs, especialment a [[Estrasburg]]) poden utilitzar formes locals. 

Actualment, hi ha nombrosos artistes que s'expressen en alsacià com [[Tomi Ungerer]], [[René Schickéle]], Jean Egen, Roger Siffer, Germain Muller, Liselotte Hamm i Jean-Marie Hummel, René Egles, [[Sylvie Reff]], Kansas of Elsass, entre d'altres. El grup [[René Schickele-Gesellschaft]], creat el 1965, també promou el seu ús i ensenyament.

== Denominació ==

La denominació, alsacià, que li donen els seus propis parlants, és la popular i l'oficial alhora, i la intenció d'unitat i particularitat que implica és producte més aviat d'un sentiment que no pas de una realitat lingüística, aquests parlars alemanys no són exclusius d'[[Alsàcia]], car es parlen també en altres zones germanoparlants veïnes, i tampoc formen una unitat, sinó que, tot i que pertanyen majoritariament al dialecte [[alamànic]], també n'hi ha, a l'extrem septentrional de la regió (com a la [[Lorena]]), de tipus alt alemany inferior occidental ([[alt alemany inferior]]).

== Història i vitalitat ==

Tot i que Alsàcia va ser annexionada a [[França]] a la segona meitat del [[s.XVII]] (cal tenir en compte, però, les dos períodes de reintegració a [[Alemanya]], del [[1871]] al [[1918]] i del [[1940]] al [[1945]]), annexió que va comportar una penetració cada cop més gran del [[francès]], els dialectes locals s'hi van mantenir ben vius en l'ús oral fins als anys posteriors a la [[Segona Guerra Mundial]].
D'aleshores ençà, l'alsacià, reduït cada cop més als àmbits familiars i d'ús íntim, pateix un procés de [[substitució lingüística]], que és evident sobretot en els medis urbans i les generacions més joves, especialment als departaments de l'[[Alt Rin]], al sud, més que no pas al departament del [[Baix Rin]], al nord.
Amb tot, i malgrat el fort sentiment de pertinença a [[França]], hi ha un moviment cultural i polític en defensa de la llengua, i la situació d'aquesta a l'ensenyament i als mitjans de comunicació escrits és comparativament bona respecte a les altres [[llengües minoritzades]] (regionals segons la terminologia oficial estatal) de França ([[Llengües de França]]).

La implantació de l'[[alemany]] estàndard a l'Alsàcia és menor que a [[Alemanya]], per la qual cosa no hi ha estat mai una llengua parlada, car les germanòfons fan servir exclusivament el seu parlar local, i la llengua escrita hi ha de competir amb un ús molt important de l'alsacià.L'alsacià es troba molt influït en el seu lèxic pel [[francès]], única [[llengua oficial]] i de la vida pública. Pel que fa a la situació ligüística de la [[Lorena]] de parla alemanya (el nord i l'est del departament del [[Mosel·la]]), és força similiar a la de Alsàcia.

== Exemples de paraules en alsacià ==
:{| border=1 cellspacing=0 cellpadding=5
!Paraula || Traducció || Cf. Alemany
|--
| terra || Arda || Erde
|--
| cel || Himmel || Himmel
|--
| aigua || Wasser || Wasser
|--
| foc || Fir || Feuer
|--
| home || Mann || Mann
|--
| dona || Freu || Frau
|--
| menjar || essa || essen
|--
| beure || trinka || trinken
|--
| gran || gross || groß
|--
| petit || klein || klein
|--
| nit || Nacht || Nacht
|--
| dia || Dâa || Tag
|}

== Mostra de les diferents varietats de l'[[alamànic]] ==

Diverses versions del començament del Parenostre.

Alt alemany superior (alamànic).

a) Fader unser in Himile, Din Name Vuerde geheiliget.

b) (alemany suís) Üse Vatter im Himel, dass Dy Name heilig ghalte wird.

c) (alsacià) Unser Vàdder in Himmel, helig sei Dinner Nàmme.

Alemany estàndard.

Vater unser in Himmel, geheiligt werde Dein Name.

== Fonts ==
En francès:
* Brunner, Jean-Jacques. ''L'alsacien sans peine''. ASSiMiL, 2001. ISBN 2-7005-0222-1
* Laugel-Erny, Elsa. ''Cours d'alsacien''. Les Editions du Quai. ISBN 2-903548-01-3
* Matzen, Raymond, and Léon Daul. ''Wie Geht's ? Le dialecte à la portée de tous'' La Nuée Bleue, 1999. ISBN 2-7165-0464-4
* Matzen, Raymond, and Léon Daul. ''Wie Steht's ? Lexiques alsacien et français, Variantes dialectales, Grammaire'' La Nuée Bleue, 2000. ISBN 2-7165-0525-X

En català:
* Badia i Capdevila, Ignasi. (2002). Diccionari de les llengües d'Europa. Ed. Enciclopèdia Catalana. Barcelona. Pp. 34, 37-38.

== Vegeu també ==
* [[Alsàcia]]
* [[Nacionalisme alsacià]]
* [[Rot un Wiss]]

== Enllaços externs ==
{{Commonscat|Alsatian language}}

* [http://www.verdammi.org/ Història de l'alsacià ]
* [http://www.uoc.edu/euromosaic/web/document/alemany/fr/i3/i3.html Euromosaic - Alemany a França] - Estatut de l'alsacià a França. {{fr}}

{{InterWiki|als|asacià}}
{{esborrany de llengua indoeuropea}}


{{ORDENA:Alsacia}}	!--ORDENA generat per bot--
[[Categoria:Alsàcia]]
[[Categoria:Alt alemany]]
[[Categoria:Llengües de França]]</text>
      <sha1>9tid8uqxcd5qxz6f12d6vjdz52feqio</sha1>
      <model>wikitext</model>
      <format>text/x-wiki</format>
    </revision>
  </page>