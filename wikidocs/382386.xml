<page>
    <title>Acords de Bretton Woods</title>
    <ns>0</ns>
    <id>382386</id>
    <revision>
      <id>13865787</id>
      <parentid>13842239</parentid>
      <timestamp>2014-07-19T07:29:08Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot posa {{cal coor}} que enllaça amb coordenades de Wikidata</comment>
      <text>[[Fitxer:Mount washington hotel 1905.jpg|thumb|400px|El complex hoteler de Bretton Woods, el 1905]][[Fitxer:WhiteandKeynes.jpg|thumb|Harry Dexter White (a l'esquerra) i John Maynard Keynes l'any [[1946]]. Foren els dos protagonistes principals de la conferència de Bretton Woods.]]
Els '''Acords de Bretton Woods''' foren uns acords econòmics que van permetre de dibuixar les grans línies del sistema financer internacional després de la [[Segona Guerra mundial]]. L'objectiu principal que es perseguia era crear una organització monetària mundial i afavorir la reconstrucció i el desenvolupament econòmic dels països afectats per la guerra.

Encara en plena guerra, foren signats el [[22 de juliol]] de [[1944]] al poble de [[Carroll (Nou Hampshire)|Bretton Woods]], part del municipi de [[Carroll (Nou Hampshire)]] als [[Estats Units]], després de tres setmanes de debats entre 730 delegats que representaven un conjunt de 44 estats [[Aliats de la Segona Guerra Mundial|aliats]].ref{{Ref-llibre |cognom=Carbaugh |nom=Robert J. |títol=International Economics |url=http://books.google.es/books?id=k-GPxGMy8qMCpg=PA469dq=bretton+woods+1944hl=casa=Xei=mxWIUdb3GYbC7AbnqoD4Bwved=0CE4Q6AEwBg#v=onepageq=bretton%20woods%201944f=false |llengua=anglès |editorial=Cengage Learning |data=2011 |pàgines=469 |isbn=1439038945}}/ref Hi havia també un observador de la [[Unió de Repúbliques Socialistes Soviètiques]].

Els dos protagonistes principals d'aquesta conferència foren [[John Maynard Keynes]], que dirigia la delegació [[Regne Unit|britànica]], i [[Harry Dexter White]], assistent del [[Secretari del Tresor dels Estats Units]], que havien preparat tots dos un pla de conjunt. 

El pla Keynes fou esbossat des del [[1941]] i preparava un sistema monetari mundial basat en una unitat de reserva no estatal, el [[bancor]]. La part americana preferia donar un paper de puntal al [[dòlar americà]] i proposava més aviat crear un fons d'estabilització construït sobre els dipòsits dels estats membres i una banca de reconstrucció per la postguerra.

El principal objectiu del sistema de Bretton Woods va ser posar en marxa un Nou Ordre Econòmic Internacional i donar estabilitat a les transaccions comercials a través d'un sistema monetari internacional, amb tipus de canvi sòlid i estable fundat en el domini del dòlar. Per a això es va adoptar un patró or-divises, en què EUA havia de mantenir el preu de l'or en $35,00 per unça i se li va concedir la facultat de canviar dòlars per or a aquest preu sense restriccions ni limitacions. En mantenir fix el preu d'una moneda (el dòlar), els altres països haurien de fixar el preu de les seves monedes amb relació a aquella, i si cal, intervenir dins dels mercats canviaris per tal de mantenir els tipus de canvi dins de una banda de fluctuació de l'1%.

A partir de Bretton Woods, quan els països tenen dèficit en la seva balança de pagaments, han de finançar-ho a través de les reserves internacionals o mitjançant l'atorgament de préstecs que concedeix el Fons Monetari Internacional. Per això va ser creat. Per tenir accés a aquests préstecs als països han d'acordar les seves polítiques econòmiques amb l'FMI.

Amb el lideratge dels EUA, presidits encara per [[Franklin Delano Roosevelt]], la cita va ser un èxit, sobretot per als nord-americans. Les tesis de l'economista dels EUA Harry Dexter es van imposar a les iniciatives britàniques, liderades per l'antic referent rooseveltià John M. Keynes. Els Fons Monetari Internacional va ser idea del mateix Dexter. I de Bretton Woods en van sorgir també la substitució del patró or pel patró dòlar.ref[http://paper.avui.cat/article//economia//159847/londres/passant/bretton/woods.html A Londres passant per Bretton Woods]/ref

Dos organismes que van néixer arran d'aquesta conferència que encara continuen actius i es coneixen com les
'''Institucions de Bretton Woods''' (''Bretton Woods Institutions'' o ''BWI'' en [[anglès]]):
* el [[Banc mundial]] (originalment conegut com el Banc Internacional per a la Reconstrucció i el Desenvolupament, abreviat amb les sigles BIRD, en anglès: ''International Bank for Reconstruction and Development'' o ''IBRD'')
* el [[Fons monetari internacional]] (FMI)

S'hauria hagut de crear un tercer organisme, encarregat del [[comerç internacional]]. Tanmateix, davant la manca d'acord, no va néixer fins a l'any [[1995]] amb la creació de l'[[Organització mundial del comerç]] (OMC) després de les negociacions del [[Acord General d'Aranzels i Comerç]] (GATT).

== Fallida del sistema de Bretton Woods ==
El sistema va començar a trontollar durant la [[Guerra del Vietnam]], quan els Estats Units enviava a l'exterior milers de milions de dòlars per finançar la guerra. A més, el 1971 el país va tenir un dèficit comercial per primera vegada al segle XX. Els països europeus van començar a canviar els dòlars sobrevalorats per marcs alemanys i per or. Així, França i Gran Bretanya van demanar a EUA la conversió dels seus excedents de dòlars en or. Per tant, les reserves de Fort Knox, on està dipositat l'or dels Estats Units, es van contraure. Com a resposta, el president Richard Nixon va impedir les conversions del dòlar i el va devaluar (per fer que les exportacions nord-americanes fossin més barates i alleujar el desequilibri comercial). Així mateix, Nixon va imposar un aranzel temporal del 10% i va tenir èxit en forçar a aquests països a revaloritzar la seva moneda, però no a crear un nou sistema de tipus canviari estable.refLowrey, Annie (9 February 2011) [http://www.slate.com/articles/business/moneybox/2011/02/end_the_fed_actually_maybe_not.html End the Fed? Actually, Maybe Not.], ''[[Slate.com]]''/ref De fet, el valor de les monedes va començar a fluctuar.

== Referències ==
{{Referències}}
{{Autoritat}}

{{cal coor}}
{{ORDENA:Acords De Bretton Woods}}	!--ORDENA generat per bot--

[[Categoria:Història de l'economia]]</text>
      <sha1>iu0uwnopxoktiwidr62dsns06kt3v92</sha1>
      <model>wikitext</model>
      <format>text/x-wiki</format>
    </revision>
  </page>