<page>
    <title>Bombardeig de Guernica</title>
    <ns>0</ns>
    <id>74821</id>
    <revision>
      <id>13985446</id>
      <parentid>13946904</parentid>
      <timestamp>2014-08-29T22:07:31Z</timestamp>
      <contributor>
        <username>Jey</username>
        <id>7288</id>
      </contributor>
      <text>{{FixHTML|begin}}
{{VPHISMILCAT Infotaula conflicte militar
|nom= {{PAGENAME}}
|nom_de_la_batalla= {{PAGENAME}}
|operació=
|campanya=
|front=
|conflicte= [[Guerra Civil Espanyola]]
|imatge=[[Fitxer:Bundesarchiv Bild 183-H25224, Guernica, Ruinen.jpg|300px|Guernica després del bombardeig]]
|peu_de_foto= Guernica després del bombardeig
|data= 26 d'abril de 1937
|dates=
|localitat= [[Guernica]]
|territori= 
|escenari=
|casus=
|resultat= Destrucció de la ciutat
|estatus= 
|mapa= {{VPHISMILCAT Localització militar
 |GCE 1936
 |label={{PAGENAME}}
 |position=right
 |lat_deg=43 | lat_min=19 | lat_seg= |lon_deg=-2 | lon_min=-40 |lon_seg=
 |float=none
 |caption=
 |width=330
}}|
|coordenades=
|bàndol1= [[Fitxer:Flag of the Basque Country.svg|25px|País Basc]] [[Eusko Gudarostea]]br[[Fitxer:Flag_of_the_Second_Spanish_Republic.svg|25px|Bandera de la Segona República Espanyola]] [[Exèrcit Popular de la República|Exèrcit Popular]]
|bàndol2= [[Fitxer:Flag of German Reich (1935–1945).svg|25px|Alemanya nazi]] [[Legió Còndor]]br[[Fitxer:Flag of Spain under Franco 1938 1945.svg|25px|Bàndol franquista]] [[Exèrcit Nacional]]
|bàndol3=
|general1=
|general2= [[Fitxer:Flag of German Reich (1935–1945).svg|25px|Alemanya nazi]] [[Wolfram von Richthofen]]
|força_numèrica1=
|força_numèrica2=
|baixes1= 126 morts civils
|baixes2=
|batalla_anterior=
|notes=
|}}
{{Plantilla:Batalles GCE}}
{{FixHTML|end}}
El '''bombardeig de Guernica''' va ser l'atac aeri realitzat el [[26 d'abril]] de [[1937]] per l'esquadró conegut com a [[Legió Còndor]] contra la població [[País Basc|basca]] de [[Guernica]] durant la [[Guerra Civil Espanyola]]. Encara que no va ser el primer bombardeig de la història que una població civil va ser atacada amb l'aparent propòsit de produir la seva destrucció total, la seva repercussió ha fet que sigui mundialment conegut. [[Franco]] ho va negar fins a la seva mort, al·legant que els republicans havien cremat la ciutat en retirada.

== El bombardeig ==
[[Fitxer:GernikakoArbola.jpg|rigth|thumb|L'arbre de Guernica.]]
Guernica, capital cultural i històrica basca, tenia abans de l'atac una població d'unes 3.700 persones, a les quals caldria afegir un gran nombre de tropes que es retiraven per a preparar la defensa de [[Bilbao]] i refugiats que fugien de l'avanç ''nacional''. En aquest moment no tenia cap tipus de defensa antiaèria, encara que sí tenia tres fàbriques d'armes, una d'elles de bombes d'aviació. 

L'esquadró, al comandament del tinent coronel [[Wolfram von Richthofen]], estava format per quaranta-dos avions Heinkel He 111, Dornier, Junkers i Messerschmitt. Pel que sembla, també hi havia cert nombre d'avions italians, sent aquesta la seva primera col·laboració bèl·lica amb els alemanys.

L'atac va començar a dos quarts de cinc de la tarda. Era dia de mercat. Encara que posteriorment es va dir que l'objectiu de l'operació era la simple voladura d'un pont, el fet real és que tant el pont com una fàbrica d'armes, situada als afores de la població, van resultar intactes. No obstant això, l'atac va ser devastador, els bombarders van llançar una gran quantitat de bombes de 550 lb, i més de tres mil projectils incendiaris d'alumini de 2 lb sobre el nucli urbà de la ciutat. Els caces, entretant, disparaven en vol rasant contra les tropes que fugien del lloc. Els bombardeigs venien en onades, i la destrucció va ser tan gran que al cap de dues hores els pilots bombardejaven a cegues, perquè el fum ocultava la ciutat. A dos quarts de vuit de la tarda va acabar l'atac i no se'n va poder apagar totalment l'incendi fins a l'endemà.

== Conseqüències de l'atac ==
Mai no hi ha arribat a haver xifres oficials de víctimes, però, donada la magnitud de l'atac, s'estima que els morts van poder ser uns 250. Així, per a alguns, la xifra seria d'uns 120, per no poder provar-se la resta, per a uns altres, seria de deu mil. Tres quartes parts dels edificis de la ciutat van ser totalment destruïdes per l'incendi que no es va intentar apagar fins l'endemà, i la resta van quedar molt afectats. Només es van salvar la Casa de Juntes de Guernica (històric lloc de reunió de les assemblees que regirien Biscaia i seu del seu arxiu històric) i l'annex [[Arbre de Guernica]], símbol ancestral del poble basc. El pont que es va afirmar després que era l'objectiu va quedar intacte.

== Motivació de l'atac ==
La Legió Còndor era l'encarregada de portar a terme missions aèries per tot Espanya, com a suport de l'Alemanya [[nazi]] a les tropes de [[Francisco Franco|Franco]] i, pel que sembla, l'objectiu del bombardeig va ser terroritzar la població civil i [[Moral (ciència militar)|desmoralitzar]] el bàndol republicà.

L'exèrcit alemany va utilitzar els efectes del bombardeig com a arma política en la guerra freda que mantenia amb [[Anglaterra]] i els va interessar que la premsa mundial n'exagerés els resultats. Així, Guernica hauria estat una espècie d'assaig del que després seria la [[Segona Guerra Mundial]]. En els [[judicis de Nüremberg]], el llavors mariscal de la ''[[Luftwaffe]]'', [[Hermann Göring]] va declarar: La guerra civil espanyola va donar una oportunitat de posar a prova la meva jove força aèria, així com perquè els meus homes adquirissin experiència. A més, el bombardeig va ocórrer poc després de l'abatiment i posterior linxament d'un pilot alemany en un bombardeig sobre [[Bilbao]], fet que va causar les ires dels pilots alemanys. La premsa franquista va afirmar que Guernica, com [[Irun]], havia estat incendiada pels mateixos republicans en la seva fugida perquè practicanven ua política de terra cremada, però diversos corresponsals estrangers, entre ells [[George Steer]], del diari conservador [[Regne Unit|britànic]] [[The Times]], van poder presenciar l'atac i van ser testimonis de la devastació. També s'ha afirmat que els bombers de Bilbao hi van arribar molt tard i sembla que no hi van intervenir, cosa que va agreujar els danys.

== Importància simbòlica ==
El bombardeig de Guernica és el [[bombardeig de saturació]] que més morts va causar en la guerra espanyola, i s'ha convertit en un símbol dels horrors de la guerra per a tot el món. El fet va tenir un gran impacte en la seva època i va inspirar [[Pablo Ruiz Picasso]] per al seu quadre més famós, el [[Guernica (quadre)|Guernica]]. La mera discussió de xifres sobre el bombardeig (des del nombre d'avions que hi van intervenir, la quantitat de bombes que s'hi van llançar i altres aspectes del bombardeig) genera polèmica, precisament perquè aquest fet històric va ser utilitzat amb fins propagandístics per ambdós bàndols, des del seu planejament fins a les controvertides, divergents i moltes vegades interessades versions de la seva història que es poden llegir avui dia. El bombardeig de Guernica no va ser el primer de la història, com s'ha dit, contra la població civil, ja que almenys anteriorment ho havien fet l'aviació italiana (a Líbia), la francesa, l'espanyola (al Marroc) i la nord-americana (a Nicaragua).

== Vegeu també==
* [[Guernica (quadre)|Gernica]], quadre de Picasso sobre el bombardeig de la ciutat

== Enllaços externs ==
{{Commonscat|Bombing of Guernica}}
* [http://www.eitb24.com/noticia/es/B24_45922/sociedad/70-ANIVERSARIO-Informacion-multimedia-bombardeo-Gernika/Informació multimèdia sobre el bombardeig de Gernika en eitb24.com]
* [http://tudiscovery.com/civil_war/index.shtml Discovery: Els nens de Guernica]
* [http://w1.461.telia.com/~u46103776/Ensayos/Textos/Kauth4.htm Guernica i Picasso], Dr. Angel Rodriguez Kauth
* [http://www.sbhac.net/Republica/TextosIm/Prieto/Prieto.htm ''Guernica, la mártir''], Indalecio Prieto.
* [http://web.archive.org/20040216034904/es.geocities.com/eae_cid/la_legion_condor.htm La Legió Còndor]
* [http://www.gernikagogoratuz.org/ Gernika Gogoratuz] (en euskera, Recordando Guernica):Centre d'estudis per la pau.
* [http://www.museodelapaz.org/ Museu de la Pau de Gernika]
* [http://www.timesonline.co.uk/tol/news/world/europe/article709301.ece Article de George Steer de The Times], informant sobre el bombardeig el 27 d'abril de 1937, un dia després que aquest es produís (en anglès).

{{ORDENA:Guernica}}
{{Enllaç AD|eu}}

[[Categoria:Guernica]]
[[Categoria:Guerra Civil Espanyola al País Basc]]
[[Categoria:Bombardejos de la Guerra Civil Espanyola]]</text>
      <sha1>gna33gejfsi04spyg4y6g2td14azw6l</sha1>
      <model>wikitext</model>
      <format>text/x-wiki</format>
    </revision>
  </page>