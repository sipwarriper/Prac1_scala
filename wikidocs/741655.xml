<page>
    <title>Exili republicà espanyol</title>
    <ns>0</ns>
    <id>741655</id>
    <revision>
      <id>14013294</id>
      <parentid>13976465</parentid>
      <timestamp>2014-09-05T22:29:58Z</timestamp>
      <contributor>
        <username>Joutbis</username>
        <id>32106</id>
      </contributor>
      <comment>isbn incorrecte</comment>
      <text>L''''exili republicà espanyol''' es refereix al conjunt de ciutadans de l'[[Espanya|Estat espanyol]] que durant la [[Guerra Civil Espanyola]] de [[1936]] a [[1939]] i la immediata [[postguerra]] es van veure forçats a abandonar el territori i desplaçar-se a altres països per motius ideològics i de consciència o per temor a les represàlies per part del bàndol vencedor i del règim polític autoritari instaurat a Espanya, i que van romandre a l'estranger fins que l'evolució de les circumstàncies internes del país els va permetre tornar gradualment, encara que van ser molts els que finalment es van integrar en les societats que els van donar refugi, contribuint al seu desenvolupament en alguns casos destacats.
[[Fitxer:El exilio espa ol en el Centro Cultural Palacio de la Moneda, en Santiago.jpg|thumb|300px|Exposició «Literaturas del Exilio», al [[Centro Cultural Palacio de la Moneda]], [[Santiago de Xile]] (juny-juliol de 2007). Quan acabà la guerra civil arribaren a Xile milers d'exiliats espanyols. Molts d'ells hi arribaren en el ''[[Winnipeg (vaixell)|Winnipeg]]'', que desembarcà a [[Valparaíso]] el 1939.]]

Una gran part dels primers refugiats, fins a 440.000 a [[França]] segons un informe oficial de març de 1939, van haver d'afrontar inicialment condicions de vida molt dures, que es van agreujar com a resultat de l'esclat de la [[Segona Guerra Mundial]] i encara que molts d'ells van aconseguir tornar en els anys [[1940]], l'exili republicà permanent va quedar constituït per unes 220.000 persones de les quals moltes eren ex-combatents, polítics o funcionaris compromesos directament amb la causa republicana, però entre les quals hi havia també milers de parents i civils, juntament amb un nombre significatiu de nens, intel·lectuals, personalitats de la cultura i artistes, científics, docents, i persones de professions qualificades, la qual cosa va suposar un condicionant més en les conseqüències del conflicte en el procés de reconstrucció del país.

Els principals destins dels exiliats van ser [[Argentina]], [[França]] i [[Mèxic]], però també van ser emparats grups importants en altres països europeus i americans com [[Xile]], [[Cuba]], [[Veneçuela]], [[República Dominicana]], la [[Unió Soviètica]], [[Estats Units]] i el [[Regne Unit]]. 

En el transcurs dels anys, l'evolució política interna a Espanya i l'arribada de la [[Transició Espanyola]] amb la instauració de la [[democràcia]], van permetre gradualment el retorn dels exiliats però també van ser molts que pel seu grau d'integració, van decidir romandre als països que els van donar refugi, on més tard van coincidir amb altres espanyols arribats com a emigrants per motius econòmics des dels anys [[1950]] o per un nou exili, el dels perseguits per la dictadura fins a [[1975]].

== Desplaçaments de població durant la guerra ==

Durant els primers mesos de la guerra i particularment en el període d'agost a desembre de [[1936]], marcats pels episodis de violència sistemàtica en contra de la població civil, tant com a resultat de la repressió per motius ideològics, per part de les forces revoltades com pels partidaris de la [[revolució social espanyola de 1936|revolució social]], i l'avanç de les operacions militars, es van produir els primers desplaçaments de refugiats i exiliats principalment cap a [[França]], caracteritzats pel seu caràcter encara provisional, per la qual cosa agrupava persones provinents d'[[Aragó]], [[Catalunya]] i el [[País Basc]], ja per la seva condició de proximitat al bàndol revoltat, en el cas de les dues primeres, o de partidaris del Govern que fugien de l'avenç del front d'[[Irun]], el darrer, o simplement de persones neutrals que es veien amenaçades pel clima d'hostilitat i violència.ref(Bartolomé Bennassar 2004)/ref 

A mesura que es desenvolupava el conflicte, el caràcter provisional inicial va prendre un caràcter més permanent i massiu en el cas dels desplaçats propers al bàndol republicà fins al punt que, si bé els episodis de fugida en desbandada continuarien produint-se, es van emprendre accions des del govern republicà per a ordenar de manera planificada algunes de les evacuacions, particularment les de menors. L'octubre de [[1936]] fou constituïda l'Oficina Central d'Evacuació i Assistència al Refugiat, poc abans de la [[batalla de Madrid]], en previsió de realitzar operacions massives d'evacuació cap a la costa [[Mediterrani|mediterrània]], mentre que al novembre va ser creat en [[París]] el ''Comité d'Accueil aux enfants d'Espagne'' per part de la [[Confederació General del Treball de França|CGT]]. Les primeres evacuacions de nens es van produir des de Madrid i [[València]], amb l'enviament de 100 menors cap a l'[[URSS]] al febrer de [[1937]], i des del País Basc, on es van evacuar 450 persones cap a l'illa francesa d'Oleron, en la colònia Casa Joiosa. Més endavant, prop de 300 d'ells van ser portats a París i els restants a [[Oostduinkerke]] ([[Bèlgica]]).ref(Alted Vigil 2002, 126)/ref

Bartolomé Bennassar assenyala que prop de 10.000 ciutadans del País Basc,ref(Bartolomé Bennassar (2004), p. 353/ref fugiren per carretera cap a França, o per via marítima cap a [[Marsella]] i [[Algèria]].

Les operacions militars al front del Nord, que van fer avençar els [[Franquisme|franquistes]] des de [[Biscaia]] fins a Santander en la primavera de [[1937]] provocaren una nova onada de milers d'exiliats, amb una part significativa de nens, aquest cop exclusivament republicàref(Bartolomé Bennassar (2004), p.356)/ref cap a [[Bordeus]], [[La Rochelle]] i [[Lorient]]. El [[1938]], després de la batalla de la [[bossa de Bielsa]] i la retirada de la [[43na Divisió de l'Exèrcit Popular]], es produí un nou desplaçament humà a Aragón que marxaren directamente a l'altra banda de la frontera.ref(Bartolomé Bennassar (2004), « L'épisode aragonais, 1938 »/ref Al finals de [[1938]], s'estima que a territori francès hi restaven 40.000 emigrats encara que es considerava que mantenien una situació de desplaçament provisional.ref(Bartolomé Bennassar (2004), pp. 362-363)/refref[[Denis Peschanski]], [http://histoire-sociale.univ-paris1.fr/Denis.htm thèse], 2001./ref

El major devessall es va produir durant l'[[Ofensiva de Catalunya]] (gener-febrer de [[1939]]). Durant unes tres setmanes més de mig milió de persones van fugir des de Catalunya cap a França. Sobretot en els primers mesos una gran part dels fugits va ser internat en els camps que el govern francès de Daladier hi va habilitar, que amb prou feines constaven de filats de pues a la vora del [[Mar Mediterrani]]. Les condicions als camps van ser deplorables, com en el cas del [[Camp de Gurs]]. En aquests primers mesos es va produir el retorn a l'Espanya (ja totalment dominada pels franquistes) d'entorn de la meitat dels qui es van refugiar inicialment a França.

Poques setmanes abans de la fi de la guerra, l'''informe Valière'' realitzat a petició del Govern francès estimava el [[9 de març]] de [[1939]] la presència d'uns 440.000 refugiats a França, dels quals 170.000 eren dones, nens i ancians, 220.000 soldats i milicians, 40.000 invàlids i 10.000 ferits.refVVAA, ''Exilio'', pag. 24, Ed. fundación Pablo Iglesias, 2002, ISBN 84-95886-02-2/ref

== Evolució posterior de l'exili republicà ==

Alguns dels exiliats, principalment els homes en edat militar, es van veure immersos com a combatents en la imminent [[Segona Guerra Mundial]] quan el govern francès els va oferir solament tres opcions: tornar a Espanya, enrolar-se en les tropes franceses, o enrolar-se en batallons destinats a treballs forçats. La tornada a Espanya va ser escollida per els qui es consideraven menys compromesos amb el règim republicà, però la majoria va romandre a França integrat en batallons de treball forçat o enrolats en l'exèrcit francès. Els exiliats espanyols van lluitar principalment durant la [[Batalla de França]] el 1940, però també va haver-hi espanyols (militants exiliats del PCE) lluitant a l'[[URSS]] des de [[1941]], altres exiliats enrolats en la [[Legió Estrangera Francesa]] al Nord d'Àfrica i en la resta dels escenaris d'aquesta guerra, ja sigui com a combatents regulars o participant en accions de la Resistència. Gairebé 9.000 republicans espanyols es van trobar també entre els qui van sofrir la [[deportació]] als camps de concentració nazis. 

Una part de l'exili republicà, format principalment per professionals i intel·lectuals, va marxar a Hispanoamèrica, que es va beneficiar d'un elenc intel·lectual i artístic format en la seva major part per les institucions derivades del [[Krausisme]], la [[Institución Libre de Enseñanza]], la [[Junta per a l'Ampliació d'Estudis]], la [[Residencia de Estudiantes]], el [[Centre d'Estudis Històrics]], l'[[Instituto Escuela]] i el [[Museu Pedagògic Nacional]], entre altres. Aquesta fugida de cervells va empobrir la vida cultural de la postguerra espanyola i va enriquir en canvi la dels països d'acolliment: Argentina, Mèxic (gràcies al suport del president [[Lázaro Cárdenas]]) i Estats Units entre altres. Més de cinc-cents metges espanyols van anar a parar a Mèxic, impedits de tornar a Espanya per la seva coneguda oposició al [[franquisme]].

La [[generació del 14]], la [[generació del 27]] i les [[avantguardisme|avantguardes]] històriques emigraren majoritàriament. Biòlegs com [[Severo Ochoa]] o [[Enrique Rioja Lo Bianco]], físics com [[Arturo Duperier Vallesa]] o [[Blas Cabrera]], químics com [[Enrique Moles]], matemàtics com [[Enrique González Jiménez]], [[Ricardo Vinós Santos]] o [[Lorenzo Alcaraz]], astrònoms com [[Pedro Carrasco Garrorena]] o [[Marcelo Santaló]], oceanògrafs com [[Odón de Buen]], escriptors com [[Manuel Azaña]], [[Max Aub]], [[Ramón José Sender]], [[Arturo Barea]], [[Manuel Andújar]], [[Rafael Alberti]], [[Pedro Salinas]], [[Luis Cernuda]], [[Emilio Prados]], [[Manuel Altolaguirre]], [[Paulí Masip i Roca]], cineastes com [[Luis Buñuel]], artistes como [[Josep Gausachs]], [[Óscar Domínguez]] o [[Pablo Ruiz Picasso]], historiadors com [[Claudio Sánchez Albornoz]], filòlegs com [[Tomás Navarro Tomás]], pedagogs como [[José Castillejo]] o [[Lorenzo Luzuriaga]], filòsofs com [[Juan David García Bacca]], assagistes como [[Anselmo Carretero]], entre d'altres, mai no tornaren a Espanya o ho van fer quan eren ben ancians, només després de la restauració de la [[democràcia]]. No menys dura, i potser molt més, fou la supervivència dels qui optaren per quedar-se i foren represaliats per haver donat suport a la [[Segona República Espanyola|República]], com [[Antonio Rodríguez Moñino]], o van viure silenciats en una mena d'[[exili interior]], com [[Juan Gil-Albert Simón]] o [[Vicente Aleixandre]], que mantenien d'una o altra manera serioses diferències amb la ideologia oficial del [[franquisme]].

== Bibliografia ==
*Alicia Alted Vigil, ''El exilio de los niños'' en ''Exilio'', Ed. fundación Pablo Iglesias, 2002, ISBN 84-95886-02-2
*[[José Luis Abellán]], ''De la guerra civil al exilio republicano (1936-1977)'', Editorial Mezquita, Madrid 1983. 
*Benito Bermejo y Sandra Checa, ''Libro Memorial. Españoles deportados a los campos nazis (1940-1945)'', Madrid, Ministerio de Cultura, 2006, ISBN 84-8181-290-0
*[[Ángel Herrerín López]], ''El dinero del exilio: Indalecio Prieto y las pugnas de posguerra (1939-1947)''. Siglo XXI. Madrid. 2007 ISBN 978-84-323-1290-8
*[[Ramón López Barrantes]], ''Mi exilio'', G. del Toro Editor, Madrid 1974. 
*[[José Manuel Sánchez Ron]], ''Cincel, martillo y piedra'', Taurus, Madrid 1999. 
*VVAA, ''El exilio español en México'', Ediciones del Fondo de Cultura Económica, México 1999.
*VVAA, ''Los refugiados españoles y la cultura mexicana'', Residencia de Estudiantes. Colegio de México 2002.
*[[Dolores Pla Brugat]], 2000, ''Els exiliats catalans a Mèxic'', ed Afers, Catarroja. ISBN 84-86574-82-X.ref name=dialnet{{ref-web|url=http://dialnet.unirioja.es/servlet/autor?codigo=257590|consulta=15 juliol 2014|títol=Dolores Pla Brugat|editor=Dialnet}}/ref

== Referències ==
{{referències}}

== Vegeu també ==
*[[Dolores Pla Brugat]]
== Enllaços externs ==
* [http://www.marcjimenez.com/Sergi_Chafer_Buzzi/Testimonis_de_l_exili_del_39.htm Testimonis de l'exili del 1939]
* {{es}} [http://www.cervantesvirtual.com/portal/exilio/ Biblioteca del Exilio]
* {{es}} [http://www.arrakis.es/~javrub/emigracion/ La emigración de la Guerra Civil 1936-1939]
* {{es}} [http://www.exiliados.org/ Asociación de Descendientes del Exilio Español]
* {{es}} [http://www.exiliados.org/paginas/Conservar_memoria/Biografias_A.htm Biografies de Republicans Exiliats]


{{ORDENA:Exili Republica Espanyol}}	!--ORDENA generat per bot--
[[Categoria:Exili del franquisme]]</text>
      <sha1>b6yqn45jsdkote44s57bjpexcfi0xze</sha1>
      <model>wikitext</model>
      <format>text/x-wiki</format>
    </revision>
  </page>