<page>
    <title>Mario Rossi</title>
    <ns>0</ns>
    <id>535623</id>
    <revision>
      <id>13955910</id>
      <parentid>13858320</parentid>
      <timestamp>2014-08-20T20:54:36Z</timestamp>
      <contributor>
        <username>Lohen11</username>
        <id>2117</id>
      </contributor>
      <minor></minor>
      <comment>clean up, replaced: Gioacchino Rossini → Gioachino Rossini (2)  [[Viquipèdia:AutoWikiBrowser|AWB]]</comment>
      <text>'''Mario Rossi''' ([[Bitetto]], [[Pulla]], [[29 de març]] de [[1902]] – [[Roma]], [[29 de juny]] de [[1992]]) va ser un [[director d'orquestra]] [[Itàlia|italià]].

Va fer els estudis superiors de música al Conservatori de l'[[Acadèmia Nacional de Santa Cecilia]] de Roma sota el mestratge d'[[Ottorino Respighi]] (composició), Giacomo Setaccioli (direcció) i [[Pietro Mascagni]] (concertació).

Entre [[1923]] i [[1926]], per encàrrec de l'ajuntament de Roma, va fundar i dirigir un cor d'homes destinat a la formació musical dels obrers, el qual aconseguí força anomenada no només pel rigor de les seves interpretacions, sinó perquè a més del repertori popular escometia obres dels clàssics i de compositors del moment que escrivien expressament per a ell.

El 1926 fou nomenat sotsdirector de l'Orquestra del ''Augusteo'' de Roma, càrrec que ocupà durant deu anys i que compaginà amb l'ensenyament de direcció al Conservatori de la ciutat. Des del [[1937]] fins al [[1944]] dirigí l'orquestra del ''[[Maggio Musicale Fiorentino]]'', alhora que iniciava una esplèndida carrera internacional coma director d'òperes i de concerts. Ja des d'aleshores conjuminà la programacíó dels compositors més actuals amb l'exhumació d'obres oblidades de [[Claudio Monteverdi]], [[Baldassare Galuppi]], [[Niccolò Piccinni]] i d'altres.

Un cop acabada la [[Segona Guerra Mundial]], per suggeriment d'[[Arturo Toscanini]] fou nomenat director artístic del ''[[La Scala|Teatro alla Scala]]'' de [[Milà]], però l'any següent ([[1946]]) l'abandonà per a fer-se càrrec de l'Orquestra Simfònica de la [[RAI]], amb seu a [[Torí]]. Fou director d'aquesta formació durant vint-i-tres anys, la qual elevà al més alt nivell interpretatiu i amb la qual realitzà múltiples gires per tot el món. En qualitat de director convidat també dirigí les més prestigioses orquestres europees i féu nombrosos enregistraments. Durant més de vint anys fou sovint invitat a dirigir l'[[Orquestra Ciutat de Barcelona]], amb extraordinari acolliment per part d'intèrprets i de públic.

L'any 1953 havia estat guardonat amb el Premi Internacional “[[Arnold Schönberg]]” per la difusió de la música contemporània. Efectivament, Mario Rossi va ser el primer director a programar regularment obres de [[Luigi Dallapiccola]], [[Goffredo Petrassi]] i [[Gian Francesco Malipiero]], entre d’altres.

== Discografia seleccionada ==

*[[Ludwig van Beethoven]]: ''Concert per a piano i orquestra núm. 3 en do menor, op. 37''. Friedrich Gulda; Orquestra Simfònica de la Ràdio de [[Colònia (Alemanya)|Colònia]].
*[[Vincenzo Bellini]]: ''[[Il pirata]]''. Picchi; De’ Cavalieri; Monachesi; Spataro; Orquestra Simfònia de la RAI de Torí.
*[[Giuseppe Verdi]]: ''[[Simon Boccanegra]]''. [[Leyla Gencer|Gencer]]; [[Tito Gobbi|Gobbi]]; Mazzoli; Picchi; Monachesi; Orquestra del Teatro San Carlo de [[Nàpols]].
*Giusepe Verdi: ''[[Luisa Miller]]''. Kilston; [[Giacomo Lauri-Volpi|Lauri Volpi]]; Colombo; Viaghi; Truccato Pace; Orquestra Simfònica de Roma.
*[[Domenico Cimarosa]]: ''Le astuzie femminili''. Sciutti; Alva; Bruscantini; Mattioli; Calabresi; Orquestra i Cor [[Alessandro Scarlatti]].
*[[Gaetano Donizetti]]: ''[[Roberto Devereux]]''. [[Leyla Gencer|Gencer]]; [[Piero Cappuccilli|Cappuccilli]]; Rota; Bondino; De Julis; Pagliucca; Grella. Orquestra del Teatro San Carlo de Nàpols.
*Giuseppe Verdi: ''[[Falstaff (Verdi)|Falstaff]]''. [[Tito Gobbi|Gobbi]]; Ligabue; Alberti; Marimpietri; Lazzari; Orquestra Simfònica de la RAI de Torí.
*Gaetano Donizetti: ''[[Maria de Rudenz]]''. Gencer; Rota; Bondino; Cappuccilli; De Julis; Pagliucca; Orquestra del Teatro San Carlo de Nàpols.
*[[Serguei Prokófiev]]: ''[[Aleksandr Nevski (Prokófiev)|Aleksandr Nevski]]''. Iriarte; Orquestra i Cor de l'Òpera Estatal de [[Viena]].
*Giusepe Verdi: ''[[I vespri siciliani|Les vespres siciliennes]]''. Lawrence; Brumaire; Bonhomme; Taylor; Baran; Orquestra de la [[BBC]] de [[Londres]].
*[[Wolfgang Amadeus Mozart]]. ''La [[Betulia liberata]]''. [[Elisabeth Schwarzkopf|Schwarzkopf]]; Valletti; Christoff; Pirazzini; Orquestra Simfònica de la RAI de Torí.
*Ludwig van Beethoven: ''Concert per a piano i orquestra núm. 5 en mi bemoll major, op. 73, “L'emperador”''. Arturo Benedetti Michelangeli; Orquestra Simfònica de la RAI de Torí.
*[[Franz Joseph Haydn]]. ''Concert per a piano i orquestra núm. 11 en re major, Hob. XVIII/11''. Arturo Benedetti Michelangeli; Orquestra Simfònica de la RAI de Torí.
*[[Gioachino Rossini]]: ''[[Guglielmo Tell]]''. [[Anita Cerquetti|Cerquetti]]; [[Dietrich Fischer-Dieskau|Fischer-Dieskau]]; Jaia. Orquestra del Teatro alla Scala de Milà.
*Gioachino Rossini: ''Guglielmo Tell''. Taddei; Filippeschi; Carteri; Tozzi; Orquestra Simfònica de la RAI de Torí.
*Giuseppe Verdi: ''Rigoletto''. [[Luciano Pavarotti|Pavarotti]]; Cappuccilli; Rinaldi; Zaccaria; Orquestra Simfònica de la RAI de Torí.
*Goffredo Petrassi. ''Recréation concertante''. Orquestra de la [[Suïssa]] Italiana.
*[[Francesco Cilea]]. ''[[Adriana Lecouvreur]]''. Oliviero; Bastianini; [[Giulietta Simionato|Simionato]]; [[Franco Corelli|Corelli]]; Orquestra del Teatro San Carlo de Nàpols.
{{Autoritat}}

{{ORDENA:Rossi, Mario}}
[[Categoria:Directors d'orquestra italians]]</text>
      <sha1>n0liko2lc09cmex8z9mrlyfiwt4hiz7</sha1>
      <model>wikitext</model>
      <format>text/x-wiki</format>
    </revision>
  </page>