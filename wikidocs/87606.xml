<page>
    <title>Josip Broz Tito</title>
    <ns>0</ns>
    <id>87606</id>
    <revision>
      <id>13766835</id>
      <parentid>13661245</parentid>
      <timestamp>2014-07-09T00:04:20Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Josip Broz Tito]]</comment>
      <text>{{Infotaula President
| name = Josip Broz Titobr /Јосип Броз Тито
| image =Josip_Broz_Tito_1971.png
| caption = Josip Broz Tito
| office = [[President de la República Federal Socialista de Iugoslàvia|President]] de la [[República Federal Socialista de Iugoslàvia|RFS de Iugoslàvia]]br /[[Fitxer:Emblem of SFR Yugoslavia.svg|50px|RFS de Iugoslàvia]]
| predecessor = [[Ivan Ribar]]
| successor = [[Lazar Koliševski]]
| birth_date = {{birth date|1892|5|25|mf=y}}
| birth_place = [[Kumrovec]], [[Imperi Austro-hongarès]]
| nationality = [[Fitxer:Flag of SFR Yugoslavia.svg|22px|border|Bandera de la República Federal Socialista de Iugoslàvia]] [[República Federal Socialista de Iugoslàvia|Iugoslàvia]] ([[Eslaus|Eslau]])
| religion = [[Ateu]]
| death_date = {{Data defuncio i edat|1980|5|4|1892|5|25|mf=y}}
| death_place = [[Ljubljana]], [[Eslovènia]], [[República Federal Socialista de Iugoslàvia]]
| spouse = [[Pelagija Broz]] (divorciat)br /[[Jovanka Broz]] (casat)
| children = [[Zlatica Broz]], [[Hinko Broz]], [[Žarko Broz]] i [[Aleksandar (Mišo) Broz|Aleksandar Broz]]
| occupation = [[Maquinista]], [[revolucionari]], [[Partisans (Iugoslàvia)|partisà]] comandant, [[Cap d'Estat]]
| party = [[Lliga de Comunistes de Iugoslàvia]]
}}

[[Fitxer:USSR stamp I.B.Tito 1982 6k.jpg|thumb|200px|URSS, segell postal, Josip Broz Tito, 1982 (Michel № 5151, Scott № 5019)]]
'''Josip Broz, Tito''' ([[Kumrovec]], [[Croàcia]], [[7 de maig]] de [[1892]] - [[Ljubljana]], [[Eslovènia]], [[4 de maig]] de [[1980]]), conegut pel seu títol militar '''Mariscal Tito''', va ser un líder de [[República Federal Socialista de Iugoslàvia|Iugoslàvia]] des del final de la [[Segona Guerra Mundial]] fins a la seva mort.

Era fill de pare croat i mare eslovena. Va néixer a la localitat de [[Kumrovec]] (en aquell moment, territori de l'[[Imperi austrohongarès]], actualment territori de Croàcia). Després de l'escola primària va començar a treballar com a pagès, després en un restaurant i als 15 anys va entrar a treballar en un taller mecànic a [[Sisak]], on va aprendre l'ofici de serraller. Va viatjar a [[Viena]] l'any [[1911]], i va ingressar l'any [[1913]] a l'exèrcit [[Àustria|austríac]], del que en va ser suboficial durant la [[Primera Guerra Mundial]]. Fet presoner pels [[Rússia|russos]], va ser alliberat quan va esclatar la [[Revolució Russa]] ([[1917]]), tornant de nou a [[Croàcia]] el [[1918]] i prenent part en la fundació del [[Partit Comunista Croata]] i destacant-se en l'organització sindical. Va romandre a la presó des de l'any [[1928]] fins a l'any [[1933]]. Posteriorment, quan es trobava a [[París]], es va enrolar a les [[Brigades Internacionals]] que van lluitar al costat de la [[Segona República Espanyola]] a la [[Guerra Civil Espanyola|Guerra Civil]]. L'any [[1937]] va ser nomenat secretari general del [[Lliga de comunistes de Iugoslàvia|Partit Comunista de Iugoslàvia]]. 

== Segona Guerra Mundial ==

Després que [[Regne de Iugoslàvia|Iugoslàvia]] fos envaïda per les forces de l'Eix l'abril del [[1941]], els comunistes van ser un dels primers i més radicals sectors socials a organitzar un moviment de resistència armada. El [[10 d'abril]], el [[politburó]] del [[Lliga de comunistes de Iugoslàvia|Partit Comunista de Iugoslàvia]] es va reunir a [[Zagreb]] decidint començar la resistència i nomenant a Tito com a Cap del Comitè Militar. El [[22 de juny]] del mateix any, un grup de 49 homes van atacar un tren de reserva alemany a prop de Sisak; així comencen els primers alçaments antifeixistes a l'Europa ocupada. El [[4 de juliol]], Tito va organitzar la resistència armada contra l'ocupació alemanya com a comandant suprem del [[Partisans (Iugoslàvia)|Exèrcit Popular d'Alliberament i Separació Partisana de Iugoslàvia]] amb suport de l'eslovè [[Edvard Kardelj]] i el montenegrí [[Milovan Djilas]]. Els [[Partisans (Iugoslàvia)|partisans]] van ser protagonistes d'una gran campanya d'escamots que van permetre alliberar algunes parts del territori.

En els territoris alliberats, els partisans van organitzar comitès populars que actuaven com a governs civils. Tito es convertí en el líder més important del [[Consell Antifeixista d'Alliberament Nacional de Iugoslàvia]] (''AVNOJ''), el qual va ser convocat a [[Bihać]] el [[26 de novembre]], 1942 i a [[Jajce]] el [[29 de novembre]] de l'any següent. En aquestes 2 reunions es van establir les bases de l'organització posterior a la guerra dintre del país, concebent-lo com una [[federació]], i nomenant a Tito com a Mariscal de Iugoslàvia. El [[4 de desembre]] de [[1943]], mentre la majoria del país estava encara ocupat per les tropes alemanyes, Tito va proclamar un Govern democràtic provisional. Com a líder de la resistència, va ser el principal objectiu de les forces alemanyes que ocupaven Iugoslàvia. Els alemanys van estar molt prop de capturar i matar a Tito almenys en 3 ocasions: el 1943 a l'ofensiva [[Fall Weiss]] i en l'operació subsegüent, l'[[ofensiva Schwarz]], en la qual va ser ferit ([[9 de juny]]). El [[25 de maig]] de [[1944]] Tito també aconsegueix evadir als alemanys després de l'[[Operació Rosselprung]] fora de la seva caserna general en [[Drvar]].

Durant els primers episodis de la [[Segona Guerra Mundial]], les activitats partisanes no van comptar amb el suport dels Aliats occidentals. Aquests, en un primer moment, van preferir donar suport a les forces [[Txetniks]] (lleials a la monarquia iugoslava a l'exili) dirigides per [[Draza Mihailovic]], perquè eren contràries al comunisme. No obstant això, després de les conferències de [[Conferència de Teheran|Teheran]] i [[Conferència de Ialta|Ialta]] l'any 1943, els partisans van rebre directament el suport dels Aliats mitjançant bombardejos combinats amb les accions armades terrestres partisanes. El brigadier [[Fitzroy MacLean]] va jugar un paper significatiu en les missions d'enllaç. 

A causa de les bones relacions amb [[Ióssif Stalin|Stalin]], Tito amb freqüència va tenir conflictes amb els oficials nord-americans i britànics. El [[5 d'abril]] de [[1945]] Tito va signar un acord amb la [[Unió Soviètica]] permetent l'entrada temporal de tropes soviètiques en el territori iugoslau. Ajudat per l’[[Exèrcit Roig]], els partisans van guanyar la guerra l'any 1945. No obstant això, la Guerra per l'alliberament de Iugoslàvia és considerada l'única victòria de la Segona Guerra Mundial assolida per forces d'escamots locals, encara que amb una ''mínima'' ajuda externa.

Totes les forces estrangeres van ser expulsades de territori iugoslau després d'haver finalitzat el període d'hostilitat a Europa. Les restants forces feixistes dels [[Ústaixa]]s croats, dels [[Domobrani]] eslovens i de les tropes reialistes dels [[Txètnik]]s serbis van ser subjectes de judicis amb l'aplicació posterior de la pena de mort.

== Postguerra ==
A mitjans de l'any 1945 els alemanys van ser derrotats i el país va quedar reunificat sota el control del govern de Tito, el qual va establir un règim socialista. Tito es va desmarcant progressivament de la línia oficial estalinista, incrementant la democràcia entre els treballadors i l'[[autogestió]] proletària. Finalment les relacions entre Tito i [[Ióssif Stalin|Stalin]] es van trencar i el Partit Comunista Iugoslau va ser expulsat del [[Kominform]] ([[1948]]). L'any [[1953]], Tito assoleix, mitjançant una nova Constitució, la creació de la [[República Federal Socialista de Iugoslàvia]] integrada per [[Sèrbia]], [[Eslovènia]], [[Bòsnia i Hercegovina]], [[Croàcia]], [[República de Macedònia|Macedònia]] i [[Montenegro]]. A la dècada de [[1960]] Tito es va unir als líders de països africans i asiàtics per a promoure el concepte de [[Moviment de països no alineats|no-alineament]]. Tito i el president de [[Romania]] [[Nicolae Ceauşescu]] van ser els dos únics líders comunistes que van rebutjar les invasions d'[[Hongria]] ([[1956]]), [[Txecoslovàquia]] ([[1968]]) i [[Afganistan]] ([[1979]]) per part dels soviètics.

Durant el temps que va estar al capdavant de la [[República Federal Socialista de Iugoslàvia]], va defensar reformes del sistema econòmic orientades a aconseguir un [[socialisme de mercat]].

Tito va morir el [[4 de maig]] de [[1980]] a [[Ljubljana]], capital d'[[Eslovènia]], després d'una perllongada malaltia. Va ser enterrat a [[Belgrad]], actual capital de [[Sèrbia]] i per aquell temps capital federal de [[República Federal Socialista de Iugoslàvia|Iugoslàvia]]. La figura de Tito encara té un gran prestigi entre certs sectors de les societats que fins a l'any [[1991]] formaven part d'un mateix estat, ja que molts exiugoslaus valoren les seves polítiques a favor de la pau i la unió entre els pobles de Iugoslàvia.

== Després de la mort de Tito ==
En el moment de la seva mort, es comença a especular si els seus successors podrien continuar mantenint una Iugoslàvia unida. Les divisions ètniques es van revifar, i alguns problemes de fons tancats en fals amb la finalització de la [[Segona Guerra Mundial]] van tornar a sorgir. Els conflictes anaven creixent per esclatar en la desintegració de la federació i en una sèrie de sagnants [[Guerra dels Balcans|guerres]] durant la dècada dels anys noranta.

Tito va ser enterrat en un mausoleu ubicat a [[Belgrad]], anomenat [[Kuca cveca]] ('' La casa de les Flors''). Actualment nombroses persones visiten el lloc com si fos el lloc on estan recollides les essències dels millors temps, encara que no manté cap guàrdia d'honor. Els regals que va rebre al llarg del seu mandat estan dipositats al Museu de la Història de Iugoslàvia (que rebé altres noms: Museu 25 de Maig i Museu de la Revolució) que es troba a Belgrad. El valor de la col·lecció és incalculable, incloent moltes obres famoses amb pintures originals com ''Els Capricis'' de [[Francisco de Goya]]. Durant la seva vida i especialment en el primer any després de la seva mort, molts llocs van ser nomenats en el seu honor (per exemple Titograd, actualment [[Podgorica]], capital de [[Montenegro]], o Titovska Mitrovica, actualment [[Kosovska Mitrovica]]). 

Tito va deixar una gran marca en el desenvolupament mundial del [[segle XX]]. La seva figura, com totes les grans figures, presenta nombrosos clarobscurs. Va ser un lluitador en la recerca d'un autèntic model socialista i igualitari, a més d'un gran diplomàtic i militar, assolint així transcendir en la història del seu poble. D'altra banda, va ser un capdavanter amant dels plaers (amb una llarga llista d'amants) i que va provocar el culte a la seva personalitat en la societat iugoslava.

== Bibliografia ==
{{Projectes germans|commons=Josip Broz Tito|Josip Broz Tito}}
* {{ref-llibre|cognom=Aguilera Durán |nom=Luis |títol=Orígenes de las Brigadas Internacionales |editorial=Editora Nacional |lloc=[[Madrid]] |data=1974 |isbn= |llengua=[[castellà]] }}
* {{ref-llibre|cognom=Beloff |nom=Nora |títol=Tito's Flawed Legacy: Yugoslavia and the West Since 1939 |editorial=Westview Pr |lloc= |data=1986 |isbn=0813303222 |llengua=[[anglès]] }}
* {{ref-llibre|cognom=Carter |nom=April |títol=Marshal Tito: A Bibliography |editorial=Greenwood Press |lloc= |data=1989 |isbn= |llengua=[[anglès]] }}
* {{ref-llibre|cognom=Corsellis |nom=John |cognom2=Ferrar |nom2=Marcus |títol=Slovenia 1945: Memories of Death And Survival After World War II |editorial=I.B. Tauris |lloc= |data=2005 |isbn=1-85043-840-4 |llengua=[[anglès]] }}
* {{ref-llibre|cognom=Đilas |nom=Milovan |títol=Tito: The Story from Inside |editorial=Phoenix Press |lloc= |data=2001 |isbn= |llengua=[[anglès]] }}
* {{ref-llibre|cognom=Gabrielli |nom=Italo |títol=Dove l'Italia non poté tornare (1954-2004) |editorial=Associazione Culturale Giuliana |lloc=[[Trieste]] |data=2004 |isbn= |llengua=[[italià]] }}
* {{ref-llibre|cognom=MacLean |nom=Fitzroy |títol=Tito: A Pictorial Biography |editorial=McGraw-Hill |lloc= |data=1980 |isbn= |llengua=[[anglès]] }}
* {{ref-llibre|cognom=Novakovich |nom=Josip |títol=El día de los inocentes |editorial=Editorial El Andén |lloc= |data= |isbn=978-84-96929-10-4 }}
* {{ref-llibre|cognom=Pavlowitch |nom=Stevan K. |títol=Tito: Yugoslavia's Great Dictator. A Reassessment |editorial=Ohio State University Press |lloc= |data=1992 |isbn= |llengua=[[anglès]] }}
* {{ref-llibre|cognom=Roberts |nom=Walter R. |títol=Tito, Mihailovic, and the Allies, 1941-1945 |editorial=Rutgers University Press |lloc= |data=1973 |isbn= |llengua=[[anglès]] |url=http://books.google.com/books?id=43CbLU8FgFsClpg=PP1pg=PP1#v=onepageqf=false }}
* {{ref-llibre|cognom=Vukcevich |nom=Boško S. |títol=Tito: Architect of Yugoslav Disintegration |editorial=Rivercross Publishing |lloc= |data=1994 |isbn= |llengua=[[anglès]] }}
* {{ref-llibre|cognom=West |nom=Richard |títol=Tito and the Rise and Fall of Yugoslavia |editorial=Basic Books |lloc= |data=1996 |isbn= |llengua=[[anglès]] }}


{{Inicia taula}}
{{Filera de successions|abans=[[Ivan Ribar]]|títol=[[President de la República Federal Socialista de Iugoslàvia|President]] de la [[República Federal Socialista de Iugoslàvia]]|anys=[[1953]]- [[1980]]|després=[[Lazar Koliševski]]}}
{{Finalitza taula}}

{{Guerra freda}}

{{ORDENA:Tito}}

[[Categoria:Orde de Lenin]]
[[Categoria:Marxistes]]
[[Categoria:Polítics croats]]
[[Categoria:Iugoslaus]]
[[Categoria:Austrohongaresos]]
[[Categoria:Receptors de l'Orde de la Victòria]]
[[Categoria:Komintern]]
[[Categoria:Militars de les Brigades Internacionals]]
[[Categoria:Dictadors comunistes]]
[[Categoria:Comunistes europeus]]
[[Categoria:Gran Creu de la Legió d'Honor]]
[[Categoria:Membres de l'orde de Sant Olaf]]
[[Categoria:Gran Creu de Classe Especial de l'Orde del Mèrit de la República Federal d'Alemanya]]
[[Categoria:Gran Creu de Cavaller amb Cordó de l'orde al Mèrit de la República Italiana]]
[[Categoria:Receptors de la Gran Creu de l'orde Virtuti Militari]]
[[Categoria:Gran Creu de l'orde de la Creu del Sud]]

{{Autoritat}}
{{Enllaç AD|hu}}
{{Enllaç AD|mk}}</text>
      <sha1>qw2jbgmby940twdx76ldy304agoea61</sha1>
      <model>wikitext</model>
      <format>text/x-wiki</format>
    </revision>
  </page>