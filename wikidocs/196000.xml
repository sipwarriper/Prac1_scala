<page>
    <title>Camp de concentració de Ravensbrück</title>
    <ns>0</ns>
    <id>196000</id>
    <revision>
      <id>13839500</id>
      <parentid>13393401</parentid>
      <timestamp>2014-07-16T02:12:47Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Ravensbrück_Müttergruppe.jpg|thumb|right|El memorial Nacional de Ravensbrück evoca amb dues exposicions i diverses escultures (foto) el destí dels nens i de les dones deportades al camp. En concret és el monument Dues dones de [[Will Lammert]] i [[Fritz Cremer]] davant del Mur de les Nacions.]]
'''Ravensbrück''' era un [[camp de concentració nazi]] exclusivament per a dones situat prop [[Fürstenberg]], a la regió alemanya de [[Mecklemburg-Pomerània Occidental|Mecklenburg]]. Ubicat a uns 90 km de [[Berlín]], el camp quedava amagat en una zona pantanosa però ben comunicat amb la capital. Aquestes característiques el feien ideal pels dos objectius principals d'aquests camp de concentració: explotació i aniquilament. 

Va entrar en funcionament el [[15 de maig]] de [[1939]] i durant el transcurs de la [[Segona Guerra Mundial]] va ser ampliat tres vegades. A Ravensbrück, els [[nazi]]s van registrar cent trenta-dues mil dones i nens i vint mil homes. Algunes de les presoneres ho foren dels [[Països Catalans]], entre elles [[Neus Català]] que va ser deportada a aquest camp el febrer del [[1944]] fins al seu alliberament per l'[[exèrcit Roig]], el maig del [[1945]]. Hi van morir més de noranta-dues mil persones. 

La porta del camp s'obria directament sobre la plaça del camp (''Lagerplatz''), que s'estenia per una llarga avinguda. Hi havia un gran edifici per a les dutxes i les cuines, els despatxos del cap de la seguretat del camp i dels vigilants, els calabossos i la xemeneia del forn crematori. El 1945 hi construïren les cambres de gasos.

== Condicions de vida ==
Les presoneres recloses en aquest camp i els ''kommandos'' treballaven en la producció d'armament per les empreses alemanyes Siemens i Industriehof. Les condicions de vida eren molt dures:

{{cita|''Moltes de les recluses arribaven al camp embarassades i els metges les feien avortar quan ja estaven de vuit mesos. En altres casos, el metges mataven els nadons immediatament després del part davant de les mares per a estudiar-ne les reaccions psicològiques. Entre el 1943 i el 1945 van néixer a Ravensbrück vuit-cents seixanta-tres nens. Quasi tots van morir.''.refMarimon, Sílvia, ''Neus Català, una dona contra Hitler'', revista [[Sàpiens]], número 31, maig 2005 p. 33/ref|}}

Les deportades feien jornades de treball de catorze hores al dia, sense temps per a reposar després de les menjades. El 1942 començaren les primeres seleccions per a l'exterminació. Les dones malaltes, les jueves i les gitanes amb els seus fills eren gasejades a [[Bernburg]], a prop de [[Dessau]]. El doctor Gebhardt, de la Universitat de Berlín, hi farà els seus experiments. La [[Neus Català]] recordava una francesa que es va suïcidar després que li havien inoculat semen de ximpanzé.refRoig, Montserrat ''Els catalans als camps nazis''. Barcelona, [[Edicions 62]], (original de 1977), edició de 2001, pàgina 206/ref

Malgrat les condicions adverses, les presoneres se les van empescar per a perjudicar la producció d'armament tot fent sabotatges. Per exemple, van descobrir la vulnerabilitat de la [[pólvora]], i hi llençaven mosques o hi escopien, perquè adulterant-la es tornava inservible. I si no, trencaven les premses o en retardaven el ritme mullant-les amb [[acetona]].

== Galeria d'imatges ==
Les fosses comunes, els forns crematoris o els passadissos dels afusellats formen part de les imatges dels camps com a Ravensbrück. Tanmateix hi ha una altra realitat. [[Montserrat Roig]] esmentava al llibre de referència ''Els catalans als camps nazis'' la imatge de postal i de balneari que tenien les instal·lacions dels [[Schutzstaffel|SS]] que es poden copsar a les fotografies adjuntes: 

{{cita|''Al voltant del camp hi havia les cases confortables dels SS, els seus jardins, els entorns del llac, els boscos, la sorra..., tot plegat podia ésser un esplèndid paisatge per a decorar un balneari''.ref Roig, Montserrat ''Els catalans als camps nazis''. Barcelona, Edicions 62, (original de 1977), edició de 2001, pàgina 205/ref|}}

gallery
 Fitxer:Ravensbrück_Krematorium_innen.jpg|Forns crematoris.
 Fitxer:Ravensbrück_Mauer_der_Nationen.jpg|Mur de les Nacions en una fossa comuna per a 300 presos
 Fitxer:Ravensbrück_SS_Kommandantur.jpg|Casa dels comandaments de la SS. Actualment un museu.
Fitxer:Ravensbrück_Wohnhaus_Unterführer.jpg|Residència de les SS i de l'[[Unterführer]]
 Fitxer:Ravensbrück_Wohnhaus_Wachmannschaft.jpg|Residència dels guardes de les SS
 Fitxer:Ravensbrück_Wohnsiedlung.jpg|Àrea residencial de les SS
/gallery

== Bibliografia ==
* Armengou, Montse; i Belis, Ricard. ''Ravensbrück, l'infern de les dones'', [[TV3]] i [[Angle Editorial]], Barcelona, 2007. ISBN 978-84-96521-75-9. Segons [[Neus Català]], supervivent de Ravensbrück, aquest llibre serà una eina de gran valor per complir el jurament que ens férem, en el moment de l'alliberament dels camps de la mort, totes les deportades i deportats: que mentre visquéssim, explicaríem tot el que havíem vist i sofert.
* Roig, Montserrat. ''Els catalans als camps nazis''. Barcelona, [[Edicions 62]], (original de 1977), edició de 2001, ISBN 84-297-4969-1. El llibre de referència sobre el pas dels catalans pels camps de concentració alemanys.
* Bassa, David; Ribó, Jordi. ''Memòria de l'infern''. Barcelona, Edicions 62, 2002. Entrevistes a ciutadans de casa nostra que van ser presoners als camps del [[Tercer Reich]].

== Referències ==
references /

== Enllaços externs ==
{{Commonscat|Ravensbrück concentration camp}}

[http://www.amicalravensbruck.org/default.asp?id_cat=16 Amical Ravensbrück]


{{cal coor}}
{{ORDENA:Ravensbruck}}	!--ORDENA generat per bot--
{{Autoritat}}
{{Enllaç AB|ru}}

[[Categoria:Camps de concentració nazis]]</text>
      <sha1>lmqpciwnd00zyeqsawb6w55b7h4t48c</sha1>
      <model>wikitext</model>
      <format>text/x-wiki</format>
    </revision>
  </page>