<page>
    <title>Gran Itàlia</title>
    <ns>0</ns>
    <id>527888</id>
    <revision>
      <id>13588548</id>
      <parentid>13182442</parentid>
      <timestamp>2014-06-13T07:32:35Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció: península Itàlica</comment>
      <text>[[Fitxer:GreaterItalia.jpg|thumb|right|350px|Mapa de la «Gran Itàlia»: la línia taronja mostra les àrees d'Europa i del nord d'Àfrica que s'havien d'incloure en el projecte del 1940. En verd, les àrees ocupades pels italians el novembre del 1942 (en vermell, les ocupades pels anglesos)]]
La '''Gran Itàlia''' o '''Itàlia Imperial''' (en [[italià]] ''Grande Italia'' o ''Italia Imperiale'') fou un ambiciós projecte del [[feixisme]] [[itàlia|italià]] de crear, durant els [[dècada del 1940|anys quaranta]] del [[segle XX]], un [[imperi]] italià a l'àrea de la [[Mediterrània]]. Aquesta [[ideologia]] beu de l'[[irredemptisme]] i del [[Risorgimento]] italians.
Sembla també que [[Mussolini]] volia anomenar ''Nuovo Impero Romano'' ('Nou Imperi Romà') l'àrea d'influència italiana que s'hauria hagut de crear a [[Europa]] arran de la implantació del «Nou Ordre» sorgit de la [[Segona Guerra Mundial]].

== Història ==
Tan bon punt fou nomenat governador del [[Dodecanès]] el [[1936]], [[Cesare Maria De Vecchi]] va començar a promoure el projecte de [[Benito Mussolini]]refBaioni, Massimo. ''Risorgimento in camicia nera'', pàg. 47./ref de la Itàlia Imperial, a fi de rememorar les possessions de l'[[Imperi Romà]], que arribaven més enllà dels [[Europa|confins europeus]], el qual incloïa l'[[Àfrica del Nord]] (anomenada la ''Quarta Sponda'', o Quarta Ribera).refLes altres tres eren les corresponents a les mars [[mar Tirrena|Tirrena]] i [[mar Adriàtica|Adriàtica]] i a la [[Mediterrània]] situada al sud de [[Sardenya]] i [[Sicília]]./ref

El projecte consistia en una ''Itàlia Imperial'' que incloïa, a més a més dels territoris europeus reclamats pels [[Irredemptisme|irredemptistes]] italians ([[Niça]], la [[Savoia]], el [[Ticino]], la [[Venècia Júlia]], la [[Dalmàcia]], [[Corfú (ciutat)|Corfú]], [[Illa de Malta|Malta]] i [[Còrsega]]), poblades per italians durant segles, també les colònies africanes, habitades pels italians des del [[segle XIX]].

A partir del 1936 i durant la [[Segona Guerra Mundial]], també foren afegides dins el projecte imperialista les illes del [[Dodecanès]] (tot incloent-hi les illes limítrofs de [[Zacint]], [[Ítaca]], etc.), arran del qual van ser sotmeses a un procés d'italianització per part del [[Feixisme|règim feixista]].refDel Boca, A. ''Le guerre coloniali del fascismo'', pàg. 71; Galeotti, Carlo. ''Credere, obbedire, combattere: I catechismi fascisti'', pàg. 72./ref 

Aquest projecte, endegat per Cesare Maria De Vecchi, fou parcialment emprèsrefBaioni Massimo. ''Risorgimento in camicia nera'', pàg. 73./refper Benito Mussolini el [[1940]] però, després que [[Itàlia]] entrés en [[Segona Guerra Mundial|guerra]], fou aturat per [[Víctor Manuel III de Savoia]].

Amb l'ocupació de [[Còrsega]] i de [[Tunísia]], totes les «hipotètiques» colònies (amb l'excepció de [[Illa de Malta|Malta]]) pertanyien a Itàlia, però el projecte de la ''Itàlia Imperial'' es va aturar definitivament amb la derrota de les [[Potències de l'Eix]] durant la Segona Guerra Mundial.ref[[Wolf Blitzer|Blitzer, Wolf]]. ''Century of War'', pàg. 125./ref

== Primer pas: el Dodecanès ==
El primer pas per a la formació de la Gran Itàlia el féu [[Cesare Maria De Vecchi]], que el [[1936]] va dur a terme un procés d'italianització de les illes [[grècia|gregues]] del [[Dodecanès]], on va imposar l'ús de la [[italià|llengua italiana]] i va crear una colònia de 7.000 italians a [[Rodes]] i a les illes circumdants.ref[http://books.google.cat/books?id=fJ3gVGqB1uQCpg=PA436lpg=PA436dq=de+vecchi+dodecanese+italian+languagesource=webots=gIgR81ZYv9sig=2gIp1imYJUVYZH6iSY9gfq0KXck#PPA436,M1 Dubin, M.S. ''Rough Guide to the Dodecanese  East Aegean islands''], capítol «Italian rule in the Dodecanese: 1912-43»./ref Arran de la renovació del [[Gran Consell del Feixisme]] del [[1940]], es va decidir d'ocupar també de [[Quios]], que havia pertangut a la [[República de Gènova]].

== Segon pas: la «Quarta Ribera» ==
Un altre líder feixista, [[Italo Balbo]], va promoure activament l'increment de la comunitat italiana a les costes de [[Líbia]], colònia italiana des del [[1912]]. Balbo va anomenar la [[Tripolitània]] i la [[Cirenaica]] la «Quarta Ribera» d'Itàlia (en italià, la ''Quarta Sponda'') en referència a les altres tres riberes marítimes (l'occidental o [[mar Tirrena|tirrena]], l'oriental o [[mar Adriàtica|adriàtica]] i la meridional o [[mediterrània]]) de la [[península Itàlica]]. El [[28 d'octubre]] del [[1938]] Italo Balbo va enviar a Líbia els primers 20.000 colons italians, coneguts com els ''Ventimilli''; aquests primers colons venien de [[Nàpols]] i de [[Gènova]]. La segona gran tramesa de colons data del 28 d'octubre del [[1939]] i la fou formada per 10.000 italians més. El [[1940]], a la vigília de la [[Segona Guerra Mundial]], gràcies a Italo Balbo les estadístiques de la colonització italiana de Líbia eren força prometedores: a la Tripolitània, el terreny agrícola constava de 231.089 hectàrees dividides en 3.675 finques, habitades per 3.960 famíies (23.919 persones); a la Cirenaica, el nombre d'hectàrees era de 79.831, les famílies eren 2.206 i els italians, 15.014. A tots plegats calia afegir 70.000 italians més escampats per les ciutats de la costa i, per completar el panorama, 424 quilòmetres de carreteres asfaltades, 2.740 de carreteres de terra batuda i 1.882 de carretera litoral des de la frontera [[tunísia|tunisiana]] fins a la d'[[Egipte]]. La comunitat italiana de Líbia va arribar a un màxim de 112.600 persones, és a dir el 13,26% de la població total de Líbia.refChapin Metz, Helen. ''Libya: A Country Study'', cap. XIX./ref

Tanmateix, l'objectiu final encara era més ambiciós: s'hi volia crear una colònia que cap a la [[dècada del 1960]] arribés a les 500.000 persones, de manera que els italians haurien acabat constituint els 2/3 de la població de la Líbia costanera. El novembre del [[1942]] també [[Tunísia]] (amb la seva població de 100.000-120.000 italians) va ser inclosa en la «Quarta Ribera», però al cap d'uns quants mesos fou reconquistada pels [[aliats de la Segona Guerra Mundial|Aliats]].
[[Fitxer:ItalianMareNostrum.jpg|thumb|right|360px|Territoris de la Mediterrània ocupats per la Itàlia de Mussolini entre el [[1940]] i el [[1942]]; la «Gran Itàlia» incloïa molts d'aquests territoris]]

== Tercer pas: els Balcans occidentals ==
La primavera del [[1941]], gràcies a l'ajut de la [[Wehrmacht]], [[Benito Mussolini]] finalment va aconseguir de derrotar [[Grècia]] i conquerir part de [[Regne de Iugoslàvia|Iugoslàvia]].refRosselli, Alberto. ''Storie segrete: Operazioni sconosciute o dimenticate della seconda guerra mondiale'', pàg. 36./ref El [[Regne d'Itàlia (1861–1946)|Regne d'Itàlia]] es va annexar l'[[Eslovènia]] central i meridional (l'anomenada ''província italiana de Lubiana'') i gran part de [[Dalmàcia]] (la ''governació de Dalmàcia''). El general [[Vittorio Ambrosio]], comandant en cap de l'Exèrcit italià durant la conquesta de la Dalmàcia iugoslava, creà una línia d'ocupació italiana des de [[Ljubljana]] fins a [[Montenegro]] que successivament fou considerada el confí oriental de la ''Gran Itàlia''. Aquesta frontera incloïa Montenegro, la [[Gran Albània]] i el [[Principat de Pindos i Voivodat de Macedònia|principat de Pindos]], a l'[[regió de l'Epir|Epir]]. De Vecchi també va proposar d'annexionar a la ''Gran Itàlia'' l'illa de [[Illa de Corfú|Corfú]], les [[illes Jòniques]] i les illes de l'[[mar Egea|Egea]] meridional, territoris que havien pertangut a la [[República de Venècia]], i també la «genovesa» [[Quios]]. Segons aquest projecte de De Vecchi, doncs, tots els [[Balcans]] occidentals, des d'Eslovènia fins a l'Epir, havien de ser italians; d'aquesta manera s'hauria creat un «espai vital italià», si bé menys extens i ambiciós que el [[Lebensraum]] germànic.

== Un projecte fracassat ==
El projecte de [[Cesare Maria De Vecchi]] preveia una Itàlia Imperial que s'estenia de [[Niça]], a l'oest, fins a la governació de [[Dalmàcia]], la [[Gran Albània]] ([http://terkepek.adatbank.transindex.ro/kepek/netre/226.gif mapa]), les [[illes Jòniques]] i el [[Principat de Pindos i Voivodat de Macedònia]] (a l'[[regió de l'Epir|Epir]], al nord de [[Grècia]]) a l'est, i pel sud fins a les costes [[Àfrica del Nord|nord-africanes]] de [[Tunísia]] i de [[Líbia]] (amb la [[Tripolitània]] i la [[Cirenaica]] costaneres i el [[Fezzan]] interior).

En cas de victòria de les [[Potències de l'Eix]], [[Mussolini]] tenia intenció de prendre el control de [[Creta]] (ocupada pels [[Alemanya|alemanys]]) i les illes gregues del sud, a fi d'eixamplar les possessions italianes més enllà del [[Dodecanès]] i de les illes Jòniques.ref[http://books.google.cat/books?id=ZcUNELPsQQsCprintsec=indexdq=davide+rodogno+fascism's+european+empirepsp=1source=gbs_toc_scad=1#PRA6-PA211,M1 Rodogno, Davide. ''Fascism's European Empire: Italian Occupation during the Second World War'']/ref

Al sud de la «Quarta Ribera» alguns exponents del [[feixisme]] van somiar una ''Itàlia Imperial'' que, partint del [[Fezzan]], comprenia [[Egipte]], el [[Sudan]] i l'[[Àfrica Oriental Italiana]].refRosselli, Alberto. ''Storie segrete: Operazioni sconosciute o dimenticate della seconda guerra mondiale'', pàg. 49./ref 

La victòria dels Aliats a la [[Segona Guerra Mundial]] i la successiva caiguda del [[Feixisme|règim feixista]] va posar fi al projecte de la ''Gran Itàlia''

== Les poblacions italianes irredemptes de la ''Gran Itàlia'' ==
[[Fitxer:RegioniIrredenteItalia.jpg|thumb|right|300px|Mapa de les regions irredemptes a la fi de la Primera Guerra Mundial; el feixisme va considerar també irredemptes la [[Savoia]] i [[Corfú (ciutat)|Corfú]] (mentre aspirava així mateix a la «Quarta Ribera» i al Dodecanès)
br /
br /Terres ''irredemptes'':
br /[[Ístria]] – [[Venècia Júlia]] (actualment a [[Eslovènia]] i [[Croàcia]])
br /[[Dalmàcia]] ([[Croàcia]] i [[Montenegro]])
br /les [[Illes Jòniques]] i el [[Dodecanès]] ([[Grècia]])
br /[[illa de Malta|Malta]] ([[república de Malta|Malta]])
br /[[Còrsega]] ([[França]])
br /el [[Comtat de Niça|País Niçard]] ([[França]])
br /la [[Savoia]] ([[França]])
br /el [[Ticino]] ([[Suïssa]])
br /els [[Grisons]] italianòfons ([[Suïssa]])
]]

La presència de comunitats italianes més o menys nombroses enllà de les fronteres del [[Regne d'Itàlia (1861–1946)|Regne d'Itàlia]] fou el pretext per endegar el projecte (mai realitzat completament) de la Gran Itàlia; vet aquí la llista de les comunitats italianes residents als territoris reivindicats per [[Mussolini]] als [[dècada del 1940|anys 40]]:refLamb, Richard. ''Mussolini as Diplomat'', pàg. 66./ref

* Italians i italianòfons del [[Comtat de Niça]]: entre 4.000 i 9.000
* Italianòfons de la [[Savoia]]: uns pocs centenars
* Italianòfons del [[Ticino]] i dels [[Grisons]] ([[Suïssa]]): 430.000
* Italians i italianòfons de la [[Dalmàcia]] [[Regne de Iugoslàvia|iugoslava]]: 55.000
* Italians de les [[illes Jòniques]]: 2000
* Italians de la [[Gran Albània]]: 15.000-20.000
* Italians del [[Dodecanès]]: 7.015
* Italians i italianòfons de [[República de Malta|Malta]]: 70.000
* Italians i italianòfons de [[Còrsega]]: 40.000
* Italians de [[Líbia]]: 112.600
* Italians de [[Tunísia]]: entre 100.000 i 120.000

== Notes i referències ==
{{referències}}

== Vegeu també ==
* [[Segona Guerra Mundial]]
* [[Itàlia]]

== Bibliografia ==
* Baioni, Massimo. ''Risorgimento in camicia nera''. Arezzo: Carocci, 2006.
* [[Wolf Blitzer|Blitzer, Wolf]]. ''Century of War''. Nova York: Friedman / Fairfax Publishers, 2001. ISBN 1-58663-342-2.
* Chapin Metz, Helen. ''Libya: A Country Study''. GPO for the Library of Congress. Washington, 1987.
* De Felice, Renzo. ''Interpretations of Fascism''. Cambridge: Harvard University Press, 1977. ISBN 0-674-45962-8.
* De Felice, Renzo. ''Mussolini l'Alleato: Italia in guerra, 1940-1943''. Torí: Rizzoli Ed., 1990.
* Del Boca, Angelo. ''Le guerre coloniali del fascismo''. Roma: Laterza, 1991.
* Galeotti, Carlo. ''Credere, obbedire, combattere: I catechismi fascisti ''. Milà: Stampa Alternativa, 1996.
* Lamb, Richard. ''Mussolini as Diplomat''. Londres: Fromm International Ed., 1999. ISBN 0-88064-244-0.
* Payne, Stanley G. ''A History of Fascism, 1914-45''. Madison: University of Wisconsin Press, 1995. ISBN 0-299-14874-2.
* Rosselli, Alberto. ''Storie segrete: Operazioni sconosciute o dimenticate della seconda guerra mondiale''. Pavia: Iuculano Editore, 2007.
* Vignoli, Giulio. ''I territori italofoni non appartenenti alla Repubblica Italiana''. Milà: Giuffrè, 1995.
* Vignoli, Giulio. ''Gli Italiani dimenticati: Minoranze italiane in Europa''. Milà: Giuffrè, 2000.
* Zaffiri, Gabriele. ''L'Impero che Mussolini sognava per l'Italia'', Pozzuoli: The Boopen Editore, 2008.

{{Irredemptisme}}


{{ORDENA:Gran Italia}}	!--ORDENA generat per bot--
[[Categoria:Feixisme italià]]
[[Categoria:Colonialisme]]
[[Categoria:Irredemptisme]]
[[Categoria:Nacionalismes de l'estat italià]]</text>
      <sha1>iaor03kwgrgcr8frai03ppt3ud9jyrn</sha1>
      <model>wikitext</model>
      <format>text/x-wiki</format>
    </revision>
  </page>