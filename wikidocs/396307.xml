<page>
    <title>Quentin Crisp</title>
    <ns>0</ns>
    <id>396307</id>
    <revision>
      <id>13833527</id>
      <parentid>13697092</parentid>
      <timestamp>2014-07-15T13:27:46Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb categoria de Commons i amb [[q:Quentin Crisp]]</comment>
      <text>[[Fitxer:Crisp 1982.jpg|thumb|Quentin Crisp]]
'''Quentin Crisp''' ([[Sutton (Londres)|Sutton]] ([[Londres]]), [[25 de desembre]] de [[1908]] - [[Chorlton-cum-Hardy]] ([[Manchester]]), [[21 de novembre]] de [[1999]]), de nom de pila '''Denis Charles Pratt''', fou un [[escriptor]], model artístic, [[actor]] i conta-contes [[Anglaterra|anglès]], conegut pel seu enginy memorable i perspicaç.

Fou una [[icona gai]] als [[Dècada del 1970|anys 70]], després de la publicació de les seves memòries, ''El funcionari nu (The naked civil servant)'', que van atreure l'atenció del públic pel seu exhibicionisme desafiant i el seu persistent refús a ocultar la seva [[homosexualitat]].

== Primers anys de vida ==
Denis Charles Pratt va néixer a [[Sutton (Londres)|Sutton]], ([[Anglaterra]]), com a quart fill del comptable Charles Pratt ([[1871]] - [[1931]]) i de Frances Pratt (Phillips de soltera) ([[1873]]- [[1960]]). Va canviar el nom pel de Quentin Crisp quan tenia 20 anys després d'abandonar la seva casa familiar i cultivar una excèntrica aparença efeminada fins al punt que va impactar tant als londinencs contemporanis que fins i tot va provocar atacs d'[[homofòbia]].

Segons ell mateix, Crisp tenia un comportament efeminat des de petit, pel que va ser objecte de burles a la seva escola: ''Kingswood Preparatory School'' d'[[Epsom]], en la que va guanyar una beca pel ''Denstone College'' ([[Uttoxeter]]) el [[1922]]. El [[1926]], Crisp va començar a estudiar periodisme al [[King's College]] de [[Londres]], en el que es va graduar el [[1928]]. Després va continuar les seves classes d'art a la Politècnica de [[Regent Street]].

Durant aquesta època, Crisp va començar a freqüentar els cafès del [[Soho]] (el seu preferit era el ''Black Cat'', d'[[Old Compton Street]], en el que va conèixer altres [[homosexualitat|gai]]s i [[gigoló]]s i on va experimentar amb [[maquillatge]]s i robes femenines). Va treballar de gigoló durant sis mesos, cosa que no li va agradar.

Crisp va abandonar la seva llar per a viatjar al centre de Londres a finals dels [[Dècada del 1930|anys 30]] i, després de viure en diversos pisos, va trobar una habitació que li va agradar a Denbeig Street, lloc on rebia els personatges més brillants i turbulents de Londres. La seva estrafolària aparença va fer que es guanyés l'admiració i la curiositat d'alguns sectors, tot i que en general van atraure l'hostilitat i la violència dels estranys que es creuaven amb ell pel carrer. 

== Edat adulta ==
Crisp va intentar allistar-se a l'exèrcit britànic després de l'esclat de la [[Segona Guerra Mundial]], però fou refusat i declarat exempt pel tribunal mèdic al·legant que patia perversió sexual. Es quedà a Londres durant el bombardeig aeri del [[1941]], recollint soldats americans, l'amabilitat i amplitud de mires dels quals li van inspirar amor per tot el relacionat amb els [[Estats Units]].

El [[1940]] es traslladà al pis que ocuparia els següents 40 anys, a Beaufort Street, [[Londres]]. El [[1981]] va emigrar als Estats Units. 

Crisp havia publicat tres llibres curts quan el director [[Jonathan Cape]] li va encarregar el que acabaria sent ''El funcionari nu''. El llibre va aparèixer el [[1968]]. Després de la seva reimpressió el [[1975]], es versionà per la televisió.

Després d'això, el documentalista Denis Mitchell abordà Crisp com el protagonista d'un curtmetratge en la que volia que parlés d ela seva vida, expressés les seves opinions. L'emissió del documental va atraure suficient atenció sobre la figura de Crisp i el seu llibre perquè es parlés de seguida de la dramatització del seu llibre amb [[John Hurt]] en el paper de Quentin Crisp.

== La fama ==
L'èxit de la pel·lícula ''[[El funcionari nu]]'' va projectar Crisp vers els treballs d'intèrpret i conferenciant. Va muntar un espectacle de [[monòleg]]s, amb el que feia gires. La primera part del show era un entretingut monòleg inspirat en part en les seves memòries; la segona meitat fou una sessió de preguntes i respostes en la que rebia les preguntes de l'audiència i les contestava a l'atzar de manera divertida. El [[1978]], Crisp va esgotar les entrades del teatre ''Duc de York'' de Londres, i després portà el show a [[Nova York]], on va decidir mudar-se. 

Després continuà representant el seu espectacle de monòlegs, i va publicar llibres revolucionaris sobre la importància dels costums contemporanis com a formes d'inclusió social en oposició a l'etiqueta, que exclou socialment i es guanyava la vida acceptant invitacions socials i escrivint crítiques de cinema per a revistes i diaris dels [[Estats Units]] i el [[Regne Unit]]. Igual que a Londres, va permetre que el seu número de telèfon fos públic per a conservar amb qualsevol que el truqués. També acceptava les invitacions a sopar de gairebé tothom. Es deia que sopar amb ell era un dels millors shows de [[Nova York]].

Durant les dècades dels [[Dècada del 1980|80]] i [[Dècada del 1990|90]] es va guanyar el reconeixement mundial quan [[Sting]] li va dedicar la seva cançó ''[[Englishman in New York]]''. A finals del [[1986]], Sting va visitar a Crisp al seu apartament on van sopar junts i on Crisp li va explicar com havia estat la vida per un home homosexual a la [[Regne Unit|Gran Bretanya]] homofòbica. Sting es va quedar impressionat i fascinat al mateix temps i va decidir escriure la cançó. Crisp fou retratat pel fotògraf [[Herb Ritts]] i fou mencionats als ''Diaris'' d'[[Andy Warhol]]. [[William S. Burroughs]] també va fer un desafortunat i homofòbic atac verbal a Crisp i a la seva feina, que va ser àmpliament refusat. 

A la seva autobiografia del [[1995]], ''Take it Like a Man'', [[Boy George]] parla de què sempre s'havia sentit molt proper a Crisp durant la seva infància ja que també havia hagut de suportar problemes similars com a jove homosexual en un entorn homofòbic.
; Últims anys
Crisp va continuar independent i impredictible quan ja era gran. Va provocar controvèrsia i confusió entre la comunitat gai quan va dir, en to de broma, que la [[sida]] era una moda passatgera i que l'homosexualitat era una terrible malaltia; fins i tot va tenir un cèlebre comentari irreverent sobre la mort de [[Diana de Gal·les]]. Tot i això, sempre estava en el punt de mira dels periodistes, que buscaven declaracions. L'any anterior que ''El funcionari nu'' fos emès per les televisions britàniques i estatunidenques i el convertissin a ell i a l'actor que l'encarnava, [[John Hurt]], en estrelles, Crisp féu el seu debut com a actor de cinema en una producció de baix pressupost de la ''Royal College of Art'' sobre [[Hamlet]]. L'any [[1985]] també va participar com a actor a la pel·lícula ''The Bride'' (La promesa), que el va posar en contacte amb [[Sting]], que també hi participava.

L'any [[1987]] va aparèixer al show de televisió ''The equalizer'' (El equalitzador) i el [[1988]] fou el narrador d'un curt: ''Ballad of Reading Gaol'' (La balada de la presó Reading), de [[Richard Kwietniowski]], basat en un poema d'[[Oscar Wilde]]. 

; Treballs dels anys 90:
* Actor a ''Topsy and Bunker: The Cat Killers'', de Thomas Massengale - [[1991]].
* [[1992]]: Interpretà el paper d'[[Elisabet I d'Anglaterra]] a la pel·lícula ''[[Orlando (pel·lícula)|Orlando]]''. També va participar com a actor de repartiment a la pel·lícula ''[[Filadèlfia (pel·lícula)|Filadèlfia]]''.
* [[1993]] feu el discurs alternatiu de nadal (a la reina) al [[Channel 4]].
* [[1996]]: era el personatge principal de ''HomoHeights''
* [[1999]]: la seva última actuació com a actor va ser a la pel·lícula ''American Mod??''.

El [[1996]] fou entrevistat a un [[documental]] històric sobre el tema de com [[Hollywood]] ha tractat l'homosexualitat: ''[[The Celluloid Closet]]''. 
Al mateix any va publicar les seves memòries: ''Resident Alien''.

Al desembre del [[1998]] va celebrar el seu norantè aniversari a l'escenari amb l'estrena del seu espectacle de monòlegs: ''Una nit amb Quentin Crisp'' a Nova York.

Va morir el novembre del [[1999]] a [[Chorlton-cum-Hardy]], a [[Manchester]] ([[Anglaterra]]). El seu cos fou [[incineració|cremat]] en una petita cerimònia, tal com volia, i les seves cendres van ser portades a [[Nova York]]. 
[[Fitxer:Ella Guru, Quentin Crisp.jpg|thumb|Quentin Crisp per Ella Guru.]]

== Obra ==
* ''Lettering for Brush and Pen'', (1936), Quentin Crisp and A.F. Stuart, Frederick Warne Ltd. Manual on advertising fonts. 
* ''Colour in Display'', (1938) Quentin Crisp, 131 pàgines, The Blandford Press. 
* ''All This And Bevin Too'' (1943) Quentin Crisp, il·lustrat per ''Mervyn Peake'', Mervyn Peake Society ISBN 0-9506125-0-2. 
* ''The Naked Civil Servant'', ISBN 8477023611 ISBN 9788477023616, 272 pàgines. La versió aguda i enginyosa de la primera mitat de la seva vida.
* ''Love Made Easy'', (1977) Quentin Crisp, 154 pàgines, Duckworth, ISBN 0-7156-1188-7. Novel·la semi-autobiogràfica
* ''How to Have a Life Style'', (1975), Quentin Crisp, 159 pàgines, Cecil Woolf Publishing, ISBN 0-900821-83-3. Penetrants assajos escrits amb elegància sobre el carisma i la personalitat.
* ''Chog: A Gothic Fantasy'', (1979), Quentin Crisp, il·lustrat per Jo Lynch, 165 pàgines, Methuen, ISBN 0-413-39490-5. Novel·la negra sobre els intrígulis d'una mansió ruïnosa.
* ''How to Become a Virgin'', (1981) Quentin Crisp, 192 pàgines, HarperCollins, ISBN 0-00-638798-5. Segona entrega de l'autobiografia, descrivint la fama del seu primer llibre i la seva següent dramatització.
* ''Doing It With Style'', (1981) Quentin Crisp, with Donald Carroll, il·lustrat per Jonathan Hills, 157 pàgines, Methuen, ISBN 0-413-47490-9. una guia per a una vida reflexiva i amb estil.
* ''The Wit and Wisdom of Quentin Crisp'', (1984) Quentin Crisp, editat per Guy Kettelhack, Harper  Row, 140 pàgines, ISBN 0-06-091178-6. Compilació dels assajos i cites de Crisp.
* ''Manners from Heaven: a divine guide to good behaviour'', (1984) Quentin Crisp, amb John Hofsess, Hutchinson, ISBN 0-09-155810-7. Agudes instruccions per a una vida compassiva. 
* ''How to Go to the Movies'' (1988) Quentin Crisp, 224 pàgines, St. Martin's Press, ISBN 0-312-05444-0. Revisió de pel·lícules i assajos sobre cine.
* ''The Gay and Lesbian Quotation Book: a literary companion'', (1989) editat per Quentin Crisp, Hale, 185 pàgines, ISBN 0-7090-5605-2. Antologia de cites relatives al món gai.
* ''Resident Alien: The New York Diaries'' (1996) Quentin Crisp, 225 pàgines, HarperCollins, ISBN 0-00-638717-9. Diaris i recopilacions de 1990 a 1994.
* ''Dusty Answers'' (no publicat) editat per Phillip Ward. L'última col·lecció d'escrits de Quentin Crisp, que inclourà una recopilació de la seva poesia i guions de monòlegs.

== Filmografia ==
* [[1976]] - ''Hamlet'': Poloni
* [[1985]] - ''The Bride'': Dr. Zalhus
* [[1987]] - ''[[The Equalizer]]'' ([[sèrie de televisió]], 1 episodi): Ernie Frick
* [[1988]] - ''Ballad of Reading Gaol'' ([[curtmetratge]]): narrador
* [[1990]] - ''Resident Alien'', [[documental]] [[autobiografia|autobiogràfic]]
* [[1992]] - ''[[Orlando (pel·lícula)|Orlando]]'', de [[Sally Potter]]: Reina [[Elisabet I d'Anglaterra]]
* 1992 - ''Topsy and Bunker: The Cat Killers'': Pat
* [[1993]] - ''[[Filadèlfia (pel·lícula)|Filadèlfia]]'' (''Philadelphia''), de [[Jonathan Demme]] (no surt als crèdits)
* [[1994]] - ''Red Ribbons'' ([[vídeo]]): Horace Nightingale III 
* 1994 - ''Aunt Fannie'' (vídeo): Tia Fannie
* 1994 - ''Natural Born Crazies'': narrador
* [[1995]] - ''[[To Wong Foo, Thanks for Everything! Julie Newmar]]'', de [[Beeban Kidron]]: membre del jurat de la desfilada de Nova York
* 1995 - ''[[The Celluloid Closet]]'', documental de Rob Epstein i Jeffrey Friedman
* [[1996]] - ''Taylor Mead Unleashed'', documental de Sebastian Piras 
* [[1997]] - ''Little Red Riding Hood'': narrador 
* [[1998]] - ''Famous Again''
* 1998 - ''Men Under Water'': Joseph 
* 1998 - ''Barriers'': Nathan 
* 1998 - ''Homo Heights'': Malcolm
* [[2002]] - ''American Mod'': l'àvia
* [[2005]] - ''Domestic Strangers'': Mr. Davis

== Biografies ==
* ''The Stately Homo: a celebration of the life of Quentin Crisp'', (2000) editat per Paul Bailey, Bantam, 251 pàgines, ISBN 0-593-04677-3. Col·lecció d'entrevists i tributs dels que conegueren a Crisp.
* ''Quentin Crisp'', (2002), Tim Fountain, Absolute Press, 192 pàgines, ISBN 1-899791-48-5. Biografia per dramaturgs que conegueren a Crisp en els últims anys de la seva vida.
* ''Quentin and Philip'', (2002), Andrew Barrow, Macmillan, 559 pàgines, ISBN 0-333-78051-5. Biografia doble de Crisp i el seu amic Philip O'Connor.

== Referències ==
* ''Take It Like A Man'', Boy George, Sidgwick  Jackson, 490 pàgines, ISBN 0-283-99217-4. Biografia de Crisp escrita per [[Boy George]].

== Enllaços externs ==
{{Projectes germans|Viquidites=Quentin Crisp|commonscat=Quentin Crisp}}


* [http://www.crisperanto.org Lloc web oficial]
* [http://www.salon.com/people/obit/1999/12/03/crisp/ Obituari a Salon magazine]
* [http://www.spikemagazine.com/spikejun.php Entrevista a Spike Magazine de 1997]
* [http://www.nightcharm.com/features/crisp/index.html Record a Quentin Crisp de Guy Kettelhack]
{{Autoritat}}
{{ORDENA:Crisp, Quentin}}
[[categoria:Actors londinencs]]
[[categoria:Escriptors anglesos en anglès]]
[[categoria:Activistes LGBT]]</text>
      <sha1>62r800tbijdfl7kbddsjy3t8t46bb46</sha1>
      <model>wikitext</model>
      <format>text/x-wiki</format>
    </revision>
  </page>