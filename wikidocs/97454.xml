<page>
    <title>Schutzstaffel</title>
    <ns>0</ns>
    <id>97454</id>
    <revision>
      <id>13865031</id>
      <parentid>13814550</parentid>
      <timestamp>2014-07-19T01:22:57Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot posa {{cal coor}} que enllaça amb coordenades de Wikidata</comment>
      <text>[[Fitxer:Flag Schutzstaffel.svg|250px|thumb|Bandera de la Schutzstaffel]]
La '''Schutzstaffel''' (Escamots de Protecció, abreujat com '''SS''' o [[Fitxer:Schutzstaffel SS SVG1.1.svg|14px|Runic ↯↯]], segons l'estilització [[rúnica]]) fou una organització de seguretat del [[NSDAP]], el partit nazi.

== Els orígens ==
L'SS va ser un grup format inicialment l'any 1923, com a companyia que formava part de les Sturmabteilung (SA) amb l'objectiu principal de protegir els membres més veterans del NSDAP a les reunions, discursos o altres events polítics. Al principi, va ser nomenada Stabswache (guàrdia personal).

Al començament, va estar dirigida per Emil Maurice, un Freikorps, i el grup de les SS original estava format per només vuit homes. Després del cop d'estat fallit a Baviera el 1923, les SA i les Stabswache van ser prohibides fins que reapareixeren el 1925.

L'any 1925, van canviar el nom a Strosstruppen (tropes de xoc) i la seva funció original va consistir en la protecció d'Adolf Hitler mentre desenvolupés les funcions i els events de l'agenda del NSDAP.

En aquell mateix any, les Strosstruppen es van expandir a nivell nacional i tornaren a canviar de nom, aquest cop a Schutzstaffel (SS). Les noves SS van ser reorganitzades per a funcionar com una protecció per els diversos líders del NSDAP per tot el territori alemany,

== La presa de poder de Hitler ==
Després de l'arribada al poder d'Adolf Hitler, l'SS es va transformar en una organització estatal, i els seus membres superiors, funcionaris. La resta de membres es van considerar voluntaris a temps parcial, i es va crear la ''Allgemeine-SS'' per encabir-los. A la tardor de 1933, els guardaespatlles d'Adolf Hitler van rellevar la guàrdia de la cancelleria com protectors del [[Canceller]] d'Alemanya. 

L'abril de 1934 l'SS va prendre el control de la [[Gestapo]], que fins llavors era la policia secreta prussiana que es transformaria en la policia secreta alemanya. Després de la [[Nit dels ganivets llargs]], l'SS va patir una gran reorganització, i a l'estiu ja controlaven els [[Camps de concentració nazis]].

Mentre el [[NSDAP|Partit Nazi]] anava monopolitzant el poder polític a Alemanya, les funcions claus de l'estat, com la policia, les anaven absorbint els Schutzstaffel, mentre que moltes organitzacions de l'SS es van transformar en agències governamentals. Per mantenir el poder polític del [[NSDAP|Partit Nazi]], l'SS va tenir autorització per establir a les policies secretes, la [[Gestapo]] i la [[Sipo]], posant de fet l'SS per sobre de la llei.

== L'SS durant la Segona Guerra Mundial ==
Els nazis van convertir l'SS en una unitat d'elit, la 'guàrdia pretoriana', amb el seu personal seleccionat seguint els criteris del que creien puresa racial, amb una lleialtat incondicional al [[Führer]] i al [[NSDAP|Partit Nazi]]. Vestien uniformes i insígnies que els diferenciaven de la resta de militars i membres del partit. 

Les [[Waffen-SS]], l'ala militar de l'SS, van evolucionar fins a convertir-se en un segon exèrcit alemany, a part del regular, la [[Wehrmacht]]. Inicialment, els seus membres eren voluntaris, però amb el decurs de la guerra, i amb la capacitat militar alemanya esvaint-se, el [[1944]] els seus membres s'escollien a sort entre la població masculina, molts d'ells joves menors de 18 anys.

L'SS va ser també un instrument de terror durant l'[[Holocaust]]. [[Heinrich Himmler]], el seu líder, va ser un dels arquitectes de la [[Solució final]]. L'SS va assassinar uns vuit milions de persones, la majoria [[jueu]]s en els territoris ocupats durant la guerra. L'SS va ser la responsable d'establir i operar els camps de concentració i els camps d'extermini, en què milions de persones van morir per maltractaments, explotació, malnutrició, experiments mèdics o neteja ètnica. 

Una vegada acabada la guerra, els jutges dels [[Judicis de Nuremberg]] van declarar l'SS com l'organització criminal responsable de la implementació del [[Genocidi]] i de cometre [[Crim de guerra|crims de guerra]] i [[Crim contra la humanitat|crims contra la humanitat]].

== Denominació i graduació de l'SS (grafia alemanya-catalana) ==

{{AP|Gradació dels càrrecs a les SS}}

* ''SS. Schutzstaffel'': 'esquadres de protecció, als inicis destinades a la protecció del ''Führer'' i membres rellevants del partit Nazi.
* ''Totenkopf'' o ''Totenkopfverband'': secció paramilitar de les SS.
* ''[[Reichsführer|Reichsführer SS]]'' o ''SS Reichsführer'': cap dels SS, equivalent a un mariscal de camp. El grau més alt de les SS.
* ''[[Obergruppenführer|SS Obergruppenführer]]'': dins els SS, equivalent de tinent general
* ''[[Gruppenführer|SS Gruppenführer]]'': General de divisió.
* ''[[Obergruppenführer|SS Obergruppenführer]]'': el superior dels ''SS Gruppenführer''.
* ''[[Standartenführer|SS Standartenführer]]'': coronel de las SS.
* ''[[Obersturmbannführer|SS Obersturmbannführer]]'': dins els SS, l'equivalent d'un tinent coronel.
* ''[[Sturmbannführer|SS Sturmbannführer]]'': comandant dels SS.
* ''[[Hauptsturmführer|SS Hauptsturmführer]]'': dins els SS, equivalent a capità
* ''[[Obersturmführer|SS Obersturmführer]]'': tinent dels SS.
* ''[[Hauptscharführer|SS Hauptscharführer]]'': brigada
* ''[[Oberscharführer|SS Oberscharführer]]'': dins els SS, l'equivalent de sergent
* ''[[Scharführer|SS Scharführer]]'': sergent primer.

{{Nazisme}}
{{Commonscat}}
{{Autoritat}}

{{cal coor}}
[[Categoria:SS| ]]
{{Enllaç AD|sw}}</text>
      <sha1>edynw88otqbvsilxmmiwwfjegzup4ic</sha1>
      <model>wikitext</model>
      <format>text/x-wiki</format>
    </revision>
  </page>