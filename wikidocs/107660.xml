<page>
    <title>Orde de la Victòria</title>
    <ns>0</ns>
    <id>107660</id>
    <revision>
      <id>13563105</id>
      <parentid>13563104</parentid>
      <timestamp>2014-06-09T12:02:20Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: revocat al [[1989  revocat el [[1989</comment>
      <text>[[Fitxer:Order of Victory.jpg|thumb|300px|La medalla de l''''orde de la Victòria''']]
L''''Orde de la Victòria''' (en rus: Орден Победa) era la més alta condecoració militar de la [[Unió Soviètica]] i una de les més escasses del món. L'orde era lliurada per ''una reeixida operació en el marc d'un o diversos fronts que tingui com a resultat un canvi a favor de l'[[Exèrcit Roig]].'' En la seva història ha estat lliurada vint vegades a tretze líders, amb una revocació.

És la condecoració militar més alta de l'URSS. Com a deferència especial, al Kremlin de Moscou hi ha una [[placa commemorativa]] on apareix el nom de tots els cavallers de l'orde. 

Penja a l'esquerra del pit, a uns 12-14cm per damunt del cinturó. El galó se situa davant de tots els altres.

==Història==

Va ser instituïda pel Decret de la Presidència del Consell Superior de l'URSS del [[8 de novembre]] de [[1943]]. Pel decret de la Presidència del Consell Superior de l'URSS del [[18 d'agost]] de [[1944]] es confirmaren el disseny i la descripció de la cinta, així com l'ordre de la posició de la insígnia i del galó (es va instituir simultàniament amb l'[[Orde de Glòria]]).
La seva concessió només pot atorgar-se per Decret de la Presidència del Consell Superior de l'URSS. 

L'orde va ser proposada pel [[coronel]] N. S. Neyelov, el qual servia a les casernes generals de l'Exèrcit Roig als voltants del juny del [[1943]]. El nom suggerit pel coronel va ser '''Orde de la Fidelitat a la Mare Pàtria'''. No obstant això se li va donar el nom actual a la fi d'octubre d'aquell any, i finalment adoptada el [[8 de novembre]] de 1943. El projecte aprovat era del pintor A.I. Kuznetsov (autor també de l'[[Orde de la Guerra Patriòtica]]), però es decidí que sobre el medalló apareixeria la imatge de la torre Spasskaya del Kremlin en lloc de l'[[escut de la Unió Soviètica]]. 

La primera vegada que es va atorgar va ser el [[10 d'abril]] de [[1944]] a [[Aleksandr Vassilevski]] i [[Gueorgui Júkov]]. Cadascuna d'elles va ser atorgada al llarg de la [[Segona Guerra Mundial]], excepte a [[Leonid Bréjnev]], que va ser condecorat l'any [[1978]]. També va ser atorgada als màxims comandants de les [[Aliats de la Segona Guerra Mundial|Forces Aliades]].

Actualment, totes les condecoracions atorgades als caps militars soviètics es troben al fons de diamants de Rússia, la concedida a Eisenhower està al seu museu commemoratiu a Abilene (Kansas), la del Mariscal Tito està al museu 25 de maig de Belgrad, i la del Mariscal Montgomery es troba al Museu Imperial de Guerra de Londres. La concedida al rei Miquel I es troba en una col·lecció privada, sembla que venuda per un parent del dictador Ceaucescu.

El seu cost el 1945 era de £3750.

==La Insígnia==

La insígnia de l'Orde estava confeccionada de [[platí]], amb la forma d'estrella de cinc braços de 72 mm de diàmetre. L'estrella estava decorada per 150 diamants que en total pesaven 3.2 grams, mentre que els braços de l'estrella estava feta de robins. Al centre hi havia un medalló d'esmalt blau, amb la imatge de la muralla del [[Kremlin de Moscou]], el [[Mausoleu de Lenin]] i la [[Muralla i torres del Kremlin de Moscou|Torre Spasskaia]] en or, envoltada per cintes de blat també d'or. Les paraules '''CCCP''' ('''URSS''') apareixen en la zona superior, mentre que les de Победа (Victòria) en la part de baix. Cadascuna era confeccionada per un joier, i el creador del seu disseny és desconegut, encara que se sap que [[Ióssif Stalin|Stalin]] el va aprovar el [[20 d'octubre]] de [[1943]]. 

La cinta de l'Orde va ser creada tenint en consideració diverses altres ordes soviètiques: la franja vermella del mig de 13 mm per l’[[Orde de Lenin]]. Als costats hi ha 5 barres de 3 mm separades per una franja blanca de 0,5 mm. Els colors són verd per l'[[Orde de Suvórov]], blau per l'[[Orde de Kutúzov]], vermell per l'[[Orde d'Alexandre Nevski]], blau cel per l'[[Orde de Bogdan Khmelnitsky]] i taronja amb una línia negre central per l'[[Orde de Glòria]]. 

La longitud del galó és una de les majors presentades pel Govern Soviètic (46mm, el doble de l'habitual), això no obstant, l'orde normalment es lluïa íntegrament (sobre l'uniforme de parada). Sobre l'uniforme de camp, el galó se situava a dalt de tot, sent el primer galó de la barra.

==Condecorats==
[[Fitxer:Ordervictory rib.png|right|thumb|Cinta de l'orde]]

===Dues vegades===

*[[Ióssif Stalin]] - [[29 de juliol|29/7]]/[[1944]] per l'alliberament d'Ucraïna - [[26 de juny|26/6]]/[[1945]] per la [[Front Oriental de la Segona Guerra Mundial|Victòria sobre Alemanya]]
*[[Gueorgui Júkov]] - [[10 d'abril|10/4]]/[[1944]] per l'alliberament d'Ucraïna - [[30 de març|30/3]]/[[1945]] per la [[Batalla de Berlín|Captura de Berlín]]
*[[Aleksandr Vassilevski]] - [[10 d'abril|10/4]]/[[1944]] per l'alliberament d'Ucraïna - [[8 de setembre|8/9]]/[[1945]] per la [[Ofensiva de Prússia Oriental|conquesta de Prússia Oriental]]

===Una vegada===

*[[Aleksei Antónov]] - [[4 de juny|4/6]]/[[1945]] per la planificació de les operacions de combat i la coordinació de les accions dels Fronts
*[[Leonid Govorov]] - [[31 de maig|31/5]]/[[1945]] per l'[[Ofensiva del Bàltic|Alliberament dels Països Bàltics]]
*[[Ivan Koniev]] - [[30 de març|30/3]]/[[1945]] per [[Ofensiva del Vístula-Oder|l'Alliberament de Polònia i la conquesta de l'Oder]]
*[[Rodion Malinovski]] - [[26 d'abril|26/4]]/[[1945]] per [[Ofensiva de Viena|l'alliberament d'Hongria i Àustria]]
*[[Kiril Meretskov]] - [[8 de setembre|8/9]]/[[1945]] per la [[Operació Tempesta d'Agost|Victòria sobre Japó]].
*[[Konstantin Rokossovski]] - [[30 de març|30/3]]/[[1945]] per l'[[Operació Ofensiva Lublin-Brest|Alliberament de Polònia]]
*[[Semión Timoshenko]] - [[4 de juny|4/6]]/[[1945]] - per la planificació de les operacions de combat i la coordinació de les accions dels Fronts
*[[Fiodor Tolbukhin]] - [[26 d'abril|26/4]]/[[1945]] per [[Ofensiva de Viena|l'alliberament d'Hongria i Àustria]]
*[[Leonid Bréjnev]] (condecorat el [[1978]], revocat el [[1989]])

===Receptors internacionals===
*{{bandera|EUA}} [[Dwight David Eisenhower|Dwight Eisenhower]] ([[Estats Units]]) - [[4 de juny|4/6]]/[[1945]] - Comandant Suprem de les Forces Aliades a Europa
*{{bandera|YUG}} [[Josip Broz Tito]] ([[República Federal Socialista de Iugoslàvia|Iugoslàvia]]) - [[9 de setembre|9/9]]/[[1945]] – Comandant Suprem de l'Exèrcit d'Alliberament Nacional Iugoslau 
*{{bandera|UK}} [[Bernard Law Montgomery|Bernard Montgomery]] ([[Regne Unit]]) - [[5 de juny|5/6]]/[[1945]]
*{{bandera|Polònia}} [[Michal Rola-Zymierski]] ([[Polònia]]) - [[9 d'agost|9/8]]/[[1945]] – Comandant Suprem de l'Exèrcit Polonès (en territori soviètic)
*{{bandera|Romania}} [[Miquel I de Romania]] (l'últim condecorat viu) - [[6 de juliol|6/7]]/[[1945]]

== Enllaços externs ==
{{Commonscat|Order of Victory}}

*[http://distribucionespotemkin.info/medallas-urss-c-31_34.html Condecoracions i medalles de l'URSS]
*[http://marshals.narod.ru/STAR/pobedaen.html Decoracions de l'Orde] {{ru}}.
*[http://www.russian-medals.net/chkord3.htm Orde de la Victòria (1943)] {{en}}. 
*[http://web.archive.org/20051128123501/members.fortunecity.com/stalinmao/Soviet/Orders/Victory/Victory.html Orde de la Victòria] {{en}}.
*[http://www.acadiacom.net/adimag/highest.html Màxims honors] {{en}}.

{{Plantilla:Portal Unió Soviètica}}


{{ORDENA:Orde De La Victoria}}	!--ORDENA generat per bot--
{{Enllaç AB|ru}}

[[Categoria:Condecoracions de la Unió Soviètica|Victòria]]</text>
      <sha1>2ui3558fgra2cbjqzdbavillg16qyxt</sha1>
      <model>wikitext</model>
      <format>text/x-wiki</format>
    </revision>
  </page>