<page>
    <title>Louis Jouvet</title>
    <ns>0</ns>
    <id>800012</id>
    <revision>
      <id>13816370</id>
      <parentid>13405716</parentid>
      <timestamp>2014-07-13T23:15:07Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{actor
| imatge = Louis Jouvet 1913.jpg
| nom imatge = Louis Jouvet (1913)
| mida imatge = 
| nom de naixença = 
| data de naixença = {{Data naixement|1887|12|24}}
| indret de naixença = [[Crozon]] (França)
| data de defunció = {{Data defunció i edat|1951|08|16|1887|12|24}}
| lloc de defunció = [[París]] (França)
| nacionalitat = {{FRA}}
| cònjuge = [[Madeleine Ozeray]]br /Else Collin (1912-?)
| parella actual = 
| papers importants = 
| pàgina web = 
| imdb = 0431212
}}
'''Louis Jouvet''' ([[Crozon]], 24 de desembre de 1887 – [[París]], 16 d'agost de 1951) va ser un actor i director de teatre [[França|francès]].

Per tradició familiar es veié obligat a estudiar la carrera de farmàcia, a París, mentre començava a actuar en el teatre amateur. Aviat li oferiren petits papers a les companyies del ''[[Théâtre Hébertot|Théâtre des Arts]]'', de l'''[[Théâtre de l'Odéon (París)|Odéon]]'' i del ''[[Théatre du Châtelet|Châtelet]]''. Es presentà als exàmens d'ingrés del Conservatori d'Art Dramàtic de París, però el suspengueren tres vegades.

El 1912 es llicencia en farmàcia, però no exerceix l'ofici. Es casa i sobreviu donant classes particulars i fent alguna aparició al cinema. L'any següent, tanmateix, amb el seu amic [[Charles Dullin]] ingressa al ''[[Théâtre du Vieux-Colombier]]'' que ha fundat [[Jacques Copeau]]. En aquesta companyia farà successivament de regidor, decorador, ajudant de direcció i finalment d'actor, cosa que el consagra definitivament en el món del teatre. Aconseguirà vèncer la seva [[tartamudesa]] amb una tècnica de vocalització i de pronúncia sincopada que el caracteritzarà tota la vida.

Quan esclata la [[Primera Guerra Mundial]], és mobilitzat com a sanitari, però el 1917 és reclamat per la companyia de teatre francès que Copeau i Dillon presentaran al ''Garrick Theater'' de [[Nova York]]. L'èxit mediocre d'aquesta aventura comportarà el refradament de les relacions amb Copeau, i tot i que el 1920 reobren el ''Vieux-Colombier'' de París, dos anys després la ruptura és total. Jouvet formarà la seva pròpia companyia amb residència al ''[[Théâtre des Champs-Élysées]]'', on tindrà el primer èxit esclatant: la representació de ''Knock o el triomf de la medicina'', de [[Jules Romains]], que assolirà les mil cinc-centes representacions.

El 1927 formà el grup Cartel des Quatre amb Charles Dullin, [[Gaston Baty]] i [[Georges Pitoëff]], que maldaven per divulgar el teatre d'alta qualitat no comercial, l'anomenat “teatre descentralitzat popular”. L'any següent conegué el dramaturg [[Jean Giraudoux]] i hi féu una gran amistat.

El 1935 passa a dirigir el ''[[Théatre de l'Athenée]]'', on aconseguirà nombrosos èxits amb obres del repertori clàssic, especialment [[Molière]], i l'estrena de força obres de del seu amic Giraudoux. Tot i que aquest el proposa per dirigir la ''[[Comédie-Française]]'', Jouvet s'estimarà més continuar amb la direcció de l'''Atenée''.

Després de la derrota francesa al començament de la [[Segona Guerra Mundial]], Louis Jouvet assumirà la direcció dels teatres nacionals, però aviat es traslladarà a [[Sud-amèrica]] amb la seva companyia de l'''Athenée''. S'instal·len a [[Rio de Janeiro]], i allí s'adona que és utilitzat pels governs alemany [[nazi]] i el de [[Govern de Vichy|Vichy]] per a la seva propaganda exterior. Aquest fet i el que la seva ajudant de direcció [[Charlotte Delbo]], que s'ha unit a la [[Resistència francesa|Resistència]], sigui deportada a [[Auschwitz]], provoquen que Jouvet trenqui tota relació amb el govern col·laboracionista francès.

El 1945 tornà a França. Fou rebut pel general [[Charles de Gaulle|De Gaulle]], que més tard (1950) li atorgà la [[Legió d'Honor]]. Reobrí el ''[[Théâtre de l'Athenée]]'', que des d'aleshores s'anomenà ''Athenée-Louis-Jouvet''. Hi tingué els majors èxits de la carrera com a director amb ''La boja de Chaillot'', de Jean Giraudoux (1945) i ''El diable i el bon Déu'', de [[Jean-Paul Sartre]].

Tot i preferir sempre el teatre, al llarg de la seva vida intervingué en una trentena de films a les ordres d'importants directors, com ara [[Robert Siodmak]], [[Jean Renoir]], [[Marcel Carné]] i [[Erich von Stroheim]].

Morí de sobte al ''Théatre de l'Athenée'', durant un assaig d'''El poder i la glòria'', de [[Graham Greene]].

== Enllaços externs ==
{{Commonscat|Louis Jouvet}}

* {{imdb name| id=0431212}}
* {{ibdb name| id=15251}}
* {{tcmdb name| id=97135}}
* {{AllRovi name|36388}}
* {{yahoomovies name| id=1800044563}}
* {{findagrave| id=7756442}}
{{Autoritat}}
{{ORDENA:Jouvet, Louis}}
[[Categoria:Actors de teatre francesos]]
[[Categoria:Directors de teatre francesos]]
[[Categoria:Militars francesos de la Primera Guerra Mundial]]
[[Categoria:Oficials de la Legió d'Honor]]</text>
      <sha1>9hq5j0zn4n7eusr0dxasbc8t3jqs8zn</sha1>
      <model>wikitext</model>
      <format>text/x-wiki</format>
    </revision>
  </page>