<page>
    <title>Motocròs</title>
    <ns>0</ns>
    <id>47606</id>
    <revision>
      <id>14004709</id>
      <parentid>13969939</parentid>
      <timestamp>2014-09-03T18:03:43Z</timestamp>
      <contributor>
        <username>Peprovira</username>
        <id>39989</id>
      </contributor>
      <minor></minor>
      <comment>/* Dels 70 a l'actualitat */ enllaç</comment>
      <text>[[Fitxer:MotoX racing03 edit.jpg|thumb|250px|Cursa de motocròs a [[Austràlia]]]]
El '''motocròs''' és una modalitat de [[motociclisme]] que consisteix a disputar curses de velocitat en un circuit de terreny accidentat a camp obert i en la qual diferents participants disputen una cursa amb l'objectiu d'arribar primer a la meta. Els obstacles són formats normalment per desnivells, rampes, camins empedregats, passos de riu, etc., i es procura que només una desena part del recorregut sigui transitable òptimament. Els pilots fan servir motocicletes especials, amb manillar alt, parafangs molt separats de les rodes i rodes amb tacs de goma per tal d'aconseguir més adherència al terreny

==Història==
[[Fitxer:Motocross near Tankersley.jpg|250px|thumb|right|Cursa a Tankersley (Anglaterra) el 2008]]
La manca de recerca històrica envers aquest esport no permet indicar un lloc i data d'aparició concreta; els historiadors i estudiosos del motociclisme tendeixen a assumir, a causa de la denominació Motocròs, que l'esport s'originà en territori [[França|francès]],ref name=History of Motocross{{ref-web|url=http://www.motorcyclemuseum.org/exhibits/MX/history.asp |títol=The History of Motocross: Part One. The birth of motocross: 1924 through 1939 |consulta=14 octubre 2009|obra=motorcyclemuseum.org|editor=|data=|format=|llengua=anglès}}/ref però tot sembla indicar que el seu origen fou [[Anglaterra|anglès]]: fruit de l'evolució del [[Scott Trial]], el [[1924]] s'organitzà la primera cursa d'allò que acabaria esdevenint motocròs a la població de Camberley (comtat de [[Surrey]]),ref[[#lfraile|Egea 2000]]: «Historia del motocross» p. 33/ref la «''Southern Scott Scramble''», nascuda fruit de la rivalitat entre els pilots anglesos. Es tractà d'una cursa camp a través de 2,5 milles on l'únic factor que es tindria en compte seria la velocitat (no l'habilitat, com al [[trial]]). Aquesta nova versió s'anomenà ''Scramble''.ref name=History of Motocross/

L'historiador Bryan Stealey ha escrit a ''Racer X Illustrated'': ''«L{{'}}''Scrambling'' va ser ràpidament reconegut com el pròxim gran repte en ambdós costats del [[Canal de la Mànega]]. Els francesos van adoptar la nova forma de motociclisme i li varen donar un lleuger canvi d'imatge: l'escurçament de les pistes i l'addició de voltes i un seguit d'obstacle artificials (com ara salts i altres). També li varen canviar el nom a 'Moto-Cross' - una combinació de moto i cross country»''.ref name=History of Motocross/

[[Fitxer:Stefan Everts WM2005.jpg|thumb|left|250px|[[Stefan Everts]], deu vegades [[Campionat del Món de motocròs|Campió del Món]]]]
Durant la [[dècada de 1930]] l'esport adquirí gran popularitat a Anglaterra. Els fabricants anglesos, com ara [[BSA]] (Birmingham Small Arms Company), [[Norton Motorcycles (UK) Ltd|Norton]], [[Matchless]], [[New Imperial]], [[Rudge]] i [[AJS]] hi esmerçaren molts esforços, essent BSA la marca que aconseguí més èxits. La dècada de 1930 és considerada l'època d'or del motocròs a Anglaterra.ref name=History of Motocross/

Inicialment, les [[motocicleta|motocicletes]] emprades diferien molt poc de les de carretera. L'activitat competitiva facilità la incorporació de millores tècniques: els xassissos rígids varen donar lloc a la suspensió en la dècada de 1930, i la forquilla basculant posterior s'incorporà durant la [[anys 50|dècada de 1950]] (força anys abans que fos incorporada en la majoria de motos de carretera).ref name=History of Motocross; Part 2{{ref-web|url=http://www.motorcyclemuseum.org/exhibits/mx/history2.asp |títol=The History of Motocross: Part Two. Motocross goes International. 1947 through 1965 |consulta=14 octubre 2009|obra=motorcyclemuseum.org|editor=|data=|format=|llengua=anglès}}/ref

Després de l'aturada que suposà la [[Segona Guerra Mundial]], el motocròs seguí augmentant la seva popularitat. Durant la [[dècada de 1940]], la competició fou dominada per la companyia anglesa BSA (la qual es convertí en el principal fabricant mundial de motocicletes) i els seus pilots.ref name=History of Motocross; Part 2/ 

El [[1947]], la federació nacional de motociclisme dels [[Països Baixos]] decidí d'organitzar una competició per als diferents equips nacionals. Només tres països varen participar-hi: Holanda, [[Bèlgica]] i el [[Regne Unit]] (que en resultà guanyador tot superant els pilots belgues per tan sols nou segons).ref name=History of Motocross; Part 2/ Aquest va ser el començament del [[Motocròs de les Nacions]]. La popularitat del motocròs es demostra clarament en la seva segona edició a La Fraineuse (Bèlgica), on 30.000 espectadors van assistir a veure les estrelles internacionals.ref name=History of Motocross; Part 2/

[[Fitxer:Ken Roczen.Motocross Jump.jpg|250px|thumb|Ken Roczen el 2007]]
El {{MXEC|1952}}, la [[FIM]] organitzà el primer campionat Europeu, el qual es convertiria en [[Campionat del Món de motocròs|Campionat mundial]] el {{MXWC|1957}}.ref name=History of Motocross; Part 2/ Noves marques s'incorporarien a la competició, com ara les europees [[Husqvarna]] ([[Suècia]]), [[CZ]] ([[Txecoslovàquia]]) o [[Greeves]] (Regne Unit). Els motors de [[Motor de dos temps|dos temps]] desplaçarien la tecnologia dels [[Motor de quatre temps|quatre temps]] durant la [[dècada de 1960]], al final de la qual les marques [[Japó|japoneses]], encapçalades per [[Suzuki]], començaren a competir a nivell internacional.ref name=History of Motocross; Part 2/ Paral·lelament al que s'esdevenia a Europa, al continent americà el motocròs també gaudia de gran popularitat: l'any [[1972]] al ''Los Angeles Memorial Coliseum'' ([[Los Angeles]], [[Estats Units d'Amèrica]]) s'organitzà el primer motocròs en un estadi, originant-se així el [[supercross]]. 

El domini de pilots europeus deixà pas, a inici de la [[dècada de 1980]], al domini de pilots nord-americans. Cap a finals de [[segle XX]] els fabricants tornaren a la tecnologia de quatre temps i, així mateix, el domini de les darreres dècades protagonitzat pels fabricants japonesos es veié posat en dubte pel ressorgiment de marques europees, com ara Husqvarna, [[Husaberg]] i [[KTM]]. 

Darrerament l'esport del motocròs ha evolucionat fins a donar pas a diferents subdisciplines, com ara les competicions d'estadi (Supercròs), el [[Motocròs Freestyle]] (FMX) -en els quals els pilots són jutjats pels seus salts i habilitats acrobàtiques aèries- o el [[Supermoto]], on es combina el [[fora d'asfalt]] amb l'asfalt. Cal esmentar també el [[sidecarcross]], modalitat caracteritzada per l'ús de [[sidecar]] que gaudeix de força acceptació a diversos països europeus.

== Els Circuits==
=== Característiques principals===
[[Fitxer:Hawkstone international 2007 hawkstone hill 01 jamie clarke.jpg|250px|thumb|right|Circuit de Hawkstone, Anglaterra]]
El reglament de la Federació Internacional de Motociclisme (FIM) especifica, i detalla, les característiques dels circuits.ref{{ref-web|url=http://www.fim-live.com/fileadmin/alfresco/Codes_et_reglements/STANDARDS_MOTOCROSS_Eng.pdf |títol=FIM Standards for Motocross, Arenacross/Supercross and SuperMoto circuits 2009 |consulta=14 octubre 2009|obra=fim-live.com|editor=FIM|data=|format=PDF|llengua=anglès}}/ref

Quant a la pista on transcorre la cursa indica: Els materials utilitzats en el curs han de ser naturals (sorra, brutícia, etc.). La composició i la preparació de la superfície del recorregut ha d'ésser capaç de retenir l'aigua, per tal de facilitat el manteniment i atorgar una bona tracció. El curs no ha de creuar un tram d'aigües profundes i no ha de ser molt rocosa o pedregosa (i parant especial atenció a l'eliminació de pedres). L'ús de formigó o superfícies pavimentades en el recorregut està prohibit. La longitud del recorregut oscil·la entre els 1.600 i 4.800 [[metre|metres]],ref[[#lfraile|Egea 2000]]: «Las carreras de motocross» p. 37/ref existint un límit màxim de 1.750 m per a determinades categories. Quant a l'amplada d'aquest es marca un mínim de 5 metres (tot recomanant 8 metres d'amplada).ref{{ref-web|url=http://www.fim-live.com/fileadmin/alfresco/Codes_et_reglements/STANDARDS_MOTOCROSS_Eng.pdf |títol=FIM Standards for Motocross, Arenacross/Supercross and SuperMoto circuits 2009 |consulta=14 octubre 2009|obra=fim-live.com|editor=FIM|pàgines=Pàg. 8|data=|format=PDF|llengua=anglès}}/ref

====La graella de sortida====
La graella de sortida ha de tenir una barra transversal d'un mínim de 50 cm d'alt, que cau al senyal de sortida. L'amplada de la graella ha de permetre sortir un mínim de 30 pilots individuals o 15 sidecars, l'un al costat de l'altre (les motos ocupen aproximadament un metre d'ample, mentre que els sidecars n'ocupen dos). A la graella, els pilots es col·loquen a lloc amb el motor en marxa i, quan correspon, l'oficial aixeca el cartell indicant que falten 15 segons per a la sortida, i després un altre indicant que en falten 5. Les sortides nul·les s'assenyalen amb un llum vermell.ref name=enc{{Ref-llibre 
|capítol=Motocross - Supercross
|pàgines=p. 352
|editor=Fortin, Jacques (Editor)
|cognom=Fourny
|nom=Denis
|cognom2=Fradette
|nom2=Benoit
|cognom3=Gounelle
|nom3=Jean
|coautors=i altres
|títol=Enciclopedia visual de los deportes
|data=2008 
|editorial=Editorial Paidotribo
|lloc= Badalona
|llengua=castellà
|isbn=978-84-8019-984-1}}/ref

=== Circuits destacats ===
Entre els circuits de motocròs internacionals més famosos hi destaquen els de [[Sint Anthonis]] ([[Països Baixos]], on durant anys se celebrà el [[Motocross der Azen]]), [[Namur]] ([[Bèlgica]]), [[Circuit de Brands Hatch|Brands Hatch]] i [[Hawkstone Park]] ([[Regne Unit]]), [[Wohlen]] ([[Suïssa]]), [[Carlsbad (Califòrnia)|Carlsbad]] i [[Unadilla (Nova York)|Unadilla]] ([[EUA]]), [[Maggiora]] ([[Itàlia]]) i [[Circuit de Bellpuig|Bellpuig]] ([[Principat de Catalunya|Catalunya]], on durant anys hi hagué també el [[Circuit del Vallès]] per als GP de 250 [[centímetre cúbic|cc]] i el de [[Montgai]] per als de 125 cc).

== Les motocicletes ==
{{Article principal|Tipus de motocicletes#Motocròs}}
=== Característiques dels vehicles ===
[[Fitxer:Husqvarna_CR_125.jpg|250px|thumb|Una Husqvarna sueca de 125 cc]]
[[Fitxer:Boxes KTM.JPG|250px|thumb|right|Les KTM austríaques]]
El reglament de la Federació Internacional de Motociclisme (FIM) especifica, i detalla, les característiques dels vehicles.ref{{ref-web|url=http://www.fim-live.com/fileadmin/alfresco/Codes_et_reglements/Tech_CMS_en.pdf |títol=Technical Rules General Section Motocross (Including Rules for Quads and Snowcross) Trial Enduro (Including Rules for Cross-Country Rallies) Track Racing (Including Rules for Motoball) 2009 |consulta=14 octubre 2009|obra=fim-live.com|editor=FIM|pàgines=|data=|format=PDF|llengua=anglès}}/ref

En la introducció d'aquest s'especifica una definició de motocicleta: «''El Terme [[motocicleta]] s'aplica a tots els vehicles de, en principi, menys de quatre rodes, propulsats per un motor i dissenyats essencialment per al transport d'una o més persones de les quals un és el conductor del vehicle. Les rodes han de, normalment, mantenir contacte amb el terra, excepte momentàniament o en determinades circumstàncies excepcionals. A més, per tal de travessar certes superfícies d'una o totes les rodes poden ser substituïdes per esquís, rodets o cadenes.''». Partint d'aquesta definició la FIM divideix les motocicletes en diferents grups: 
* '''Categoria I''' : motocicletes propulsades per una roda 
** '''Grup A1''' - (Només Motos) Vehicles de dues rodes que marquen tan sols una traça (o pista) sobre el terreny.
** '''Grup B1''' - Vehicles de tres rodes, que marquen dues pistes sobre el terreny, que consisteix en una la fabricació d'una motocicleta d'una pista i un [[sidecar]] per a un passatger.
** '''Grup B2''' - Vehicles de tres rodes, marcant dues o tres pistes a terra, amb un sidecar fixat de manera permanent, formant una unitat integral completa. Si es fan tres pistes, el centre de la línia de les dues empremtes de les rodes no ha de ser superior a 75 mm de separació.
* '''Categoria II''' : Vehicles especials propulsats per una o més rodes no inclosos en la categoria I 
** Grup C - motocicletes amb dues rodes de tracció
** Grup D - Vehicles de tres rodes impulsats per dues d'elles
** Grup E - Motos de neu
** Grup F - ''Sprinters'' i ''Dragsters''

Així mateix es defineix una Tercera categoria que inclou els vehicles elèctrics.

Cada categoria és subdividida en diferents categories atenent principalment al [[centímetre cúbic|cubicatge]] i el [[Motor de combustió|cicle]] dels motors de propulsió.

=== Principals fabricants ===
Algunes de les principals empreses que fabriquen o han fabricat motocicletes de motocròs:

{| class=wikitable sortable
|-
! País
! Empreses fabricants
! Empreses que ja no en fabriquen
|-
|{{BEL}}|| - ||{{bike|FN}}
|-
|{{UK}}|| - || {{bike|Triumph}}, {{bike|Norton}}, {{bike|Ariel}}, [[BSA]],br[[AJS]], [[Matchless]], [[Greeves]], [[CCM]]
|-
|{{GER}}|| - || [[Maico]], [[Zündapp]]
|-
|{{CZE}}|| - || [[CZ]], [[Jawa]]
|-
|{{ITA}}|| [[Cagiva]] || [[Ancillotti]], [[SWM]], [[Gilera]], [[Beta (motocicleta)|Beta]]
|-
|{{CAT}}|| [[Gas Gas]] || [[Bultaco]], {{bike|Montesa}}, [[OSSA]], {{bike|Derbi}}
|-
|{{AUT}}|| [[KTM]] || [[Puch]]
|-
|{{SWE}}|| [[Husqvarna]]br[[Husaberg]] || [[Lito]], [[Hedlund]], [[Monark]]
|-
|{{JAP}}|| [[Honda]]br{{bike|Kawasaki}}br[[Suzuki]]br[[Yamaha Motor Corporation|Yamaha]]|| [[Hodaka]]
|-
|}

=== Galeria d'imatges de models ===

gallery perrow=5
Image:Husqvarna_19XX.jpg|Husqvarna 500 (anys 60)
Image:Matchless MX motorcycle 196xx.jpg|Matchless dels anys 60
Image:BSA Motocross Bike 196x.jpg|BSA de mitjans dels anys 60
Image:Montesa Cappra GP 250 1968 2.JPG|Montesa ''Cappra'' (1968)
Image:1974.5 Maico 400.jpg|Maico 400 ''GP'' (1974)
Image:Bultaco Pursang 250cc 1975.jpg|Bultaco ''Pursang'' (1975)
Image:KTM_250_MX_1.jpg|KTM 250 cc (1977)
Image:Kawasaki_KX450_2.jpeg|Kawasaki ''KX'' 450 (2006)
Image:Yamaha YZ450F.jpg|Yamaha ''YZ'' 450 (2009)
Image:Honda CRF450R.jpg|Honda ''CRF'' 450 (2009)
/gallery

==Equipament dels pilots==
{{imatge múltiple|direcció=vertical|amplada=150|alineació=right|imatge1=Motocross helmet.JPG|peu1=Un casc de Motocròs|imatge2=Motocross boot.jpeg|peu2=Una bota de Motocròs}}
L'equipament dels pilots és essencial per garantir la seguretat d'aquests. El reglament de la Federació Internacional de Motociclisme (FIM) especifica, i detalla, les característiques principals d'aquest.ref{{ref-web|url=http://www.fim-live.com/fileadmin/alfresco/Codes_et_reglements/Tech_CMS_en.pdf |títol=Technical Rules General Section Motocross (Including Rules for Quads and Snowcross) Trial Enduro (Including Rules for Cross-Country Rallies) Track Racing (Including Rules for Motoball) 2009 |consulta=14 octubre 2009|obra=fim-live.com|editor=FIM|pàgines=Pàgs. 21 a 23 i 48|data=|format=PDF|llengua=anglès}}/ref

El conductor, i el passatger si s'escau, ha de portar pantalons i guants d'un material resistent de qualitats, com a mínim, equivalents a peces confeccionades en pell de vaca d'1,5 cm de gruix.
Els pilots han de dur botes de cuir, o un material equivalent, amb una alçada de fins a sota genoll. Per tal de prevenir les abrasions, en cas d'accident, els braços dels pilots i passatgers
han de ser totalment coberts per una peça de protecció d'un material adequat. És obligatori per a tots els participants que han pres part en els entrenaments i les carreres portar un casc de protecció. El casc ha d'estar ben subjectat i en bones condicions i ha de tenir sistema de retenció de tipus corretja de barbeta . L'ús d'ulleres protectores és permès. A la pràctica tots aquests elements són emprats junt amb altres:

*Botes, proporcionen una protecció essencial contra pedres llançades per altres participants o caigudes.
*Genolleres, solen ser integrades en els pantalons i tenen per funció evitar lesions en la zona
*Faixa, normalment els pilots s'equipen amb una faixa per tal de protegir els ronyons i la zona lumbar dels sotracs a què sotmeten el seu cos. La zona de l'esquena d'aquesta faixa sol ser rígida per tal de mirar de mantenir l'esquena en una posició correcta.
*Cuirassa, protegeix la part superior del cos (pit, esquena, espatlles i colzes).
*Casc, és essencial per a aquest tipus de pràctiques, de vegades incorporen un coll ortopèdic, o un tros d'escuma, per tal d'evitar la fractura de les vèrtebres durant una caiguda. El casc té una forma diferent d'un casc de carretera: el mentó és més prominent i l'absència de la cimera requereix ulleres o màscara adequada.

== Esports derivats ==
El motocròs ha originat diverses modalitats esportives, practicades tant amb motocicleta com amb altres mitjans de transport. En destaquen aquestes:
* Amb motocicleta:
** [[Sidecarcross]]. Difereix del motocròs pel fet que les motocicletes que s'hi fan servir han de dur incorporat un sidecar, essent, doncs, un esport que es practica en parella (conductor i passatger).
** [[Supercross]]. La diferència amb el motocròs és que en aquesta modalitat els circuits són artificials, instal·lats en recintes ''indoor'' -tancats-, ja sigui sota sostre (en un pavelló poliesportiu, per exemple) o a l'aire lliure (sovint, al mig d'un autòdrom).
** [[Freestyle Motocross]], esport extrem de risc consistent a fer tota mena d'acrobàcies a l'aire mentre se salta amb una motocicleta de motocròs.
** [[Supermotard]] o ''Supermoto'', espècie de barreja entre el motocròs i l'asfalt. Les motocicletes són de motocròs però amb diverses modificacions, especialment pel que fa a les rodes.
** Curses a la platja. Són molt populars als Països Baixos, Bèlgica i nord de França, i consisteixen en curses de motocròs per platges amb molta sorra i dunes. El paradigma n'és l'[[Enduro de Le Touquet]].
* Amb altres mitjans:
** [[BMX]], curses anàlogues a les de motocròs, amb [[bicicleta]].
** [[Autocròs]], curses anàlogues a les de motocròs, amb [[automòbil]].
** ''Snocross'' o ''Snowcross'', curses similars a les de motocròs, amb [[Moto de neu|motos de neu]].
** Es fan també curses similars al motocròs amb [[Quadricicle|quads]].
** Hi ha també espectacles similars als de ''Freestyle Motocross'' realitzats amb bicicletes i amb motos de neu.

== Competicions ==
=== Campionat del Món FIM ===
[[Fitxer:Antonio Cairoli 2008 b.jpg|170px|thumb|right|[[Antonio Cairoli]] al GP del Regne Unit del 2008]]
{{Article principal|Campionat del Món de motocròs}}
La Federació Internacional de Motociclisme organitza anualment el Campionat del Món de motocròs. Les curses es realitzen en diferents circuits d'arreu del món (tot i que gran part d'aquests estan situat a [[Europa]]), entre ells el [[Circuit de Bellpuig]] on se celebra el [[Gran Premi de Catalunya de Motocròs|Gran Premi de Catalunya]].

Cada gran premi es disputa durant dues jornades (cap de setmana) i es realitzen dues curses,ref{{Ref-llibre 
|cognom=Claret
|nom=Salvador
|títol=Viva Montesa, col·lecció Pere Permanyer: Guia de l'exposició de motocicletes
|capítol=El motocròs
|pàgines=p. 45
|data=2003 
|editor=Museu de la Ciència i de la Tècnica de Catalunya
|editorial= Cevagraf, SCCL
|lloc= Barcelona 
|isbn=84-393-5977-2 }}/ref cada una de les quals és comptabilitzada per a la classificació del campionat. El [[Llista de guanyadors de Grans Premis de motocròs|vencedor del gran premi]] és el pilot que aconsegueix millor puntuació en les dues curses i en cas d'empat la puntuació de la segona cursa decideix el guanyador.

Cada cursa té una durada fixa de 35 minuts més dues voltes,ref[[#lfraile|Egea 2000]]: «Sistema de competición» p. 40/ref que sol correspondre a una mitjana de 16 voltes.

====Història====
[[Fitxer:Wolsink Markelo 1979.jpg|thumb|170px|[[Gerrit Wolsink]] al GP dels Països Baixos de 1979]]

Anteriorment conegut com a Campionat d'Europa, l'any [[1957]] s'inaugurà el nou format mundial per aquest campionat. Inicialment comptava amb una única categoria composta per motocicletes de 500 centímetres cúbics. L'any [[1962]] incorporà la categoria de 250 centímetres cúbics i finalment, l'any [[1975]], la categoria de 125.

L'any [[2002]] la [[FIM]] modificà les categories tradicionals tot substituint-les per 3 categories d'acord amb els avenços tecnològics de les motoritzacions.

==== Categories ====
{| class=wikitable style=text-align:center;
! Categoria
! Tipus motor
! Cilindradabr/mínima
! Cilindradabr/màxima
|-
|'''[[MX1]]'''
|2 tempsbr/4 temps
|175br/290
|250br/450
|-
|'''[[MX2]]'''
|2 tempsbr/4 temps
|100br/175
|125br/250
|-
|'''[[MX3]]'''
|2 tempsbr/4 temps
|175br/290
|500br/650
|-
|}

==== Pilots destacats ====
D'entre els campions de motocròs de tots els temps, n'hi ha que han passat a la història bé per la quantitat de títols guanyats, bé per la seva superioritat esportiva vers els altres rivals. A continuació se'n citen alguns dels principals, dividits entre els ''històrics'' (ja retirats) i els que l'any [[2009]] seguien en actiu en competició internacional.

* Pilots històrics
{| class=wikitable sortable style=width:50%; font-size: 90%;
! Pilot
! Campionats del Món
! Darrer títol
|-
| {{Bandera|Bèlgica}} [[Stefan Everts]]
| 10 (4 x MX1, 2 x 500 cc, 3 x 250 cc, 1 x 125 cc)
| [[2006]]
|-
| {{Bandera|Bèlgica}} [[Joël Robert]]
| 6 (6 x 250 cc)
| [[1972]]
|-
| {{Bandera|Bèlgica}} [[Roger De Coster]]
| 5 (5 x 500 cc)
| [[1976]]
|-
| {{Bandera|Bèlgica}} [[Georges Jobé]]
| 5 (3 x 500 cc, 2 x 250 cc)
| [[1992]]
|-
| {{Bandera|Bèlgica}} [[Eric Geboers]]
| 5 (2 x 500 cc, 1 x 250 cc, 2 x 125 cc)
| [[1990]]
|-
| {{Bandera|Bèlgica}} [[Harry Everts]]
| 4 (1 x 250 cc, 3 x 125 cc)
| [[1981]]
|-
| {{Bandera|Suècia}} [[Torsten Hallman]]
| 4 (4 x 250 cc)
| [[1967]]
|-
| {{Bandera|Finlàndia}} [[Heikki Mikkola]]
| 4 (3 x 500 cc, 1 x 250 cc)
| [[1978]]
|-
| {{Bandera|Bèlgica}} [[Gaston Rahier]]
| 3 (3 x 125 cc)
| [[1977]]
|-
| {{Bandera|Suècia}} [[Bengt Åberg]]
| 2 ( 2 x 500 cc)
| [[1970]]
|-
| {{Bandera|Regne Unit}} [[Jeff Smith (motociclista)|Jeff Smith]]
| 2 (2 x 500 cc)
| [[1965]]
|-
| {{Bandera|Suècia}} [[Rolf Tibblin]]
| 2 (2 x 500 cc)
| [[1963]]
|}

* Pilots en actiu
{| class=wikitable sortable style=width:50%; font-size: 90%;
! Pilot
! Campionats del Món
|-
| {{Bandera|Itàlia}} [[Antonio Cairoli]]
| 6 (4 x MX1, 2 x MX2)
|-
| {{Bandera|Occitània}} [[Marvin Musquin]]
| 2 (2 x MX2)
|-
| {{Bandera|Bèlgica}} [[Sven Breugelmans]]
| 2 (2 x MX3 )
|-
| {{Bandera|Bèlgica}} [[Steve Ramon]]
| 2 (1 x MX1, 1 x MX2)
|-
| {{Bandera|Itàlia}} [[David Philippaerts]]
| 1 (MX1)
|-
|}

=== Motocròs de les Nacions ===
{{Article principal|Motocròs de les Nacions}}
Se celebra anualment, essent un dels principals esdeveniments de la temporada. Normalment se celebra un cop acabades les temporades del campionat Mundial i Americà. La prova fou coneguda oficialment com a ''Motocross des Nations'' fins al [[2003]], que va passar a dir-se ''Motocross of Nations''.

La prova té format de seleccions nacionals, cada país competeix amb tres participants dins cada categoria: 250 cc, 450 cc i Open donat un total de 9 participants per país. L'esdeveniment se celebra des de l'any 1947 i cada any canvia el país organitzador.

=== Altres categories i campionats FIM ===
La Federació Internacional també organitza altres campionats paral·lels al campionat mundial. Així la FIM també organitza el Campionat Mundial de Motocròs Femení, el ''Júnior'', de veterans i el de motocròs amb sidecar.ref{{ref-web|url=http://www.fim-live.com/fileadmin/alfresco/Codes_et_reglements/MOTOCROSS_JUNIOR_Eng.pdf |títol=Regulations for FIM Junior, FIM Women's Motocross World Championships and FIM Veteran Motocross World Cup FIM Sidecar Motocross World Championship Appendix 2009 |consulta=14 octubre 2009|obra=fim-live.com|editor=FIM|pàgines=|data=|format=PDF|llengua=anglès}}/ref

==== Campionat del món de Motocròs Femení ====
{{Article principal|Campionat del Món de motocròs femení}}
Campionat del món per a dones d'entre 15 a 50 anys que es competeix en la categoria MX2. 

==== Campionat del món de Motocròs Júnior ====
{{Article principal|Campionat del Món de motocròs júnior}}
Aquest campionat es competeix en les categories de 85cc i 125cc (l'any 2010, s'incorporarà una nova categoria de 65cc).ref{{ref-web|url=http://www.fim-live.com/fileadmin/alfresco/Codes_et_reglements/MOTOCROSS_JUNIOR_Eng.pdf
|títol=Regulations for FIM Junior, FIM Women's Motocross World Championships and FIM Veteran Motocross World Cup FIM Sidecar Motocross World Championship Appendix 2009
|consulta=14 octubre 2009|obra=fim-live.com|editor=FIM|pàgines=Pàgs. 5 a 6|data=|format=PDF|llengua=anglès}}/ref

{| class=wikitable style=text-align:center;
! Categoria
! Edat
|-
|'''65cc'''refCategoria incorporada l'any 2010/ref
| 10 a 12 anys
|-
|'''85cc'''
| 12 a 15 anys
|-
|-
|'''125cc'''
| 15 a 18 anys
|-
|}

==== Campionat del món de Motocròs Veterans ====
{{Article principal|Campionat del Món de motocròs veterans}}
Aquest campionat es corre en les mateixes categories que el campionat mundial, la limitació radica en l'edat dels participants, ja que aquesta he d'ésser d'entre els 40 i els 55 anys.

==== Campionat del món de Sidecarcross ====
{{Article principal|Campionat del Món de sidecarcross}}
Aquest campionat es corre amb motocicletes de Classe B1 i B2 de categoria I; Per a vehicles de dos temps amb cilindrada entre 350cc fins a 750cc, per a vehicles de 4 temps el límit de cilindrada se situa als 1000 cc.

=== Campionat AMA ===
{{Article principal|Campionat AMA de Motocròs}}
El Campionat AMA de Motocròs és el campionat dels Estats Units de motocròs organitzat per l'American Motorcyclist Association ([[AMA]]). Consta de 12 curses (totes en territori dels estats units). Cada cursa es divideix en dues mànegues de 30 minuts més dues voltes cada una i es competeix en les categories de 250cc i 450cc. A causa de la popularitat d'aquest als Estats Units, els patrocinadors hi són molt presents i els pilots tenen ingressos superiors als dels participants en el Campionat del Món de motocròs.

=== Torneig Trans-AMA ===
{{Article principal|Trans-AMA}}
Durant els [[anys 70]] se celebrà als [[EUA]] el campionat de la Trans-AMA, que enfrontava els millors pilots nord-americans amb els campions [[Europa|europeus]].

=== Galeria d'imatges de curses ===
gallery perrow=5 widths=155
Image:Red Bull FIM Motocross of Nations 2008 start grid.jpg|Moment de la sortida
Image:Rennen der MX Masters Kurve kurz nach dem Start.jpg|Primer revolt d'una cursa
Image:Primeiro salto.JPG|Primer salt després de la sortida
Image:MotoX racing edit.jpg|Dos pilots en un revolt
Image:CrossBild Jonas Edberg Hökensås.jpg|Derrapatge controlat en un revolt
Image:Clément Desalle.JPG|Pilot sortint d'un revolt
Image:Motocross jump 2008.jpg|Un pilot saltant
Image:Leok.jpg|Pilot saltant empaitat per un altre
Image:July mx 2004 no003 martin guilford and colin dunkley 01 jamie clarke.jpg|Cursa de [[Sidecarcross]]
Image:Jump.JPG|Salt d'un sidecar
/gallery

== Història del motocròs als Països Catalans ==
[[Fitxer:Montesa Brio Cross 1958.JPG|thumb|right|Montesa Brio Cross de 1960]]
{{Vegeu també|Llista de pilots de motocròs dels Països Catalans|Llista de circuits de motocròs dels Països Catalans}}
A començaments dels [[anys 50]], quan ja feia temps que es coneixia a la [[Catalunya Nord]], el motocròs va entrar a la [[península Ibèrica]] per [[Catalunya]], on aviat es féu popular sobretot a [[Manresa]] i [[Vic]]. En aquesta darrera ciutat, el [[26 de desembre]] de [[1953]] el ''Moto Club Vic'' hi organitzà un ''Motocròs social'' pels voltants del [[Castell d'en Planes]] que aplegà un públic nombrós. Aquesta prova se celebrà anualment d'ençà d'aleshores durant un grapat d'anys i fou coneguda popularment com al [[Motocròs del Fang]], per l'abundància d'aquest element pel circuit que calia recórrer. En aquella època les curses eren ben diferents de les actuals, ja que els corredors sortien d'un en un a intervals d'un minut i havien de recórrer circuits amb tota mena d'entrebancs, com ara roques, guals, terrenys glaçats o molt enfangats, escalinates, corriols, etc. 

Per tal de promocionar el motocròs, [[Rabasa-Derbi|Derbi]] contractà dos especialistes [[Catalunya Nord|nord-catalans]], de cognoms Coll i Marí, amb la missió de fer exhibicions pel [[Principat de Catalunya|Principat]] i arran d'això es construí a [[Granollers]] el primer circuit específic per a la pràctica d'aquesta disciplina.

Els pioners catalans del motocròs foren Jaume Vilaplana, [[Carles Giró i Vila|Carles Giró]], [[Joan Soler Bultó]], [[Oriol Puig Bultó]], Antoni Maseras, els germans Elizalde, els Bertrand ... i el més famós de tots: [[Pere Pi i Parera|Pere Pi]], qui debutà el [[1956]] en una cursa a [[Martorelles]] amb una Derbi. Les motos que feien servir eren sobretot Derbi, [[OSSA]] i [[Montesa (motocicleta)|Montesa]] de carretera amb pneumàtics de cross i quatre retocs més. Les primeres [[Bultaco]] aparegueren a partir de [[1958]], un cop [[Francesc Xavier Bultó]] hagué creat la nova empresa després d'abandonar Montesa.

Al cap d'uns anys el motocròs s'anà escampant per la península, bàsicament pel [[País Basc]] i [[Castella]], fins que el [[1958]] la [[Real Federación Española de Motociclismo|RFME]] (presidida pel català Marià Cugueró), convocà el I [[Campionat d'Espanya de motocròs]] per a [[1959]], en les categories de 250 [[Centímetre cúbic|cc]] i superiors. 

=== Curses internacionals ===
[[Fitxer:Pere Pi Muddy Mx 196x.jpg|thumb|left|Pere Pi amb la Montesa, cap a 1964]]
El [[1960]] es disputà als terrenys d'un antic [[Circuit de Pedralbes de motocròs|camp de golf de Pedralbes]], avui [[Campus de la Diagonal Portal del Coneixement|Zona Universitària]], el ''I Motocròs Internacional de [[Barcelona]]'', que es repetí anualment fins que el {{MXWC|1962}} obtingué la categoria de Gran Premi puntuable per al [[Campionat del Món de motocròs|Campionat del Món]] de 250 cc amb el nom de [[Gran Premi d'Espanya de motocròs 250cc|Gran Premi d'Espanya de motocròs]]. D'ençà de {{MXWC|1964}}, la prova fou organitzada per la [[Penya Motorista 10 x Hora]] ininterrompudament fins al {{MXWC|1983}}, canviant d'emplaçament a mesura que es consolidava: El 1964 es traslladà a [[Santa Coloma de Gramenet]], estrenant davant 20.000 espectadors el [[Circuit de Santa Rosa]] (en terrenys de l'actual barri de Santa Rosa) i el {{MXWC|1968}} es tornà a desplaçar, aquest cop al nou circuit construït en terrenys de la [[Mancomunitat Sabadell-Terrassa]], que aviat es féu famós amb el nom de [[Circuit del Vallès]]. El darrer Gran Premi internacional que acollí aquell circuit fou el de [[sidecarcross]] de [[1984]], puntuable per al [[Campionat del Món de sidecarcross|Campionat del Món]].

Després de passar per [[Montgai]] el {{MXWC|1985}}, el Gran Premi de 250 cc s'estigué uns anys per terres [[Castella|castellanes]] (tret del {{MXWC|1988}}, en què es féu a l'[[Illa d'Eivissa]]) fins que tornà a Catalunya el {{MXWC|2001}}, aquest cop al nou [[Circuit de Motocròs de Catalunya]] de [[Bellpuig]] (també conegut com a ''Circuit de Montperler'') conjuntament amb les altres dues cilindrades (125 i 500 cc).ref name=bp{{ref-web|url=http://www.motocroscat.net/circuit.aspx?id=5 |títol=Història. Dues dècades formant part de l'elit del motocròs |consulta=14 octubre 2009|obra=motocroscat.net|editor=Circuit de Motocròs de Catalunya|pàgines=|data=|format=|llengua=}}/ref Aquesta prova rebé el nom de [[Gran Premi de Catalunya de motocròs|Gran Premi de Catalunya]] a partir de l'edició de {{MXWC|2009}}. 

A banda, durant anys es disputà també el [[Gran Premi d'Espanya de motocròs 125cc|Gran Premi d'Espanya de 125 cc]] al [[Circuit del Cluet]] de [[Montgai]], de 2.000 m i traçat exigent. En aquest circuit el ''Moto Club Segre'' hi organitzava d'ençà de [[1966]] una cursa que el [[1971]] ja era internacional i el {{MXWC|1973}} passà a puntuar per al I [[Campionat d'Europa de motocròs FIM|Campionat d'Europa de motocròs]] de 125 cc, esdevingut mundial el {{MXWC|1975}}. Després de disputar-s'hi ininterrompudament fins al {{MXWC|1986}}, el Gran Premi abandonà aquest circuit i no tornà a Catalunya fins al {{MXWC|1994}}, en què es començà a disputar al Circuit de Montplerler, on es consolidà fins que, a partir del 2001, aquest circuit passà a organitzar el Gran Premi de totes tres cilindrades.ref name=bp /

=== Indústria catalana ===
A mesura que s'escampava el motocròs, els fabricants catalans anaren evolucionant els seus primitius models fent-los cada cop més aptes. Bultaco fou la primera a posar a la venda un model específic per a aquesta disciplina, la ''Sherpa S'' de 1960, disponible en tres cilindrades des de 1962: 100, 125 i 200 cc. Aviat, Montesa millorà l'originari prototipus ''Brio Cross'' de 1960 fins a comercialitzar les primeres [[Montesa Impala#Model_13M|Impala Cross]] de 175 i 250 cc. OSSA passà dels models ''175 4T'' a les primeres ''Stiletto''. Ja a començament dels [[anys 70]] tots tres fabricants disposaven de models altament competitius (Bultaco ''[[Bultaco Pursang|Pursang]]'', Montesa ''[[Montesa Cappra|Cappra]]'' i OSSA ''[[OSSA Phantom|Phantom]]'') que triomfaven arreu del món en mans de pilots com ara [[Jim Pomeroy]], [[Bengt Åberg]], [[Harry Everts]], [[Kalevi Vehkonen]], [[Håkan Andersson]], [[Georges Jobé]], [[Håkan Carlqvist]] o [[Marty Moates]]. Derbi s'hi implicaria a fons uns anys més tard, amb [[Toni Elías i Deix|Toni Elías]] com a pilot estrella.

=== Dels 70 a l'actualitat ===
[[Fitxer:Toni Elias Circuit Montgai 1978.jpg|thumb|Toni Elías al Circuit de Montgai el {{GPSPMX125|1978}}]]
Durant els 70 el motocròs experimentà un impuls espectacular arreu dels [[Països Catalans]]. A banda els Grans Premis s'organitzaven proves internacionals de prestigi ([[Figueres (Alt Empordà)|Figueres]], [[Motocròs Ciutat de Manresa]], [[Motocròs d'Esplugues]], [[Oliana]]) i curses importants arreu del territori: [[Martorell]], [[Olot]], [[Prats de Lluçanès]], [[Cullera]], [[Alcoi]], [[Ontinyent]], [[Elda]], [[Eivissa (municipi)|Eivissa]] ... Gairebé a cada comarca hi havia un o més circuits actius ([[Circuit Ciutat Diagonal|Ciutat Diagonal]] a Esplugues, [[Circuit La Melva|La Melva]] a Elda, ''[[Gallecs]]'' a [[Mollet del Vallès]], [[Circuit de Can Nolla|Can Nolla]] a [[Premià de Dalt]], ''Tot Cross'' a [[Teià]], ''El Toll'' a [[Moià]], [[Sant Celoni]] ...) i a l'estiu hi havia força ajuntaments que programaven un Motocròs de Festa Major.

El Campionat d'Espanya de l'especialitat seria dominat per pilots catalans i [[País Valencià|valencians]] durant dècades, des dels pioners als posteriors [[José Sánchez Martínez|José Sánchez]], [[Domingo Gris Veas|Domingo Gris]], [[Francesc Lancho]], [[Manuel Olivencia]] ... passant per [[Randy Muñoz]], els germans Toni i [[Jordi Elías i Deix|Jordi Elías]] o [[Antoni Arcarons i Armenteras|Toni]] i [[Jordi Arcarons i Armenteras|Jordi Arcarons]], fins a arribar a [[Pablo Colomina Alpuente|Pablo Colomina]] i [[Luis López Pérez|Luis López Luisake]].

Amb la crisi de la indústria catalana de la moto, culminada a mitjans dels [[anys 80]], el motocròs experimentà un fort declivi als Països Catalans fins a arribar a esdevenir-hi quasi testimonial. Aquest decandiment es veié agreujat per la forta especulació urbanística que començà aleshores, causant de la desaparició de molts circuits i terrenys erms usats fins aleshores per a la pràctica d'aquest esport. Tot i que aquesta situació negativa encara s'arrossega, darrerament hi ha indicis de remuntada, sobretot amb els recents èxits esportius del [[Badalona|badaloní]] [[Javier García Vico]] i els del [[petrer]]í [[Álvaro Lozano Rico|Álvaro Lozano]].

==Vegeu també==
* [[X-Moto]]

==Referències==
{{referències|2}}

{{refbegin}}
* {{Ref-llibre 
|ref=lfraile
|editor=Fraile, Maria José (Directora)
|nom=Alfonso
|cognom=Egea
|cognom2=Ramos
|nom2=Javier
|cognom3=Izquierdo
|nom3=Maria Vanessa
|coautors=Murillo, Juan José; García, Óscar
|títol=Atlas visual de los deportes
|data=2000 
|volum=Vol. 5
|editorial=Producciones Editoriales Clannad
|lloc= L'Eliana 
|llengua=castellà
|isbn=84-95664-05-4}}
* {{ref-llibre|capítol=Motocross
|pàgines=p. 273-283
|cognom=Herreros
|nom=Francisco 
|cognom2=Aznar 
|nom2=José Luis 
|títol=Historia del motociclismo en España 
|data=1998 
|editorial= RACC  Hipòtesi Edi-Balmes Edició SL
|lloc= Barcelona 
|llengua=castellà
|isbn=84-920886-5-6 }}
{{refend}}

== Enllaços externs ==
{{Projectes germans|commonscat=Motocross}}
* [http://www.fim-live.com/en/sport/motocross-mx1mx2/events/ El motocròs al Web oficial de la FIM] {{en}}
* [http://www.mxbikes.com/vintage/bikes60.php La història del motocròs a mxbikes] {{en}}
* [http://motocrossactionmag.com/main/everychamp.aspx Tots els campions de motocròs, amb especial atenció als nord-americans] {{en}}
* [http://www.hickoksports.com/history/wmotocross.shtml Historial dels resultats dels campionats de Motocròs] {{en}}
* [http://www.youtube.com/watch?v=Aa-MlMJGy0Q Vídeo resum del Campionat del Món de 1978] {{en}}
* [http://www.youtube.com/watch?v=GGOGT96tEdkfeature=related Vídeo del Motocross of Nations del 2010] {{en}}
{{Modalitats motociclistes}}
{{Autoritat}}
[[Categoria:Motocròs| ]]</text>
      <sha1>208tf22ah3itxd7bexnbfzu2uszxeds</sha1>
      <model>wikitext</model>
      <format>text/x-wiki</format>
    </revision>
  </page>