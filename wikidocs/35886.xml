<page>
    <title>Serres</title>
    <ns>0</ns>
    <id>35886</id>
    <revision>
      <id>13928701</id>
      <parentid>13633014</parentid>
      <timestamp>2014-08-09T15:21:31Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot mou  {{Cal geo}} al final</comment>
      <text>
{{confusió|Sèrras}}
{{polisèmia|Les Serres}}
[[Fitxer:Serres overview.jpg|thumb|300px|Vista de Serres des de l'[[Acròpoli]].]]
'''Serres''' (en [[grec modern|grec]] Σέρρες '''Sérres''', grec antic: Σέρραι Sérrai, turc '''Siroz''', francès '''Serrès''') és una ciutat de [[Grècia]] a la regió de [[Macedònia (Grècia)|Macedònia]], capital de la [[prefectura de Serres]], amb uns 60.000 habitants. ''Siris'', ''Sérrai'' o ''Siropaíoneis'' (en [[grec antic]] Σίρις, Σέρραι, Σιροπαίονεις, gentilici sirriopaiones) fou una ciutat del [[Regne de Macedònia]] a la plana de l'[[Estrimó]] a 24 kms d'aquest riu, al peu de la muntanya Ménoikion o Menequea, i a 69 kms al nord-est de [[Tessalònica]]. A partir del [[segle V]] la grafia habitual fou '''''Serrhae'''''. La població del municipi era de 56.145 habitants el 2001.

== Història ==
El habitants de ''Siropaíoneis'' foren deportats per [[Darios el Gran]] a Àsia (496 aC) i el seu lloc ocupat pels [[odomants]] (odomantes). [[Heròdot]] l'anomena com ''Sirra''; va pertànyer al [[regne de Macedònia]] i després a Roma. Dividit l'Imperi Romà va quedar a la part oriental. Va portar llavors els noms de ''Serrai'' i ''Ferrai'' fins que es va consolidar el nom amb la grafia ''Serrhae''. En temps de [[Justinià I]] estava fortificada. Destruïda en circumstàncies no esmentades, el 803 fou reconstruïda per [[Nicèfor I]] Focas que hi va establir militars i la va fortificar extraordinàriament per resistir les invasions dels eslaus. 

[[Constantí VII Porfirogènit]] l'esmenta com una polis de l'eparquia de [[Rhodope]]. Fou elevada a capital provincial metropolitana abans del 997. El 1185 la seva comarca fou assolada pels normands. El 1195 els búlgars i van derrotar al ''sébastocrator'' Isaac Comnè. El 1204 es va rendir sense lluita als llatins de [[Bonifaci de Montferrat]] que no obstant la van abandonar als búlgars el 1206, i aquestos la van destruir i la van deixar com una simple vila protegida per una ciutadella segons el testimoni de [[Jordi Acropolita]]. Els bizantins la van recuperar el 1246 sota [[Joan III Ducas Vatatzés|Joan III Ducas Làscaris Vatatzés]] i va conèixer un nou període de prosperitat; avançat el segle XIII consta com a capital del [[thema]] de Serres. 

Stefan o [[Stefan Uroš IV Dušan|Esteve Dušan]] la va conquerir el [[25 de setembre]] de [[1345]] i en aquesta ciutat es va proclamar com a rei [[sèrbia|serbi]] amb el títol de rei de Romania, Esclavònia i Albània ([[25 de desembre]] de [[1345]]) sent coronat l'any següent a [[Skopje]]. A la seva mort el [[20 de desembre]] de 1355, la seva vídua Helena va seguir en el govern prop de deu anys, però l'agost o setembre del 1365 fou expulsada pel dèspota Jovan Uglješa Mrnjavčević, que va formar un petit estat centrar a Serres. Després de la [[Batalla del riu Maritsa]] el 26 de setembre del 1371, amb la derrota del príncep [[Vukasin|Vukašin Mrnjavčević]], va permetre al co-emperador [[Manel II Paleòleg]] recuperar la ciutat però al cap de dos anys (1373) la va perdre enfront dels otomans. El domini otomà fou breu (entre un i tres anys ) i Manel la va recuperar (en data incerta entre 1374 i 1376) però els turc la van conquerir definitivament el [[19 de setembre]] de [[1383]] per obra d'[[Evrenos Gazi]] i Djadarli Kara Khalil Khayr al-Din Pasha; els habitants conservarien els béns i les esglésies i les muralles serien demolides. Serres va esdevenir capital d'un [[sandjak]] de la província de [[Rumèlia]] (1383-1826); al no haver estat destruïda el 1383 va augmentar la seva importància; els otomans es van instal·lar a la rodalia a la part oest (la Porta de Poros) i sud on van crear nous barris als que es van instal·lar turcs d'[[Anatòlia]], i a la rodalia poblacions nòmades (''yürük''). Al segle XV hi van arribar els primers jueus expulsat de la [[península Ibèrica]]. El 1385 el sultà [[Murat I]] s'hi va instal·lar per tenir-la com a centre d'operacions contra els serbis. La revolta del xeic Badr al-Din Mahmud i el seu company Büklüdje Mustafà, es va acabar a Serres el 1412 quan foren penjats en aquesta ciutat. El 1462 l'emperador [[David Comnè]] de [[Imperi de Trebisonda|Trebisonda]], després de rendir el seu estat, fou enviat a Serres, però allí fou executat amb la seva família el 1466. Després de la derrota turca a la [[Batalla de Lepant (1571)|batalla de Lepant]] el [[1571]], els grecs de la ciutat es van revoltar sense èxit. 

Serres tenia una població de 6.200 habitants el 1454/1455 (2.750 musulmans i -3.450 cristians) però el 1474 va baixar a 4.896 (3.150 i 1.706) retornant als sis mil el 1569/1570 (4.165 musulmans, 1.555 cristians, 280 jueus). El segle XV tenia 25 barris musulmans i 45 de cristians. Al segle XVII fou visitada per diversos personatges com Hajji Khalifa, [[Evliya Çelebi]], Robert de Dreux i el comerciant i després sacerdot Papasynadinos que va escriure una Crònica de Serres que relata la història local del 1598 al 1642. Evliya diu que tenia 10 barris cristians i 30 musulmans i el mercat era el més gran de la regió amb 2000 botigues, 17 ''khans'' i 9 ''bezestens''. La vila havia augmentat considerablement la seva superfície i hi havia diverses mesquites i tres esglésies (que van subsistir fins al segle XIX, quedant destruïdes al incendi de 1849). 

Al segle XVIII un relat de J. V Arasy dona indicis de la seva activitat comercial amb el cotó i detecta que els musulmans eren una gran majoria. Al segle XIX va arribar a entre 25.000 i 30.000 habitants. Del 1826 fins a 1913 va formar part de la província de [[Salònica]] (Selanik). El 1849 la ciutat va patir un devastador incendi que va destruir part de la ciutat, unes 4000 cases, incloent el mercat.ref altres incendis destacats anteriors foren el 1630, 1638/1639, 1714 i 1763/ref El 1886 el coronel grec Schinas la fixa en 28.000 (14.000 cristians, 11.000 musulmans, 2.000 jueus, 1000 gitanos) i diu que tenia 26 esglésies, 22 mesquites, 2 escoles gregues i 6 escoles turques, a més de 24 khans i un mercat; al mateix temps (1881-1893) els censos otomans donen 83.499 habitants al ''kaza'' o districte (31.000 musulmans, 31.000 cristians grecs, 19.500 cristians búlgars, 1000 jueus). Al cens del 1905 eren 42.000. La seva importància es va mantenir mercès a ser estació de la línia Salònica-[[Istanbul]] oberta el 1896. El cotó, producte dominant fins vers 1870, va ser substituït pel tabac. 

El [[1903]] fou centre de la [[revolta d'Ilinden]]. Els [[Bulgària|búlgars]] la van ocupar el [[1913]] però es van haver de retirar davant de l'avanç grec i la van destruir abans de sortir (juliol del 1913). Al final del 1913 tenia 18.668 habitants segons el cens fet pels grecs. [[Bulgària]] la va tornar a ocupar a la [[Primera Guerra Mundial]] però al final de la guerra fou cedida a [[Grècia]] i aviat va agafar aspecte europeu; comptava amb 14.564 habitants el 1920, amb 29.649 habitants el 1928 (per l'arribada de grecs de Turquia encara que els turcs local van marxar) i amb 34.630 el 1941.; després, a la [[Segona Guerra Mundial]], va retornar a Bulgària fin que el 1945 va ser restituïda a Grècia. Va tenir un creixement moderat arribant a 45.213 habitants el 1991.

==Monuments==
Entre els que es conserven cal esmentar l'església de Sant Teodor (segle XI o XII), la de Sant Nicolas de l'Acròpolis (primera meitat del segle XIV) i la de Sant Jordi i Sant Demetri (del segle XII). Una antiga ''bezesten'' serveix ara de museu arqueològic. D'edificis musulmans se'n conserven pocs, destacant un [[Hammam]] i tres mesquites entre les quals la de Mehmed Bey, la més antiga i una de les més grans dels Balcans, datada del 1492/1493; les altres són la de Mustafà Bey Camii (1519) i la Zincirli Camii (1577/1578).

==Notes==
{{referències}}

==Referències==
*Oxford Dictionary of Byzantium, s. v. Serres, vol. III, 1881-1882
*F. Papazoglou, ''Les villes de Macédoine romaine'', BCH Suppl. 16, 1988, pàgs 377-380

==Enllaços externs==
{{commonscat|Serres, Greece}}
* [http://www.serres.gr/Info/main.htm Lloc web de la municipalitat de Serres] {{el}}
* [http://www.e-view.gr/serres.php?lang=en Informació de Serres] {{en}}
* [http://pages.stern.nyu.edu/~panos/serres/ Lloc web sobre Serres] {{en}}

{{coord|41|05|08|N|23|32|59|E|source:svwiki_type:city(80,000)_region:GR|display=title}}
{{Cal geo}}
[[Categoria:Municipis de Grècia]]
[[Categoria:Macedònia Central]]</text>
      <sha1>ma27gb65oy4qx68w133lvqq34e1x7k2</sha1>
      <model>wikitext</model>
      <format>text/x-wiki</format>
    </revision>
  </page>