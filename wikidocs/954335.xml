<page>
    <title>Partició de l'Imperi Otomà</title>
    <ns>0</ns>
    <id>954335</id>
    <revision>
      <id>13862241</id>
      <parentid>13844200</parentid>
      <timestamp>2014-07-18T07:11:49Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: durant el segles  durant els segles</comment>
      <text>'''La Partició de l'Imperi Otomà''' ([[Armistici de Mudros|30 d'octubre de 1918]] - [[Abolició del sultanat otomà|1 de novembre de 1922]]) fou un esdeveniment polític que va tenir lloc després de la [[Primera Guerra Mundial]]. L'enorme conglomerat de territoris i poblacions anteriorment governades pel Soldà de l'[[Imperi Otomà]] es dividí en unes quantes nacions noves.refRoderic H. Davison; Review From Paris to Sèvres: The Partition of the Ottoman Empire at the Peace Conference of 1919-1920 per Paul C. Helmreich a ''[[Slavic Review]]'', Vol. 34, No. 1 (Mar., 1975), pp. 186-187/ref

La [[Partició (política)|partició]] fou planejada des dels primers dies de la guerra,refPaul C. Helmreich, ''From Paris to Sèvres: The Partition of the Ottoman Empire at the Peace Conference of 1919-1920'' Editor: Ohio Univ Pr (Trd) (juny de 1974) ISBN 0-8142-0170-9/refencara que els adversaris de l'Imperi Otomà, coneguts com a [[Aliats de la Primera Guerra Mundial|Aliats]], estaven en desacord sobre els seus contradictoris propòsits de posguerra i feien diversos acords dobles i triples.refHerbert Henry Asquith, (1923) ''The genesis of the war''. p 82/ref Després de l'[[Ocupació d'Istanbul]] per part de tropes britàniques i franceses, el novembre de 1918, el govern otomà s'esfondrà completament i signà el [[Tractat de Sèvres]] el 1920. Tanmateix, la [[Guerra d'Independència Turca]] forçà els antics Aliats a retornar a la taula de negociacions abans que el tractat es pogués ratificar. Els Aliats i la [[Gran Assemblea Nacional de Turquia]] signaren i ratificaren el [[Tractat de Lausana]] el 1923, que substituïa el Tractat de Sèvres i consolidava bona part de les qüestions territorials. Es va negociar posteriorment una qüestió no resolta a la [[Societat de Nacions]] el [[1925]]

La partició comportà la creació del [[Països àrabs|Món àrab]] modern i la [[Turquia|República de Turquia]]. La [[Societat de Nacions]] concedí mandats a França sobre [[Síria]] i el [[Líban]] i concedia els mandats del Regne Unit sobre [[Mesopotàmia]] i [[Mandat Britànic de Palestina|Palestina]] (que fou posteriorment dividida en dues regions: [[Palestina]] i [[Transjordània]]. Parts de l'Imperi Otomà a la [[Aràbia|Península Aràbiga]] es convertiren en parts del que avui coneixem com a [[Aràbia Saudita]] i el [[Iemen]].

== Visió de conjunt ==
L'Imperi Otomà havia estat l'estat [[Islam|islàmic]] principal en termes [[Geopolítica|geopolítics]], culturals i ideològics. La partició fou planejada per les potències occidentals en uns quants acords pel que fa a l'[[Imperi Otomà]], i fou duta a terme pels [[Aliats de la Primera Guerra Mundial|Aliats]]. Britànics i francesos es repartiren la part oriental de l'Orient Mitjà (també anomenada [[Gran Síria]], mercès a l'[[Acord Skyes-Picot]]. També es van acordar altres tractats secrets amb Itàlia i Rússia (vegeu mapa).refP. Helmreich, ''From Paris to Sèvres'' (Ohio State University Press, 1974)/ref La [[Declaració Balfour de 1917|Declaració Balfour]] fomentà el moviment [[Sionisme|sionista]] internacional que pressionava per a l'obtenció d'una llar nacional [[jueus|jueva]] a la regió de Palestina, que era el lloc del [[Regne d'Israel]] i que en aquella època tenia una significativa minoria de població jueva, comparada amb una majoritària presència de població [[àrabs|àrab]] i [[musulmà|musulmana]]. El règim [[Imperi Rus|tsarista]] també tenia acords en temps de guerra amb la [[Triple Entesa]] sobre la partició de l'Imperi Otomà però després de les [[Revolució Russa]], Rússia no participà en aquesta partició.

=== Estats àrabs moderns ===
{{Vegeu també|Mandat de la Societat de Nacions}}
El [[Tractat de Sèvres]] formalment reconeixia els nous mandats de la Societat de Nacions a l'Orient Mitjà, la independència del [[Iemen]], i la sobirania britànica sobre [[Xipre]].

=== Mandats francesos de Síria i el Líban ===
{{VT|Mandat francès de Síria i el Líban}}
[[Image:French Mandate for Syria and the Lebanon map en.svg|thumb|200px|right|Mapa del [[Mandat francès de Síria i el Líban]]]]
Síria i el Líban es convertien en un [[protectorat]] francès (disfressat com a [[Mandat de la Societat de Nacions]]

=== Mandat del Líban ===
{{Principal|Mandat francès del Líban}}
El [[Gran Líban]] era el nom d'un [[territori]] creat per França. Fou el precursor de [[Líban]] modern. Existí entre l'1 de setembre de 1920 i el 23 maig de 1926. França dividí el seu territori de la massa de terra [[Xam|llevantina]] (amb el mandat de la [[Societat de Nacions]]) per crear un refugi segur per a la població cristiana [[Església Maronita|maronita]]. Els maronites guanyaven autogovern i asseguraven la seva posició en el Líban independent el 1943.

La intervenció francesa en benefici dels maronites havia començat amb les [[Capitulacions de l'Imperi Otomà]], acords fets durant els segles XVI a XIX. El 1866, quan [[Youssef Karam]] va liderar una revolta maronita al Mont Líban, una força naval comandada pels francesos va arribar per ajudar-lo, llançant amenaces contra el governador, Dawood Paixà, a la Porta del Soldà i posteriorment traient Karam per seguretat.

=== Mandats britànics ===
[[Image:PalestineAndTransjordan.png|thumb|180px|right|Mandat britànic de Palestina]]
L'Iraq i Palestina es convertiren en territoris sota mandat britànic, amb un dels fills del [[xerif]] [[Hussein ibn Ali (xerif de la Meca)|Hussein]], [[Faisal I]], instal·lat com [[Rei de l'Iraq]]. Palestina fou dividida per la meitat, amb la meitat oriental que esdevingué [[Transjordània]] per proporcionar un tron per un altre dels fills d'Hussein, [[Abdallah I de Jordània]]. La meitat occidental de Palestina es posà sota administració britànica directa, i a la població jueva se li permeté augmentar, inicialment sota protecció britànica. La majoria de la península àrab li correpongué a un altre aliat britànic, [[Abd-al-Aziz ibn Saüd]], que va crear el Regne d'[[Aràbia Saudita]] el [[1932]].

=== Mandat de Mesopotamia ===
{{Principal|Mandat Britànic de Mesopotàmia}}

=== Assumpte de Mossul ===
La Gran Bretanya i Turquia es disputaven el control de l'antiga província otomana de [[Mossul]] durant la [[dècada del 1920]]. Segons el [[Tractat de Lausana]] Mossul quedava sota el [[Mandat Britànic de Mesopotàmia]], però la nova república turca reclamava la província com a part de la pàtria històrica. Un comitè de tres persones de la Societat de Nacions arribà a la regió el 1924 per estudiar el cas, i el 1925 recomanà que la regió romangués unida a l'Iraq, i que el Regne Unit hauria de tenir el mandat durant 25 anys més, per garantir els dret d'autonomia a la població [[Kurds|kurda]]. Turquia rebutjà de pla aquesta decisió. No obstant això, la Gran Bretanya, l'Iraq i Turquia feren un tractat el 5 de juny de 1926, que seguia principalment la decisió de la Societat de Nacions. Mossul es quedava sota [[Mandat Britànic de Mesopotàmia|mandat britànic]]  fins que a l'Iraq se li concedís la independència el 1932 per la insistència del rei [[Faisal I]], tot i que els britànics retenien bases militars i drets de trànsit per a les seves forces al país.

=== Mandat de Palestina ===
{{Principal|Mandat Britànic de Palestina|Rebel·lió Àrab}}
[[Image:Ottoman surrender of Jerusalem restored.jpg|thumb|right|200px|La rendició de Jerusalem alb britànics el 9 de desembre de 1917, després de la [[Batalla de Jerusalem]].]]
Durant la guerra, la Gran Bretanya féu tres conflictives promeses  quant al destí final destí de Palestina. La Gran Bretanya havia promès, a través de l'oficial d'intel·ligència britànic [[Thomas Edward Lawrence]] (també conegut com a ''[[Thomas Edward Lawrence|Lawrence d'Aràbia]]''), la independència per a un estat àrab unit que ocuparia la majoria de l'Orient Mitjà àrab a canvi del suport àrab als britànics durant la guerra. La Gran Bretanya també havia promès crear i promoure una llar nacional [[Judaisme|jueva]] en la [[Declaració Balfour de 1917]]. Finalment, els britànics havien promès mitjançant la [[Correspondència McMahon–Hussein]] que la família [[haiximita]] tindria el domini sobre bona part del territori de la regió a canvi del seu suport en la gran [[Rebel·lió Àrab]].

La rebel·lió àrab, que estava en part orquestrada per Lawrence, tingué com a resultat que les forces britàniques sota les ordres del [[Edmund Allenby|General Allenby]] [[Campanya del Sinaí i Palestina|derrotessin les forces otomanes el 1917]] i ocupessin [[Palestina]] i [[República Àrab Siriana|Síria]]. El territori fou administrat pels britànics durant la resta de la guerra.

Al Regne Unit li concedia control de Palestina segons la [[Conferència de Pau de París (1919)]] que establia la [[Societat de Nacions]]. [[Herbert Samuel]], un antic Director general del Servei Postal del Regne Unit al [[Gabinet del Regne Unit|Gabinet britànic]] que influí de manera important en la redacció de la [[Declaració Balfour de 1917]], fou nomenat com a primer [[Alt Comissionat]] a Palestina. El 1920 a la [[Conferència de San Remo]], a Itàlia, s'assignà a Gran Bretanya el [[Mandat de la Societat de Nacions]] sobre Palestina. El 1923 la Gran Bretanya transferí una part dels [[Alts del Golan]] al [[Mandat Francès de Síria]], a canvi de la regió de [[Metula]].

=== Moviments d'independència ===
{{Vegeu també|Conflicte araboisraelià}}
Quan els otomans marxaren, els àrabs proclamaren un estat independent a [[Damasc]], però eren massa dèbils, militarment i econòmica, per resistir als poders europeus molt de temps, i la Gran Bretanya i França aviat restabliren el control.

Durant els [[dècada del 1920|anys 1920]] i [[dècada del 1930|1930]] l'Iraq, Síria i Egipte s'encaminaren cap a independència, tot i que els mandats britànic i francès no abandonaren formalment la regió fins després de la Segona Guerra Mundial. Però a Palestina, les forces en conflicte de nacionalisme àrab i el sionisme crearen una situació que els britànics no podrien ni resoldre ni treure's del damunt. L'ascens al poder d'[[Adolf Hitler]] a Alemanya creava una nova urgència en la recerca sionista de crear un estat jueu a Palestina.

== Anatòlia ==
Els russos, els britànics, els italians, els francesos, els grecs, els armenis i els turcs feien tots reclamacions sobre [[Anatòlia]], prenent com a base una confusió de promeses en temps de guerra, accions militars, acords secrets, i tractats.

=== Rússia ===
El març del 1915, el Ministre d'Afers Exteriors de Rússia, [[Serguei Sazónov]] digué a l'ambaixador britànic [[George William Buchanan|George Buchanan]] i a l'ambaixador francès [[Maurice Paléologue]] que demanava un assentament de postguerra durador feia necessària la possessió russa de la ciutat de [[Constantinoble]], la costa occidental del [[Bòsfor]], [[Mar de Màrmara]], i [[Dardanels]], així com  el sud de [[Regió de Tràcia|Tràcia]]  fins a la línia Enos-Midia, i una part de la costa asiàtica entre el [[Bòsfor]], el [[Sakarya|riu Sakarya]], i un punt sense determinar a la costa de la Badia d'[[İzmit]].ref name=Armenia''Armenia on the Road to Independence'', 1967, pg. 59/ref L'[[Acord de Constantinoble]] fou publicat pel diari rus ''[[Izvèstia]]'' el novembre de 1917, per guanyar el suport dels armenis envers la la revolució.ref name=The''The Republic of Armenia'', Hovannisian, R.G./ref Tanmateix, la [[Revolució d'Octubre de 1917]] deixà als russos fora dels plans secrets.

=== Regne Unit ===
{{VT|Ocupació d'Istanbul}}
Els britànics buscaven el control sobre els estrets del Màrmara, i ocuparen Istanbul (junt amb els francesos) des del 13 de novembre de 1918 al 23 de setembre de 1923. Després de la [[Guerra d'Independència Turca]] i la signatura del Tractat de Lausana, les tropes marxaren de la ciutat.

=== Itàlia ===
{{Principal|Acord de Saint-Jean-de-Maurienne}}
Sota l'[[Acord de Saint-Jean-de-Maurienne]] del 1917 entre França, Itàlia i el Regne Unit, Itàlia rebia  tota l'Anatolia sud-oest excepte la regió d'[[Adana]], incloent-hi [[Esmirna]]. Tanmateix, el 1919 el primer ministre grec [[Elefthèrios Venizelos]], obtingué el permís de la [[Conferència de Pau de París (1919)]] per [[Ocupació d'Esmirna|ocupar Esmirna]], un fet que invalidava les previsions de l'acord.

=== França ===
{{Principal|Guerra franco-turca}}
{{Vegeu també|Acord franco-armeni de 1916}}
Sota el secrets [[Acords Sykes-Picot]] de 1916, els francesos obtenien [[Província de Hatay|Hatay]], el [[Líban]] i [[República Àrab Siriana|Síria]] i expressaven un desig sobre part del sud-est d'Anatòlia. L'[[Acord de Saint-Jean-de-Maurienne]] de 1917 entre França, Itàlia i el Regne Unit assignava la regió d'[[Adana]] a França.

L'exèrcit francès ocupà parts d'Anatolia de 1919 a 1921, incloent-hi mines de carbó, ferrocarrils, els ports del Mar Negre de [[Zonguldak]] i [[Karadeniz Ereğli]], [[Istanbul]] (junt amb els britànics), [[Uzunköprü]] a la [[Tràcia Oriental]] i la regió de [[Cilícia|Cilicia]]. França finalment es retirava de totes aquestes àrees, després del [[Tractat d'Ankara (1921)]] i l'[[Armistici de Mudanya]], i el [[Tractat de Lausana]]. Aquests conflictes reberen també el nom de guerra Cilicia (francès: La guerre en Cilicie, turc: Güney Cephesi - el front del sud).

=== Grècia ===
{{VT|Ocupació d'İzmir||Guerra Greco-Turca (1919-1922)}}
[[Image:ParisPeace-Venizelos-Map.png|thumb|200px|Proposta grega a la Conferència de Pau de París]]
[[Image:Partition of Ottoman Empire (Anatolia).png|thumb|200px|Grècia segons el Tractat de Sèvres]]
Els Aliats occidentals, especialment el [[Primer Ministre del Regne Unit|primer ministre britànic]] [[David Lloyd George]], prometeren beneficis territorials a Grècia a compte de l'[[Imperi Otomà]] si Grècia entrava en guerra a favor del [[Aliats de la Primera Guerra Mundial|bàndol aliat]].  Els territoris promesos incloïen [[Tràcia Oriental]], les illes d'[[Imbros]] ([[Gökçeada]]) i [[Tenedos]] ([[Bozcaada]]), i parts d'[[Anatòlia]] occidental al voltant de la ciutat d'[[Esmirna]].

El maig de 1917, després de l'exili de [[Constantí I de Grècia|Constantí]], el primer ministre grec [[Elefthèrios Venizelos]] retornava a Atenes i s'aliava amb l'Entesa. Les forces militars gregues (tot i que dividides entre seguidors de la monarquia i seguidors de Venizelos) començaren a participar en operacions militars en contra de l'exèrcit búlgar a la frontera. Aquell mateix any, [[Esmirna]] fou promesa a Itàlia sota l'[[Acord de Saint-Jean-de-Maurienne]] entre França, Itàlia i el Regne Unit.

A la Conferència de Pau de París de 1918, prenent com a base les promeses fetes en temps de guerra, Venizelos féu campanya durament a favor d'una Hel·làs expandida (la [[Gran Idea]] que inclouria les grans comunitats gregues del nord de l'Èpir, Tràcia (incloent-hi Constantinoble) i Àsia Menor. El 1919, malgrat l'oposició italiana, obtenia el permís de la [[Conferència de Pau de París (1919)]] perquè Grècia [[Ocupació d'Esmirna|ocupés Esmirna]].

=== República de Caucàsia sud-occidental ===
{{Principal|República de Caucàsia sud-occidental}}
La República de Caucàsia sud-occidental fou una entitat establerta en territori rus el 1918, després de la retirada de les tropes otomanes a la frontera anterior a la Primera Guerra Mundial, com a resultat de l'[[Armistici de Mudros]]. Tenia un [[govern provisional]] nominalment independent encapçalat per [[Fakhr al-Din Pirioghlu]] i ubicat a [[Kars]].

Després d'esclatar la lluita entre aquesta i Geòrgia i Armènia, l'Alt Comissionat britànic, almirall [[Somerset Gough-Calthorpe]] ocupà Kars el 19 d'abril de 1919, abolí el seu parlament i arrestà 30 membres del seu govern. Posà la província de Kars sota control armeni.

=== Armènia ===
[[Image:Proposed Armenian state in Asia Minor.png|thumb|200px|Proposta d'Armènia a la Conferència de Pau de París]]
[[Image:First republic of Armenia-west boarders by Woodrow Wilson.png|thumb|200px|L'[[Armènia wilsoniana]] segons el Tractat de Sèvres]]

En els anys posteriors a la guerra, els [[armenis]] establiren un govern provisional, i després una república. Els conflictes militars entre turcs i armenis durant i després de la guerra determinaren finalment les fronteres de l'estat armeni.

==== Administració per a Armènia Occidental ====
{{Principal|Administració d'Armènia occidental|Genocidi armeni}}
{{VT|Campanya del Caucas|Tractat de Batum}} 
L'abril, de 1915, Rússia donà suport a l'establiment del [[Administració d'Armènia occidental|govern provisional armeni]] sota el governador [[Aram Manukian]], líder de la [[Setge de Van|Resistència de Van]]. El [[Moviment d'alliberament nacional armeni]] esperava que Armènia es podria alliberar del règim otomà a canvi del seu ajut a l'exèrcit rus. Tanmateix, el règim tsarista tenia acords de temps de guerra secrets amb la [[Triple Entesa]] sobre el destí final d'uns quants territoris anatolis.ref name=Armenia/ Aquests plans els feren públics els revolucionaris el 1917 per guanyar el suport de la població armènia.ref name=The/

Mentrestant, el govern provisional s'havia tornat més estable, a mesura que més armenis es movien al seu territori. El 1917, 150.000 armenis es van reubicar a les províncies d'[[Província d'Erzurum|Erzurum]], [[Província de Bitlis|Bitlis]], [[Província de Muş|Muş]] i [[Província de Van|Van]].ref''The Armenian People from Ancient to Modern Times: Foreign Dominion to Statehood: The Fifteenth...'' per Richard G. (Edt) Hovannisian /refI [[Armen Garo]] (conegut com a Karekin Pastirmaciyan) i altres líders armenis demanaren que els soldats regulars armenis del teatre europeu fossin transferits al front del Caucas. 

La revolució russa marxava del front a Turquia oriental en estat de flux. El desembre de 1917 se signava una treva per part de representants de l'Imperi Otomà i el [[Comissariat de Transcaucàsia]]. Tanmateix, l'Imperi Otomà començà a reforçar el seu [[Tercer Exèrcit (Imperi Otomà)|Tercer Exèrcit]] al front oriental. La lluita començà a mitjan febrer de 1918. Els armenis, sota la forta pressió de l'exèrcit otomà i els irregulars kurds, es van veure forçats a retirar-se des d'[[Erzincan]] fins a [[Erzurum]] i després a [[Kars]], ciutat que fins i tot van haver d'evacuar el 25 d'abril. Com a resposta als avenços otomans, el Comissariat de la Transcaucàsia es convertí en l'efímera [[República Democràtica Federal de Transcaucàsia]]; la seva desintegració tingué com a conseqüència que els armenis formessin la [[República Democràtica d'Armènia]] el 30 de maig de 1918. El [[Tractat de Batum]], signat el 4 de juny, reduïa la república armènia a  una àrea de només 11,000 quilòmetres quadrats.

==== Armènia wilsoniana ====
{{Principal|Armènia wilsoniana|Guerra Turc-Armènia|Tractat de Gümrü}}
A la [[Conferència de Pau de París (1919)]], la diàspora armènia i la [[Daixnak|Federació Revolucionària Armènia]] sostenien que l'Armènia històrica, la regió que havia romàs fora del control de l'[[Imperi Otomà]] de 1915 a 1918, hauria de ser part del [[República Democràtica d'Armènia]]. Prenent com a referència el discurs dels [[Catorze punts de Wilson]], la [[diàspora armènia]] argumentava que Armènia discutit tenia la capacitat de controlar la regió, basant-se en el control armeni establert després de la Revolució Russa. Els armenis també sostenien que la població dominant de la regió cada cop era més armènia, mentre els habitants turcs estaven passant a les províncies occidentals. [[Boghos Nubar]], el president de la delegació nacional armènia, afegia: En el Caucas, on, sense esmentar els 150.000 armenis de l'Exèrcit Imperial Rus, més de 40,000 dels seus voluntaris han contribuït a l'alliberament d'una part dels vilayets armenis, i on, sota les ordres dels seus líders, Antranik i Nazerbekoff, ells, tots sols entre els pobles del Caucas, van oferir resistència als exèrcits turcs, des del començament de la retirada bolxevic fins a la signatura d'un armistici.refCarta al Ministeri d'Afers Exteriors francès, 3 de desembre de 1918/ref

El president Wilson acceptà els arguments dels armenis a favor de dibuixar la frontera i escrigué: El món espera d'ells (els armenis), que donin tot l'encoratjament i ajut dins del seu poder a aquells refugiats turcs que poden desitjar retornar a les seves anteriors cases als districtes de [[Trebisonda]], [[Erzurum]], [[Van]] i [[Bidlis]], tot recordant que aquestes poblacions, també, han patit en gran manera.refCarta d'Acceptació del President Wilson per dibuixar la frontera donada a la Conferència de Pau de París, Washington, 22 de novembre de 1920/ref La conferència estigué d'acord amb el seu suggeriment que la [[República Democràtica d'Armènia]] s'hauria d'expandir a l'actual Turquia oriental.

=== República de Turquia ===
{{Vegeu també|Guerra d'Independència Turca}}
Entre 1918 i 1923, els moviments de resistència turcs conduïts per [[Kemal Atatürk|Mustafa Kemal Atatürk]] forçaren els grecs i armenis a sortir d'Anatòlia, mentre que els italians mai no hi establiren una presència. Els [[Moviment Nacional Turc|revolucionaris turcs]] també suprimiren els intents kurds de tornar-se independents durant els [[dècada del 1920|anys 1920]]. Després que la resistència turca aconseguís el control sobre Anatòlia, no hi havia cap esperança de satisfer les condicions del [[Tractat de Sèvres]].

Abans d'unir-se a la Unió Soviètica, la [[República Democràtica d'Armènia]] signà el [[Tractat de Gümrü]], el 2 de desembre de 1920, on acceptava les actuals fronteres entre ambdós països. Posteriorment, [[Armènia]] es convertí en part integrant de la Unió Soviètica. Aquestes fronteres es ratificaren altre cop amb el una altra vegada amb el [[Tractat de Moscou (1921)]] segons els quals els [[Bolxevisme|bolxevics]] cedien les províncies ocupades ja turques de [[Província de Kars|Kars]], [[Província d'Iğdır|Iğdır]], [[Província d'Ardahan|Ardahan]], i [[Província d'Artvin|Artvin]] a Turquia a canvi de la regió d'[[Adjària]] amb capital a [[Batum]]. 

Turquia i la novament formada Unió Soviètica, junt amb [[República Socialista Soviètica d'Armènia]] i la [[República Socialista Soviètica de Geòrgia]] ratificaren el [[Tractat de Kars]] l'11 de setembre de 1922, on s'establia la frontera cap al nord oriental de Turquia i es donava pau a la regió. Finalment, el [[Tractat de Lausana]], signat el 1923, acabà formalment amb totes les hostilitats i conduí a la creació de la moderna [[Turquia|República de Turquia]].

== Referències ==
{{Referències|2}}

{{ORDENA:Particio De L'Imperi Otoma}}
[[Categoria:Imperi Otomà]]
[[Categoria:Història de Grècia]]
[[Categoria:Història de l'Iraq]]
[[Categoria:Història de Rússia]]
[[Categoria:Història de Síria]]
[[Categoria:Història d'Armènia]]
[[Categoria:Primera Guerra Mundial]]
[[Categoria:Política de Turquia]]</text>
      <sha1>nnj74r9x4lgdpnjgxrokk2ky0xm3itc</sha1>
      <model>wikitext</model>
      <format>text/x-wiki</format>
    </revision>
  </page>