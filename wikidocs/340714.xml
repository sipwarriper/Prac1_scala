<page>
    <title>Dita Parlo</title>
    <ns>0</ns>
    <id>340714</id>
    <revision>
      <id>13989073</id>
      <parentid>13816692</parentid>
      <timestamp>2014-08-31T08:22:32Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: la industria del  la indústria del</comment>
      <text>
'''Grethe Gerda Kornstädt''', coneguda com a '''Dita Parlo''', (Stettin, [[Pomerània]], [[Alemanya]], avui dia [[Szczecin]], [[Polònia]], [[4 de setembre]] de [[1906]] - [[París]], [[França]], [[13 de desembre]] de [[1971]]), actriu cinematogràfica [[alemanya]]. Sovint es diu que la Parlo era [[Polònia|polonesa]] de nacionalitat, però no és així. El territori on ella va néixer pertenyia a [[Alemanya]] en aquell moment. Després de la [[Segona Guerra Mundial]] el territori va ser annexionat a [[Polònia]].

Va fer el seu primer treball al cinema a la pel·lícula muda '''Homecoming''', l'any [[1928]]. El film va tenir un gran èxit i la Dita va aconseguir molta popularitat sobretot a [[Alemanya]]. Durant la dècada dels anys 30 va compaginar pel·lícules sonores en [[alemany]] i [[francès]], obtenint èxits com '''L'Atalante''', de [[Jean Vigo]] i '''La gran il·lusió''', de [[Jean Renoir]].

Gràcies a aquesta popularitat i prestigi a [[Europa]], Dita intentà obrir-se camí a la indústria del [[cinema]] nord-americà, però no va aconseguir cap èxit. Va estar a punt de treballar a les ordres d'[[Orson Welles]], però el projecte es va frustrar. En esclatar la [[Segona Guerra Mundial]], la Dita es negà a tornar a [[Alemanya]] i romangué a [[França]]. En aquest país per causa de la seva nacionalitat [[alemanya]], no li era permés ni actuar al cinema ni tampoc fer gires de [[teatre]]. Patí la desconfiança de les autoritats per ser [[alemanya]], un potencial perill pel govern francès. Alhora per causa de la seva negativa a tornar a [[Alemanya]] ja que no simpatitzava amb els [[nazi|nazis]], la Dita va ser vigilada per la [[Gestapo]] durant els dies de l'ocupació [[nazi]]. Tota una part de l'any [[1940]] visqué a [[París]], vigilada i amenaçada de ser deportada a un camp reeducatiu per alemanys que renegaven del [[nazi|nazisme]]. 

Finalment, el [[maig]] d'aquell mateix any [[1940]] la Dita va ser arrestada juntament amb altres [[Alemanya|alemanys]] que fugien del [[nazi|nazisme]]. L'empresonaren primer al [[Camp de Gurs]] on romangué deu mesos, i després a diferents camps de concentració instal·lats a [[França]] entre els anys [[1941]] i [[1944]]. Finalment va ser reclosa al [[Camp de concentració de Drancy]], conegut abreviadament com a [[Drancy]], a [[Poitiers]]. Allà va romandre entre [[1944]] i [[1946]]. L'any [[1949]] un dossier on s'estudià la seva activitat a [[França]] com a ciutadana [[alemanya]], va concloure finalment que la Dita Parlo no va tenir cap lligam ni simpatia cap a l'[[Alemanya]] [[nazi]] i que mès aviat va ser-ne una víctima més pels llargs anys de reclusió a diferents camps de concentració. Aquell mateix any [[1949]] es casà amb el pastor [[protestant]] Franck Gueutal que l'ajudà a recuperar-se dels horrors viscuts als diversos camps on havia estat internada. Van estar junts fins a la mort de la Dita.

Després del seu matrimoni, la Dita només aparegué en dues pel·lícules: ''La justice est faite'' i ''La Dame de Piques''. Fetes aquestes filmacions, la Dita Parlo es retirà definitivament del cinema.

Va morir a [[París]] l'any [[1971]].

==Influències==
La Dita Parlo ha estat model d'inspiració per algunes actrius i cantants. La ballarina de [[burlesque]] [[Dita Von Teese]] va prendre el seu nom artístic com a homenatge a la Dita. La [[cantant]] i actriu [[Madonna]], també utilitzà el nom de Dita al seu treball discogràfic ''Erotica'' i confessà que l'actriu va ser la seva inspiració durant una fase de la seva carrera musical.

== Filmografia selecta ==

* ''Homecoming'', [[1928]], 
* ''Shéhérazade'', [[1928]]
* ''Hungarische Rhapsodie'', [[1928]]
* ''Melodie des Herzen'', [[1929]]
* ''Au bonheur des dames'', [[1930]]
* ''Die Heilige Flamme'', [[1931]]
* ''L'Atalante'', [[1934]], de [[Jean Vigo]]
* ''Rapt'', [[1934]] 
* ''La gran il·lusió'', de [[Jean Renoir]] [[1937]] 
* ''El correu de Lyon'', [[1937]] 
* ''Sota ordres secretes'', [[1937]]
* ''Ultimatum'', de [[Robert Wiene]], [[1938]]
* ''La Rue sans joie'', [[1938]]
* ''L'or du Cristobal'', [[1940]]
* ''[[ Justícia feta]] ( La justice est faite)'', [[1950]] 
* ''La Dame de Piques'', [[1965]]

== Enllaços externs ==
{{Commonscat}}
*[http://www.pays-du-lomont.com/histoire/celebrites/dita_parlo/page00.html Completa pàgina d'homenatge] {{fr}}
*[http://www.imdb.com/name/nm0663077/ Dita Parlo a IMDB] {{en}}
*[http://www.cinefania.com/persona.php/Dita+Parlo/ Dita Parlo a Cinefania] {{es}}
*[http://thecinema.blogia.com/2005/010801-l-atalante-1934-jean-vigo-.php/ L'Atalante] {{es}}
{{Autoritat}}
{{ORDENA:Parlo, Dita}}
[[Categoria:Actors de cinema alemanys]]
[[Categoria:Actors polonesos]]</text>
      <sha1>dcf2j4w8w6sx66uczjvhmsb1x39978k</sha1>
      <model>wikitext</model>
      <format>text/x-wiki</format>
    </revision>
  </page>