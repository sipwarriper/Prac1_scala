<page>
    <title>Alexanderplatz</title>
    <ns>0</ns>
    <id>402823</id>
    <revision>
      <id>13769613</id>
      <parentid>12909700</parentid>
      <timestamp>2014-07-09T07:04:07Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Alexanderplatz]]</comment>
      <text>[[Fitxer:Berlin_-_view_from_Fernsehturm_to_Alexanderplatz.jpg|thumb|right|300px|L'Alexanderplatz vista des del Fernsehturm.]]
'''Alexanderplatz''' és una gran plaça situada al centre de [[Berlín]] ([[Alemanya]]), a prop del riu [[Spree]] i l'antic Palau de la República, entre altres edificis històrics. Originàriament, la plaça es coneixia com a ''Ochsenmarkt'', o ''Mercat dels bous''.

La plaça, coneguda simplement com a ''Alex'' pels berlinesos, és també un dels grans intercambiadors de transport de la ciutat. Està envoltada de grans edificis i importants estructures, com ara bé el ''[[Fernsehturm (Berlín)|Fernsehturm]]'', que és la torre de televisió més alta de la [[Unió Europea]]; el ''Forum Hotel Berlín'', que és l'edifici (pròpiament dit) més alt de la ciutat; i el ''Rellotge Mundial'', una gran estructura de metall que gira de forma permanent i mostra les hores de tots els indrets del món.

== Història ==
Originalment, la zona era un mercat de venda de ramat. El seu nom actual li fou donat en honor del tsar [[Alexandre I de Rússia|Alexandre I]], que visità la ciutat el [[25 d'octubre]] de [[1805]]. A finals del [[segle XIX]], la plaça es convertí en un centre important, amb la construcció d'un mercat i una estació de [[Metro de Berlín|metro]]. No fou però, fins a la dècada de [[1920]] quan arribà al seu punt culminant, esdevenint, amb la [[Potsdamer Platz]], el centre de la nit berlinesa. Com a reflex d'aquest fet inspirà la [[novel·la]] ''Berlin Alexanderplatz'', escrita el [[1929]].

Anys després però, durant la [[Batalla de Berlín]] a la [[Segona Guerra Mundial]], la plaça resultà fortament danyada pels bombardejos aeris i els combats.

== Arquitectura actual ==
[[Fitxer:Alexanderplatzdenoche.JPG|thumb|L'Alexanderplatz de nit, amb el Rellotge Mundial en primer terme i el Fernsehturm al fons.]]
L'Alexanderplatz ha estat redissenyada diversos cops a la seva història. La darrera reforma d'importància fou la realitzada durant els [[anys 1960]], en què fou ampliada com a part del projecte de reconstrucció del centre de la ciutat dut a terme per la [[República Democràtica Alemanya]]. Durant molts anys esdevingué un dels espais públics més importants del [[Berlín Oriental]]. Tot i això, amb la [[reunificació alemanya|reunificació]] la plaça i els edificis del voltant patiren noves reformes, que els donaren l'aspecte actual.

Malgrat la construcció d'una línia de [[tramvia]] i l'addició d'algunes zones verdes, la plaça conserva encara un marcat càracter [[socialisme|socialista]]; així, per exemple, s'ha conservat la ''Font de l'Amistat dels Pobles'', convertida en blanc de graffitis i pintades. Tot i això, el [[1993]], es publicaren alguns plans que defensaven la construcció de diversos [[gratacel]]s per tal de renovar completament la fesonomia de la plaça. Tot i això, la falta de demanda i l'absència d'interès van fer caure la iniciativa en l'oblit. Tot i això, des de [[2004]] s'han aixecat alguns nous edificis, mentre que altres segueixen com a plans per a la zona sud-est de la plaça.

Al maig de [[2007]], uns equips d'obrers que treballaven al clavegueram de la plaça descobriren al subsòl el que s'ha considerat després com el major búnker de l'[[Alemanya nazi]]. La construcció, situada a prop de la ''Casa dels Professors'' i oblidada durant dècades, havia estat realitzada entre [[1941]] i [[1943]] com a refugi per a la companyia alemanya de ferrocarrils. Avui en dia encara es desconeixen les seves dimensions exactes.

== Galeria d'imatges ==
gallery
Fitxer:Berlin_-_Weltzeituhr_and_Fernsehturm.jpg|El Weltzeituhr amb la torre Fernsehturm al fons
Fitxer:Bahnhof Berlin-Alexanderplatz.jpg|Estació de metro Alexanderplatz
Fitxer:Berlin Alexanderplatz - Alexanderhaus 1.jpg|Alexanderhaus
Fitxer:Project-blinkenlights-aerial-view.jpg|Vista nocturna
Fitxer:Marienkirche Alexanderplatz.jpg|Marienkirche, vista a la tardor
Fitxer:Alexanderplatz afternoon.JPG|Vista de la torre de l'Ajuntament
/gallery

== Enllaços externs ==
{{Projectes germans|commons=Alexanderplatz}}
* [http://maps.google.com/maps?f=qhl=enq=berlinll=52.52239,13.413877spn=0.004759,0.013561t=h Vista aèria de l'Alexanderplatz a GoogleMaps]
{{Autoritat}}
{{Enllaç AD|fr}}
{{Enllaç AD|de}}

{{Coord|52|31|19|N|13|24|47|E|type:landmark_region:DE-BE|display=title}}

[[Categoria:Geografia de Berlín]]
[[Categoria:Places d'Europa]]</text>
      <sha1>2hs8k2gia790tj3affz2kl3khyrvz5h</sha1>
      <model>wikitext</model>
      <format>text/x-wiki</format>
    </revision>
  </page>