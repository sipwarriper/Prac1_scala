<page>
    <title>Helen Joseph</title>
    <ns>0</ns>
    <id>1192820</id>
    <revision>
      <id>14022232</id>
      <parentid>13877450</parentid>
      <timestamp>2014-09-07T22:31:46Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot endreça categories</comment>
      <text>'''Helen Beatrice Joseph''', nascuda '''Helen Beatrice Fennell''' ([[8 d'abril]] de [[1905]] – [[25 de desembre]] de [[1992]]) va ser una reconeguda activista [[Apartheid|anti-apartheid]] [[Sud-àfrica|sud-africana]].ref name=wykChris van Wyk (2003) ''Helen Joseph'', Awareness Publishing, South Africa ISBN 1-919910-76-X/ref

==Biografia==
Helen Joseph va néixer a [[Easebourne]], al costat de Midhurst, [[West Sussex]], [[Anglaterra]], i es va graduar al [[King's College London]] l'any [[1927]]. Després de treballar com a professora a la [[Índia]] durant tres anys, es va traslladar a [[Sud-àfrica]] el [[1931]], on es va casar amb el dentista Billie Joseph. 

Durant la [[Segona Guerra Mundial]] va servir a la [[Women's Auxiliary Air Force]] com a oficial d'informació i benestar. Després de la guerra i del seu divorci va començar a realitzar obra social, treballant en un centre comunitari multiracial de [[Ciutat del Cap]].ref name=encycHelen Rappaport (2001) ''Encyclopedia of Women Social Reformers'', ABC-CLIO Inc., California ISBN 1-57607-101-4/ref

[[Fitxer:Helen Joseph Avalon.jpg|thumb|left|Tomba de Helen Joseph al [[Cementiri d'Avalon]]]]
El [[1951]] Helen va començar a treballar per la ''[[Garment Workers Union]]'', liderada per [[Solly Sachs]]. Posteriorment es convertiria en una de les fundadores del [[Congrés dels Demòcrates de Sud-àfrica]], a més a més de ser un dels líders que va redactar la [[Carta de la Llibertat]] durant el [[Congrés del Poble (1955)|Congrés del Poble]] celebrat a [[Kliptown]] el [[1955]]. Horroritzada per la situació tan difícil de les dones negres, va ser una de les figures fonamentals en la formació de la [[Federació de Dones Sud-africanes]], convertint-se en la seva líder. En aquesta organització, el [[9 d'agost]] de [[1956]] va dirigir la marxa de 20.000 dones cap als [[Union Buildings]] de [[Pretòria]], seu del govern sud-africà, per protestar contra les lleis recentment aprovades. Actualment, aquest dia encara és celebrat a Sud-àfrica com la Diada Nacional de la Dona, juntament amb altres membres destacats del moviment com [[Lillian Ngoyi]] o [[Albertina Sisulu]].ref name=encyc/

Per les seves activitats, el [[1956]] va ser un dels acusats durant el conegut com a [[Judici per Traïció (1956)|Judici per Traïció]]. Va ser arrestada acusada d'alta traïció el desembre d'aquell any, i el [[1957]] vanejada de qualsevol activitat pública. El judici per traïció es va allargar durant 4 anys, però finalment va ser absolta el [[1961]]. Tot i el seu alliberament, el [[13 d'octubre]] de [[1962]] Helen es va convertir en la primera persona en patir arrest domiciliari sota la nova Llei del Sabotatge que feia poc havia aprovat el govern apartheid. Va sobreviure diversos atemptats, com quan van disparar a través de la finestra del seu dormitori, o quan van col·locar una bomba amb cable a la porta de casa seva. L'últim vaneig se li va aixecar quan tenia 80 anys.ref name=encyc/

Helen no va tenir fills propis, però sovint actuava ''en el lloc dels pares'' dels fills dels seus camarades tancats a la presó o marxats a l'exili. Uns dels fills de qui es va fer càrrec van ser les filles de [[Winnie Madikizela-Mandela|Winnie]] i [[Nelson Mandela]] Zinzi i Zenani, així com Ilsa, la filla de [[Bram Fischer]].

Helen Joseph va morir el [[25 de desembre]] de [[1992]] a l'edat de 87 anys. Aquell mateix any, el [[Congrés Nacional Africà]] la va condecorar amb la [[Medalla Isitwalandwe]], la màxima distinció concedida per aquest organisme.

==Llegat==

Hi ha diversos espais que porten el seu nom, com l'antic carrer Davenport Road de Glenwood, a [[Durban]], el [[Helen Joseph Hospital]] de [[Johannesburg]], una residència d'estudiants de la [[Universitat de Rhodes]] (Grahamstown, South Africa), i un carrer a [[Rustenberg]]. La Llei de Canvi de Noms de Carreteres (''Road Name Change Act'') va ser aprovada pel govern de sud-àfrica a partir del [[2007]], canviant el nom de diversos carrers, com ara el de Davenport Road, que tenien noms d'origen [[colonialisme|colonial]].

== Obra ==
*''If This Be Treason'' (1963) Andre Deutsch, London
*''Tomorrow's Sun'' (1967) [[John Day Company]], New York 
*''Side by Side'' (1987) autobiography, William Morrow  Co, New York ISBN 0688071031

== Referències ==
{{referències}}
{{Autoritat}}
{{ORDENA:Joseph, Helen}}
== Enllaços externs ==
*[http://www.anc.org.za/ancdocs/history/people/hjoseph.html Short biography on the website of the ANC]

[[Categoria:Acusats al Judici per Traïció (1956)]]
[[Categoria:Militants anti-apartheid]]
[[Categoria:Persones de West Sussex]]
[[Categoria:Receptors de la Medalla Isitwalandwe]]</text>
      <sha1>jg4i23w122i7tdy5yuxaa2qqma38j5l</sha1>
      <model>wikitext</model>
      <format>text/x-wiki</format>
    </revision>
  </page>