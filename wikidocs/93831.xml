<page>
    <title>Conferència de Ialta</title>
    <ns>0</ns>
    <id>93831</id>
    <revision>
      <id>13549678</id>
      <parentid>13401797</parentid>
      <timestamp>2014-06-09T01:31:51Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Oaks]] al 1944  Oaks]] el 1944</comment>
      <text>{{Infotaula tractat
| name = Conferència de Ialta
| long_name =
| image =Yalta_summit_1945_with_Churchill,_Roosevelt,_Stalin.jpg
| image_width = 250px
| caption = Els ''Tres Grans'' a la Conferència de Ialta, [[Winston Churchill]], [[Franklin D. Roosevelt]] i [[Ióssif Stalin]]. Darrera d'ells, des de l'esquerra, el [[Mariscal de Camp (Regne Unit)|Mariscal]] Sir [[Alan Brooke]], l'[[Almirall de la Flota (Estats Units)|Almirall]] [[Ernest King]], l'Almirall [[William D. Leahy]], el [[General de l'Exèrcit (Estats Units)|General]] [[George Marshall]], el [[Major General]] [[Laurence S. Kuter]], el General [[Aleksei Antónov]], el [[vicealmirall]] [[Stepan Kutxerov]] i l'[[Almirall de la Flota de la Unió Soviètica|Almirall]] [[Nikolai Kuznetsov]].
| type = Acords bèl·lics en el marc de la Segona Guerra Mundial 
| date_drafted =
| date_signed =11 de febrer de 1945
| location_signed =[[Palau de Livàdia]] a [[Ialta]]
| date_sealed =
| date_effective =
| condition_effective =
| date_expiration =
| signatories = [[Ióssif Stalin]], [[Franklin Delano Roosevelt]] i [[Winston Churchill]]
| parties = {{URS}}br{{EUA}}br{{RUN}}
| ratifiers =
| depositor =
| language = 
| languages =
| Motiu = 
| Efecte = Acord sobre la [[Zones d'ocupació aliada a Alemanya |Partició d'Alemanya]] i altres canvis polítics a l'[[Europa Oriental]].
| wikisource =

}}
La '''Conferència de Ialta''' va ser una reunió dels principals líders dels [[aliats de la Segona Guerra Mundial|Aliats de la Segona Guerra Mundial]] que tingué lloc entre el [[4 de febrer]] i l'[[11 de febrer]] de [[1945]] a [[Ialta]] ([[Ucraïna]]), concretament al [[palau de Livàdia]]. Junt amb la [[Conferència de Teheran]], va ser l'única vegada que es van reunir [[Franklin Delano Roosevelt|Roosevelt]], [[Ióssif Stalin|Stalin]] i [[Winston Churchill|Churchill]], els ''tres grans'' líders [[Aliats de la Segona Guerra Mundial|aliats]] dels [[Estats Units]], la [[Unió Soviètica]] i l'[[imperi Britànic]] respectivament.

Cadascuna de les tres potències va dur els seus propis interessos a la Conferència: els britànics volien mantenir el seu [[imperi]], els soviètics volien obtenir més territori i enfortir les seves conquestes, i els nord-americans volien que els soviètics entressin en l'[[Organització de les Nacions Unides]] i participessin en la [[Guerra del Pacífic]], així com discutir les aliances de la postguerra. 

L'epicentre de la conferència era la coordinació militar car es pensava que les tropes aliades haurien de desembarcar al Japó, la qual cosa comportava una enorme pèrdua de soldats i encara que els nord-americans avançaven en les investigacions per a obtenir la [[bomba atòmica]], de moment els estadistes no desitjaven confiar en una arma tan incerta. Inicialment s'havia pensat en la [[Xina]], però amb el temps s'havia pogut constatar l'escàs entusiasme del generalíssim [[Chiang Kai-shek]], la deficient preparació del seu exèrcit i la poca fiabilitat dels seus comandaments. Per això, Roosevelt necessitava la col·laboració de la Unió Soviètica i el seu nombrós exèrcit per a donar el cop de gràcia al Japó, una cosa que semblava impossible, ja que formalment l'URSS i l'Imperi del Sol Naixent no s'havien declarat la guerra.

Es va preveure la divisió d'[[Alemanya]] en quatre zones de control, una per a cada una de les tres potències participants a la Conferència, més [[França]]. [[Berlín]], tot i estar inclosa dins la zona soviètica, es dividiria en quatre sectors. 

Es va discutir l'estatus i les noves fronteres de [[Polònia]], de la qual no es va respectar el govern a l'exili, i se'n van fixar unes noves fronteres desplaçades vers l'oest, seguint la línia Curzon, en què l'estat polonès perdia les regions de la [[Galítsia]] oriental (regió històricament part d'Ucraïna, sota el control de la [[Confederació de Polònia i Lituània]] i després Polònia) i [[Brest-Litovsk]] a favor d'[[Ucraïna]] i de [[Bielorússia]]. Amb Alemanya la frontera es va fixar en la línia formada pels rius [[Oder]] i [[Neisse]], per la qual cosa el territori polonès seria més reduït que el de [[1939]]. 

A més, s'obligà milions de soviètics a tornar a la [[Unió Soviètica]] i iugoslaus a [[República Federal Socialista de Iugoslàvia|Iugoslàvia]] sota els governs [[comunisme|comunistes]], contra la seva voluntat. 

Així doncs, els acords presos a la Conferència de Ialta van ser:
* S'acordà la prioritat de la [[rendició incondicional]] de l'[[Alemanya Nazi]].
* Els [[crims de guerra|criminals de guerra]] nazis haurien de ser portats davant de la justícia.
* Celebració d'eleccions lliures als estats europeus alliberats
* Els [[Estats Units]], la [[Unió Soviètica]] i el [[Regne Unit]] es comprometien a constituir autoritats governamentals provisionals àmpliament representatives a tots els organismes democràtics de les poblacions, que es comprometrien a establir, tan aviat com fos possible, per elecció lliure, governs que fossin l'expressió de la voluntat dels pobles.
* La Unió Soviètica hauria d'entrar a la guerra contra el [[Imperi Japonès|Japó]] abans que es complissin tres mesos de la rendició d'Alemanya. La Unió Soviètica rebria a canvi el sud de l'illa de [[Sakhalín]] i les [[illes Kurils]].
* [[Desmilitarització|Destrucció del militarisme]] alemany i del [[nazisme]].
* Les [[reparacions de guerra]] alemanyes es pagarien, parcialment, en forma de [[treballs forçats]]. Aquests haurien de ser per reparar els danys que Alemanya havia causat a les seves víctimes.refPavel Polian-Against Their Will: The History and Geography of Forced Migrations in the USSR Central European University Press 2003 ISBN 963-9241-68-7 P.244-249/ref Es crearia un Consell de Reparacions, amb seu a la Unió Soviètica.
* Alemanya quedaria dividida en 3 zones ocupades pels tres vencedors, Estats Units, la Unió Soviètica i la Gran Bretanya. Posteriorment Churchill defensaria la divisió en quatre zones, corresponent la quarta a [[França]] (la seva zona seria a costa de les zones britànica i estatunidenca).
* [[Polònia]] seria desplaçada a l'oest. Cediria territoris a la Unió Soviètica i rebria, en compensació, territoris presos d'Alemanya. La frontera polonesosoviètica quedaria fixada a la línia del [[Pacte Mólotov-Ribbentrop|pacte germanosoviètic de 1939]] que es corresponia, en part, a la [[línia Curzon]], és a dir, la línia de la demarcació proposada durant la [[guerra polonesosoviètica]] de 1919-1920 pel ministre d'exteriors britànic, [[George Curzon|lord Curzon]].
* Churchill remarcà que s'haurien de celebrar eleccions lliures a Polònia.ref[http://www.winstonchurchill.org/i4a/pages/index.cfm?pageid=714 Winstonchurchill.org]/ref El líder britànic senyalà que el Regne Unit ''mai no estaria satisfet amb cap solució que no deixés a Polònia com un estat lliure i independent.'' Stalin acceptà permetre eleccions lliures a Polònia, però mai no complí la seva promesa.
* Reorganització del [[Comitè de Lubin]], govern prosoviètic establert a la Polònia alliberada, segons les bases democràtiques més esteses, amb la inclusió dels caps demòcrates que es troben a l'estranger, és a dir, els membres del [[Govern provisional de la República de Polònia|govern provisional a Londres]].
* Precisions respecte del funcionament de l'[[ONU]], la creació de la qual es decidí a la [[Conferència de Dumbarton Oaks]] el 1944: dret a veto dels membres permanents del [[Consell de Seguretat de l'ONU|Consell de Seguretat]]; la Unió Soviètica demana tants seients com províncies i regions la constitueixen (és a dir, 16), però només n'obté 3: [[RSFS de Rússia|Rússia]], [[RSS d'Ucraïna|Ucraïna]] i [[RSS de Bielorússia|Bielorússia]]. Les Nacions Unides estaran presents en qualitat d'observadores a l'organització d'Europa.

gallery
Map of Poland (1945).png|Fronteres poloneses abans i després de la Segona Guerra Mundial
Map-Germany-1945.svg|Partició d'Alemanya després de la Segona Guerra Mundial
/gallery

{{commonscat|Yalta conference}}

== Referències ==
{{referències}}

{{Guerra freda}}

{{coord|44|28|04|N|34|08|36|E|source:enwiki_type:landmark|display=title}}
{{ORDENA:Conferencia De Ialta}}	!--ORDENA generat per bot--
{{Enllaç AB|eo}}

[[Categoria:Conferències de la Segona Guerra Mundial|Ialta]]
[[Categoria:Història d'Ucraïna]]
[[Categoria:Història de la Unió Soviètica]]
[[Categoria:Història de Polònia]]
[[Categoria:1945]]</text>
      <sha1>sbw328huyyzx5qr6bw8csos79nwi43l</sha1>
      <model>wikitext</model>
      <format>text/x-wiki</format>
    </revision>
  </page>