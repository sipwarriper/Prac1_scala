<page>
    <title>Sri Aurobindo</title>
    <ns>0</ns>
    <id>240594</id>
    <revision>
      <id>13787275</id>
      <parentid>13680877</parentid>
      <timestamp>2014-07-11T13:52:34Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: dessignar</comment>
      <text>[[Fitxer:Sri aurobindo.jpg|240 px|right |'''Sri Aurobindo''']]
[[Image:Sri Aurobindo sign.jpg|rahmenlos|247 px|right]]
'''Sri Aurobindo''' ([[Calcuta]], [[1872]] - [[Pondicherry]], [[1950]]). Figura polifacètica la vida del qual està a cavall entre els segles XIX i XX, Sri Aurobindo fou polític i lluitador per la independència de l'[[Índia]]; filòsof, integrador de dues civilitzacions: Orient i Occident; vident, i descobridor d'una nova, misteriosa i ascendent geografia d'aquesta terra i d'aquest univers; mestre de [[ioga]] i de nous camins d'acostament a la divinitat; poeta de sonets i d'una extensa epopeia èpica, ''[[Savitri]]'', compendi de la seva experiència.

== Els primers anys ==

'''Sri Aurobindo''' nasqué a [[Calcuta]] el [[15 d'agost]] de [[1872]]. A l'edat de 7 anys fou enviat a [[Anglaterra]], on passà els següents anys d'estudis. El [[1889]] va ingressar a [[Cambridge]] amb una beca d'estudis concedida per la St. Paul's School de [[Londres]], on reiixí brillantment els seus estudis amb menció de primera classe.

Després d'haver adquirit els títols necessaris per a entrar en el servei civil de l'Índia, en el qual no va entrar per haver rebutjat presentar-se a l'examen d'equitació, va tornar al seu país i va integrar, el [[1893]], el servei administratiu del principat de Baroda (actual districte de l'estat indi de [[Gujarat]]). A part del seu treball administratiu, fou nomenat professor de francès del col·legi de Baroda i, posteriorment, d'anglès.

En aquest període va aprendre el [[sànscrit]] i altres llengües de l'Índia, i va seguir al mateix temps amb interès els esdeveniments polítics del seu país.

== L'activitat política ==

Amb motiu de la divisió de [[Bangla Desh|Bengala]], el [[1905]], abandonà Baroda i va començar a participar obertament en política. Fou un dels grans líders del moviment nacionalista de Bengala, durant el tràgic període de [[1906]] a [[1910]]. La seva influència en la transformació del pensament i opinió de tota l'Índia fou molt profunda, especialment mitjançant el diari ''Bande Mataram''.

Detingut a causa de la seva activitat política, el [[1908]] fou empresonat durant un any a la presó d'[[Alipore]] ([[Calcuta]]).

== El ioga ==

La seva estada a la presó va significar un canvi decisiu en la seva vida. En un medi tan poc favorable, se submergia quasi contínuament en la [[meditació]]. La seva vida interior i les seves realitzacions espirituals aviat el duren a fixar-se en un objectiu més ampli i universal que l'alliberament del seu país: l'esdevenidor de la humanitat, la nova era de l'esperit i l'aparició d'una nova raça humana.

En sortir de presó va fundar dos setmanaris, un en anglès, ''Karmayogin'', i un altre en bengalí, ''Dharma''. Va continuar durant algun temps les seves activitats polítiques, però una nit va rebre l'avís que la policia projectava realitzar un registre al seu despatx de Karmayogin i, per a no ser detingut o deportat, anà a amagar-se a [[Chandemagore]], a pocs quilòmetres de [[Calcuta]]. Allà va rebre, segons ell, una ordre des de dalt d'anar a [[Pondicherry]], on arribà el [[4 d'abril]] del [[1910]]. Aquest fet significà la ruptura definitiva amb la seva vida anterior.

Després de quatre anys de practicar el ioga en el silenci va fundar, el [[15 d'agost]] del [[1914]], una revista filosòfica mensual, ''Arya'', en la qual expressava, en llenguatge intel·lectual, la seva visió de l'home i de la Història, del destí diví de l'home i del camí a seguir per assolir-lo, de la marxa de la societat humana cap a la unitat i l'harmonia, de la naturalesa i de l'evolució de la poesia, del sentit profund dels [[Vedes]], dels [[Upanishad]] i de la ''[[Bhagavad-gita]]'' i de l'esperit i de la significació de la cultura índia.

== L'obra escrita ==
div style=font-size: 1; padding: 0 1em; border: opx solid dimgray; margin: 0 auto; clear:both;
 
*'''Filosofia:'''
:::Els continguts apareguts a ''Arya'' estan actualment recollits i publicats en llibres: ''The Life Divine'' (''La Vida Divina''), ''The Synthesis of Yoga'' (''La Síntesi del Ioga''), ''The Human Cycle'' (''El Cicle Humà''), ''The Ideal of Human Unity'' (''El Ideal de la Unitat Humana''), ''The Future Poetry'' (''La Poesia Futura''), ''The Secret of the Veda'' (''El Secret del Veda''), ''The Unpanishads'' (''Els Upanishads''), ''Essays on the Gita'' (''Assaigs sobre la Gita''), ''The Foundations of Indian Culture'' (''Els Fonaments de la Cultura India''). A cavall entre la filosofia i el ioga, per l'accessibilitat de la seva lectura al tractar-se de sentències breus, s'ha de destacar els ''Aforismes'' i ''Cops d'ull i Pensaments''.
/div
div style=font-size: 1; padding: 0 1em; border: opx solid dimgray; margin: 0 auto; clear:both;
*'''Poesia:'''
:::La pràctica totalitat de la seva obra poètica està recollida a: ''Collected Poems'' (''Recull de poemes''). Cal una menció a part pel poema èpic ''Savitri'', considerada pel propi Sri Aurobindo com la seva obra més representativa i que, prenent com inici un breu relat conegut en el [[Mahabarata]], constitueix una descripció en to èpic-poètic de tota l'experiència interior i espiritual de l'autor.
/div
div style=font-size: 1; padding: 0 1em; border: opx solid dimgray; margin: 0 auto; clear:both;
*'''Ioga:'''
 
:::A més dels anteriors, des del punt de vista pràctic, com a guia i orientació en el camí del seu ioga, el [[Ioga integral]], existeix una extensa recopilació d'escrits i cartes enviades als seus deixebles: ''Letters on Yoga'' (''Cartes del Ioga''), publicada de forma parcial sota els següents títols: ''The Life Divine'' (''La Vida Divina''), ''The Synthesis of Yoga'' (''Síntesi del Ioga''). Algunes d'aquestes cartes, per la importància i profunditat del tema que tracten, han assolit el caràcter de petites obres a part amb substantivitat pròpia. És el cas de ''The Supramental Manifestation Upon Earth'' (''La Supramental Manifestació sobre el Món'') i de ''Mother's Agenda'' (''L'Agenda de La Mare''), conjunt de cartes que de forma suscinta i de la pròpia mà de Sri Aurobindo exposen el contingut essencial del seu ioga.

/div

== Darrers anys ==

Durant la [[Segona Guerra Mundial]] es va pronunciar obertament en suport de la causa aliada -en un escenari colonial on qualsevol tipus d'aliança amb els ocupants anglesos era més que qüestionada-, en percebre amb claredat el perill que les forces del [[nazisme]] representaven per a l'evolució futura de la humanitat.

Després de la independència va declinar l'oferiment de presidir el [[Congrés Nacional Indi]].

Sri Aurobindo morí el [[5 de desembre]] del [[1950]].

== L'essència del seu ensenyament ==
div style=font-size: 1; padding: 0 1em; border: opx solid dimgray; margin: 0 auto; clear:both;

* La [[divinitat]] no és quelcom llunyà i inaccesible, sinó que es troba per tot arreu i també dins de l'ésser humà, és la divinitat interior. Sri Aurobindo designa aquest principi diví l'interior de l'home com l'ésser psíquic i mostra el camí per a entrar en contacte amb ell i fer que el seu influx pugui deixar també la seva empremta en la vida exterior.
/div

div style=font-size: 1; padding: 0 1em; border: 0px solid dimgray; margin: 0 auto; clear:both;
 
* En el vessant universal o còsmic Sri Aurobindo planteja l'existència d'un principi actiu de la divinitat - allò que denomina Superment - que porta en si mateix la capacitat, el poder inherent, de canviar el decurs de la marxa de la humanitat, des de l'actual situació en la ignorància cap a un desenvolupament evolutiu amb una major presència de la llum i de la consciència.
 
/div

== La Mare ==

La seva íntima col·laboradora, [[Mirra Alfassa]], més coneguda com [[La Mare]], nascuda a [[París]] de pare turc i mare egípcia, arribà a Pondicherry el [[29 de març]] de [[1914]], instal·lant-se allí definitivament el [[1920]].

Sri Aurobindo la considerava la seva igual, i a causa de la seva capacitat per a l'organització, es féu càrrec de la vida diària de l'[[Ashram]] a partir del [[24 de novembre]] del [[1926]], quan Sri Aurobindo es va recloure retirant-se de la vida pública. Des d'aquesta data, la supervisió dels assumptes de l'Ashram queda a càrrec de La Mare, inclosos els seus Instituts i [[Auroville]], la ciutat internacional propera a Pondicherry, fundada el [[1968]].

Després de la desaparició de Sri Aurobindo, La Mare va continuar el treball iòguic emprès per aquest.

Els ensenyaments de La Mare foren impartits principalment de forma oral, sent recopilats en diversos volums sota els títols de ''Collected Works'' i de ''Mother's Agenda'' (''L'Agenda de La Mare'')/font.

De la seva obra escrita destaca ''Prayers and Meditations'' (''Precs i Meditacions'').

{{Commonscat|Sri Aurobindo}}

{{Autoritat}}
{{ORDENA:Aurobindo, Sri}}

[[Categoria:Escriptors indis]]
[[Categoria:Filòsofs indis]]
[[Categoria:Religiosos indis]]
[[Categoria:Poetes indis]]</text>
      <sha1>gj8sbo3lmyws3s45t312i2b5m2o165w</sha1>
      <model>wikitext</model>
      <format>text/x-wiki</format>
    </revision>
  </page>