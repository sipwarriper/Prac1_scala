<page>
    <title>Dmitri Xostakóvitx</title>
    <ns>0</ns>
    <id>88144</id>
    <revision>
      <id>13917906</id>
      <parentid>13910357</parentid>
      <timestamp>2014-08-05T15:00:21Z</timestamp>
      <contributor>
        <username>Lohen11</username>
        <id>2117</id>
      </contributor>
      <text>{{Compositor clàssic
|nom = Dmitri Xostakóvitx
|imatge = Dmitri1.jpg
|imatgemida = 220px
|titol = Dmitri Xostakóvitx l'any 1942 
|nomreal = Dmitri Dmítrievitx Xostakóvitx
|estil = [[Música del segle XX|segle XX]]
|datanaixement = {{Data naixement|1906|09|25}}
|llocnaixement = [[Sant Petersburg]]
|datamort = {{Data defunció i edat|1975|08|9|1906|09|25}} 
|llocmort = [[Moscou]]
|nacionalitat = {{RUS}}
|activitat principal = 
|activitats altres = 
|anysactivitat =
|pàgina web = 
|signatura =
|signaturamida =
|obres =!--no esborreu aquesta línia--
|fites =!--no esborreu aquesta línia--
}}
'''Dmitri Dmítrievitx Xostakóvitx''' (en [[rus]]: Дми́трий Дми́триевич Шостако́вич) ([[Sant Petersburg]], [[25 de setembre]] de [[1906]] – [[9 d'agost]] de [[1975]]) va ser un [[compositor]] [[Unió Soviètica|soviètic]]. Va tenir relacions difícils amb el règim, que va denunciar públicament la seua música el [[1936]] i el [[1948]]. No obstant això, en públic es va mostrar lleial, prenent el carnet del [[Partit Comunista de la Unió Soviètica|PCUS]] en [[1960]] i arribant a ser membre del [[Soviet Suprem]]. Des de la seua mort, la seua actitud davant de la vida a l'[[Unió Soviètica|URSS]] ha sigut tema de polèmica tant política com musical, discutint-se fins a quin punt hauria sigut un [[dissident]] clandestí, encara que hi hagi acord pel que fa la seva obra artística, una de les més importants del segle XX en termes absoluts.

Després d'un període [[avantguarda|avantguardista]] inicial, Xostakóvitx es va adherir al romanticisme musical, en la línia de [[Gustav Mahler|Mahler]]. No obstant això, va fer algunes incursions en el terreny de l'[[atonalitat]]. La seua música sol incloure contrastos aguts i elements [[grotesc]]s. Les seues obres més importants són els seus cicles de quinze [[simfonia|simfonies]] i quinze [[quartet de corda|quartets de corda]]; a més, va compondre diverses [[òpera|òperes]], sis [[concert]]s per a instrument solista i orquestra i música de [[cinema]].
 
== La seva vida ==
=== Els primers anys ===

Nascut a [[Sant Petersburg]], [[Unió Soviètica]], Xostakóvitx va ser un infant prodigi tant com a pianista com a compositor. La seua família era bastant liberal i tolerant (un dels seus oncles era [[bolxevic]]). El [[1918]] va escriure una marxa fúnebre en memòria de dos dirigents del Partit Constitucional Democràtic Rus que havien sigut assassinats per mariners bolxevics. El [[1922]] va ser admès al Conservatori de [[Petrograd]], on va rebre les ensenyances d'[[Aleksandr Glazunov]]. Ací va patir les conseqüències de la seua falta d'interès per la política, i el [[1926]] va ser suspès en el seu examen de metodologia [[marxista]]. La seua primera obra musical va ser la seua ''Primera simfonia'' ([[1925]]), que va presentar com a treball de graduació.

Després de la graduació, va iniciar una carrera doble com a compositor i pianista, però el seu estil fred d'interpretació no va ser gaire apreciat. Prompte limitaria les seues actuacions bàsicament a aquelles en què presentava els seus propis treballs. En [[1927]] va compondre la seua segona simfonia (denominada ''Per a octubre''). Mentre elaborava aquesta simfonia, va començar a escriure la seua òpera satírica ''El nas'', basada en un [[conte]] de [[Nikolai Gògol]]. El [[1929]], la seua òpera va ser titllada de formalista per l'Associació Russa de Músics Proletaris, l'òrgan oficial dels músics de l'[[URSS]].

En 1927 va començar també la seua relació amb [[Ivan Sollertinski]], que seria el seu millor amic fins a la seua mort el [[1944]]. Sollertinski va donar a conéixer a Xostakóvitx l'obra de [[Gustav Mahler]], que tindria una gran influència en la seua música a partir de la seua Quarta simfonia.

Cap al final dels anys vint, Xostakóvitx va col·laborar amb el TRAM (un teatre juvenil proletari de [[Leningrad]]). Encara que va desenvolupar poc treball per a aquesta institució, va romandre protegit d'atacs ideològics. Durant aquest temps es va dedicar intensament a compondre la seua òpera ''[[Lady Macbeth de Mtsensk]]'', que es va estrenar el [[1934]] i va tenir un èxit immediat, encara que després va ser prohibida en el seu país durant vint-i-sis anys.

Quant a la seua vida personal, en 1932 va contraure matrimoni amb la seua primera esposa Nina Varzar. Encara que les dificultats que van tenir des del principi els van portar al divorci en 1935, la parella es va reconciliar poc de temps després.

=== Primera denúncia ===

El [[1936]] va acabar-se-li la tranquil·litat. Aquest any va començar amb una sèrie d'atacs vers ell a [[Pravda]], amb un famós article titulat ''Caos en compte de Música''. La campanya va ser iniciada per [[Ióssif Stalin|Stalin]], el qual va condemnar ''Lady Macbeth'' com a formalista; conseqüentment, les seues obres cada cop s'interpretaven menys i els seus ingressos van caure en quasi tres quarts. La seua Quarta simfonia es va interpretar algunes vegades, però el clima polític va acabar fent-ho impossible. No va tornar a ser interpretada fins a 1961, però Xostakóvitx mai no va repudiar aquest treball i la va continuar designant com la seua quarta simfonia.

Més encara, 1936 va marcar el començament de les [[Gran Purga|grans purgues]], en les quals molts dels amics del compositor van ser enviats a presó o assassinats. El seu únic consol en aquest període va ser el naixement de la seua filla Galina el 1936; el seu fill Maxim va nàixer dos anys després.

La seua [[Simfonia núm. 5 (Xostakòvitx)|cinquena simfonia]], de [[1937]], va ser com un compromís: no és obertament política, ni a favor ni en contra del règim, i és musicalment conservadora sense ser simplista. De fet, s'atribueix al compositor haver dit que era La resposta d'un artista soviètic a una crítica justa (tot i que és una qüestió [http://www.musicayotrascosas.com/articulos/983 polèmica] i hi ha qui diu que és un comentari de la crítica de l'època). Estilísticament es va adaptar a les exigències del règim: simplicitat formal i un final optimista, que havia de servir per demostrar les bondats del sistema. Amb això es va guanyar el perdó de les autoritats, que van oblidar l'episodi de ''Lady Macbeth''. A més, va ser tot un èxit de públic, i continua sent un dels seus treballs més populars. 

Va ser en aquell moment que va començar a escriure el primer dels seus quartets de corda. Els seus treballs de cambra li van permetre experimentar i expressar idees que hagueren sigut inacceptables en les seues peces simfòniques més populars.

Al setembre de [[1937]], va començar a ensenyar composició en el conservatori, on va tenir com el seu alumne més avantatjat en [[Gueorgui Sviridov]] ([[1915]]-[[1998]]). La qual cosa li va brindar certa estabilitat financera però al mateix temps va interferir amb el seu propi treball creatiu.

=== La guerra ===

Quan va esclatar la [[guerra]] entre [[Rússia]] i [[Alemanya]] el [[1941]], Xostakóvitx va romandre inicialment a [[Leningrad]] durant l'assetjament i va començar la seua [[Simfonia núm. 7 de Xostakóvitx|Setena simfonia]], coneguda precisament com a ''Leningrad''. A l'octubre de [[1941]], el compositor i la seua família van ser evacuats cap a Kuibixev (ara [[Província de Samara|Samara]]), on va acabar el seu treball, que va ser adoptat com a símbol de la resistència Russa tant en l'URSS com a Occident.

En la primavera de [[1943]] tota la família es va traslladar a [[Moscou]]. L'Octava Simfonia que va compondre aquest any és un treball extens i fosc que no va ser aprovat per les autoritats, sent la seua interpretació condicionada a situacions d'excepció fins a una resolució en la primavera de [[1958]], amb la qual també s'absolia una bona quantitat de la música que havia sigut condemnada en les resolucions [[Andrei Jdànov|jdanovianes]] del quaranta-vuit. De la Novena Simfonia ([[1945]]) esperaven les autoritats una música adequada al sensacional esdevenidor de la guerra per als seus interessos, però aquesta assumia les característiques d'un divertimento, la qual cosa les va portar al recel envers el compositor, que davant aquesta reacció no reprendria el seu cicle simfònic fins a 1953.

=== Segona denúncia ===

El [[1948]] Xostakóvitx va ser acusat de ''formalisme'' pel ''[[Doctrina Jdànov|Decret Jdànov]]''. La majoria dels seus treballs van ser censurats, va ser obligat a disculpar-se públicament, i van ser retirats els privilegis de què gaudia la seua família.

En els anys següents les seues composicions es van dividir en música concessiva, treballs oficials per a assegurar la seua posició oficial, i treballs seriosos per al calaix de l'escriptori. Aquests últims incloïen el ''[[Concert per a violí núm. 1 en La menor]]'' (que no es podria estrenar fins passats set anys de la seua redacció, amb el seu dedicatari David Oistrakh al violí), i el cicle de cançons ''Poesia popular jueva'' (Op.79). Encara hi ha disputes entorn de si era conscient dels perills que corria en escriure aquestes últimes. Laurel Fay diu que Xostakóvitx estava intentant adequar-se a la política oficial a l'adoptar la cançó popular com el seu tema d'inspiració; d'altra banda, aquestes obres van ser escrites en una època en què la campanya [[antisemitisme|antisemita]] de postguerra estava acabant, i Xostakóvitx tenia vincles pròxims amb alguns dels seus afectats.

Les restriccions imposades a la música de Xostakóvitx i les seues condicions de vida van millorar el 1949, per a assegurar la seua participació en una delegació de personalitats Soviètiques en els [[Estats Units]]. Aquest mateix any, va escriure la seua [[cantata]] ''Cançó dels Boscos'', la qual elogiava Stalin com el Gran Jardiner. El [[1951]] el compositor es va convertir en diputat del [[Soviet Suprem]].

La mort de Stalin el [[1953]] va ser el primer gran pas cap a la rehabilitació oficial de Xostakóvitx, marcada per la seua ''Desena simfonia'', un dels seus treballs més populars junt amb la ''Cinquena simfonia''. La ''Desena simfonia'' conté certs codis i cites musicals, entre elles el tema d'Elmira i el tema Xostakóvitx, que deriva de les inicials del nom i cognom del compositor, transliterades a l'idioma alemany, és a dir D. Sch.. En la notació musical alemanya, la sèrie D–Es–C–H representa els sons Re natural – Mi bemoll – Do natural – Si natural. En el tercer moviment usa un motiu format per aquests sons, junt amb un altre que representa el nom Elmira, en homenatge a la seua alumna [[Elmira Nazirova]]. Segles abans, [[Johann Sebastian Bach]] havia usat el mateix recurs amb les lletres B–A–C–H que, també en la notació alemanya, representen els sons Si bemoll – La natural – Do natural – Si natural.

Durant els anys quaranta i cinquanta, Xostakóvitx va mantenir una relació molt pròxima amb dues de les seues pupil·les: [[Galina Ustvolskaya]] i l'esmentada Elmira Nazirova. Va ser tutor d'Ustvolskaya de 1937 a 1947. La naturalesa de la seua relació no està clara: mentre que Rostopovitx la descriu com tendra, Ustvolskaya va dir en una entrevista en 1995 que havia declinat una proposta de matrimoni de Xostakóvitx en els anys cinquanta. No obstant això, en la mateixa entrevista l'amic d'Ustvolskaya, [[Viktor Suslin]], va dir que ella havia quedat profundament decebuda d'ell en el moment de la seua graduació el 1947. La relació amb Nazirova sembla haver sigut unilateral, segons les cartes que ell li escrivia, i es pot datar entre [[1953]] i [[1956]]. En el rerefons estava la seua relació amb la primera esposa, Nina Varzar, que mai no es va trencar, i que va durar fins a la mort d'aquesta el 1954. Xostakóvitx va contraure matrimoni amb la seua segona esposa [[Margarida Kainova]] el 1956; aquest no va ser un matrimoni reeixit i es van divorciar tres anys després.

El significat de la seua Onzena simfonia, de 1956-7, és encara discutit, per bé que duu el subtítol de L'any 1905: es pot interpretar que fa referència a la [[Revolució Russa de 1905]], a la [[Revolució d'Hongria de 1956|Revolució Hongaresa]], o a ambdues. Curiosament, en el quart moviment d'aquesta simfonia Xostakóvitx empra com a un dels temes una cançó popular polonesa sorgida el s. XIX en temps de la revolta contra els ocupants russos.

=== La seua vinculació al partit ===
[[1960]] va marcar un altre punt d'inflexió en la vida de Xostakóvitx: es va fer militant del [[Partit Comunista de la Unió Soviètica|Partit Comunista]]. Aquest esdeveniment ha estat interpretat com una mostra de compromís o de covardia, o com a resultat de la pressió.

En aquest període també va ser afectat per la [[polio]] que va començar a patir el [[1958]].

La resposta musical de Xostakóvitx a aquestes crisis personals va ser el seu ''Quartet de corda núm. 8'', que igual que la seua ''Desena simfonia'' incorpora diversos codis i cites.

El 1962 es va casar per tercera vegada amb Irina Supinskaia, que llavors tenia només 27 anys. El mateix any, Xostakóvitx tornava al tema de l'antisemitisme amb la ''Tretzena simfonia'' (Subtitulada ''[[Babi Iar]]''). La simfonia exposa una sèrie de poemes de [[Ievgueni Ievtuixenko]], el primer dels quals commemora una massacre de [[jueu]]s durant la [[Segona Guerra Mundial]]. Les opinions estan dividides respecte al risc personal que representava compondre una obra d'aquestes característiques: el poema havia estat publicat en els mitjans soviètics i no havia patit cap censura, però continuava sent controvertit. Després de l'estrena de la simfonia, Ievtuixenko va ser obligat a afegir una estrofa en el seu poema en què digués que russos i ucraïnesos havien mort junt amb els jueus a Babi Iar.

=== Els últims anys ===

En els seus últims anys de vida, Xostakóvitx va patir d'una malaltia crònica: la polio va continuar empitjorant, i va començar a patir problemes del cor a mitjan anys seixanta. La majoria dels seus últims treballs –les seues Catorzena i Quinzena simfonies, i els últims quartets– són foscos i introspectius. Van atraure moltes crítiques favorables d'Occident. 

Xostakóvitx va morir de càncer de pulmó el 9 d'agost de 1975, i va ser soterrat al [[cementiri de Novodévitxi]], a [[Moscou]], [[Rússia]]. El seu fill, el pianista i director [[Maxim Xostakóvitx]], va ser dedicatari i primer intèrpret de diversos treballs de son pare.

== La seua obra ==

Entre els seus treballs més coneguts es troben les simfonies [[Simfonia núm. 5 (Xostakòvitx)|cinquena]], setena (''Leningrad''), desena i onzena (''L'any 1905''), i els quartets vuitè i quinzè. La seua música mostra la influència que van tenir alguns dels compositors que més admirava: [[Johann Sebastian Bach|Bach]] amb les seves [[fuga|fugues]] i [[passacaglia|passacaglie]]; [[Ludwig Van Beethoven|Beethoven]] en els seus últims quartets; [[Gustav Mahler]] en les seues simfonies i [[Alban Berg|Berg]] en l'ús de codis musicals i de cites. Els seus treballs són àmpliament tonals dins de la tradició romàntica, però amb elements d'[[atonalitat]], [[politonalitat]] i [[cromatisme]]. En alguns dels seus últims treballs (per exemple el Dotzè quartet) va utilitzar files de tons. Molts comentaristes han notat la disjunció dels seus treballs abans que fos denunciat el 1936, i els treballs subsegüents més conservadors, per bé que la potser disjuntiva més important s'aprecia entre les obres per a gran públic (la majoria políticament correctes) i les escrites per a ser presentades en la intimitat (cas dels esmentats quartets).

Volkov va comentar que Xostakóvitx va adoptar el paper del ''yurodivy'' o il·luminat. El ''yurodivy'' exerceix un paper important en l'òpera de [[Modest Mússorgski]], ''[[Borís Godunov (Mússorgski)|Borís Godunov]]'', la qual Xostakóvitx admirava i que ell mateix va orquestrar.

== El seu caràcter ==

Xostakóvitx era, de diverses formes, un home obsessiu: d'acord amb la seua filla, estava obsessionat amb la neteja (Ardov p.nbsp;139); sincronitzava els rellotges del seu apartament; regularment s'enviava cartes a si mateix per a provar si el servei postal funcionava correctament. En el llibre ''Shostakovich: A Life Remembered'' de Wilson, se citen 26 referències al seu nerviosisme. Iuri Lyubimov comenta que el fet que fora més vulnerable i receptiu que les altres persones era sens dubte un component important de la seua genialitat (Wilson p.nbsp;183). En els seus últims anys de vida, Krzysztof Meyer va recordar, la seua cara era una bossa de tics i gestos (Wilson p.nbsp;462).

Quan estava de bon humor, l'esport era una de les seues principals formes per a distraure's, encara que s'estimava més quedar-se com a espectador o com a àrbitre que participar-hi (era un àrbitre de futbol qualificat). També li agradaven els jocs de cartes, particularment el ''solitari''.

Ambdós cares, fosca i clara, de la seua personalitat es feien evidents en la seua afició pels escriptors satírics com [[Nikolai Gògol|Gògol]], [[Anton Txékhov|Txékhov]] i [[Mikhail Zosxenko]] (Wilson p.nbsp;41). La influència dels anteriors es pot veure en les seues cartes, en les que fa paròdies perverses dels funcionaris soviètics.

Xostakóvitx era tímid per naturalesa: Flora Litvinova va dir que ''era incapaç de dir no a qualsevol persona'' (Wilson p.nbsp;162). Açò significava que era fàcilment persuadible per a firmar comunicats oficials, incloent una denúncia pública d'[[Andrei Sajarov]] el 1973.

=== Ortodòxia i revisionisme ===

La resposta de Xostakóvitx a les crítiques oficials és discutible. Està clar que aparentment era part de l'estat, llegint discursos i col·locant el seu nom en articles que expressaven la línia de pensament del govern. També és generalment acceptat que li disgustava el règim, un punt de vista confirmat per la seua família, les seues cartes a Isaak Glikman, i la cantata satírica Rayok, on ridiculitzava la campanya antiformalista, i que es va mantenir oculta fins i tot després de la seua mort.

El que és incert és fins a quin punt Xostakóvitx tractava de mostrar la seua oposició al règim a través de la seua altra música. El punt de vista revisionista va ser exposat per [[Solomon Volkov]] en el seu llibre ''Testimoni'' el 1979, el qual es diu que són les memòries de Xostakóvitx. El llibre argumenta que alguns dels treballs del compositor tenen missatges codificats en contra del govern. Se sap que incorporava cites i temes en el seu treball, i és evident la seua firma [[DSCH]]. El seu col·laborador per molt de temps, [[Yevgeny Mravinsky]], va dir que Xostakóvitx explicava sovint les seues intencions amb imatges i connotacions (Wilson p.nbsp;139). La perspectiva revisionista va ser subsegüentment recolzada pels seus fills, Maxim i Galina, i per diversos músics russos. La viuda Irina en general recolza aquesta tesi, però nega l'autenticitat de ''Testimoni''. Altres revisionistes prominents són Ian MacDonald, el llibre del qual ''The New Shostakovich'' (El nou Xostakóvitx) aporta més interpretacions de la seua música, i Elizabeth Wilson, que amb el seu llibre ''Shostakovichl: A Life Remembered'' brinda testimoni de diverses idees del compositor.

Els antirevisionistes neguen l'autenticitat de ''Testimoni'', al·legant que Volkov va fer una compilació de diversos articles, xafarderies, i possiblement alguna informació obtinguda directament del compositor. Més generalment, argumenten que la significació de Xostakóvitx està més en la seua música que en la seua vida, i que buscar missatges polítics va en detriment, en lloc de millorar, el seu valor artístic. Els antirevisionistes són representats prominentment per Laurel Fay i Richard Taruskin.

== Premis ==
;Unió Soviètica
* [[Heroi del Treball Socialista]] (1966) 
* [[Orde de Lenin]] (1946, 1956, 1966) 
* [[Orde de la Revolució d'Octubre]] (1971) 
* [[Orde de la Bandera Roja del Treball]] (1940) 
* [[Orde de l'Amistat dels Pobles]] (1972) 
* [[Artista del Poble de l'URSS (arts escèniques)|Artista del Poble de l'URSS]] (1954)
* [[Premi Lenin]] (1958)
* [[Premi Stalin]] d'arts (1941, 1941, 1942, 1946, 1946, 1948, 1949, 1949, 1949, 1950, 1952)
;Finlàndia
* Premi Sibelius (1958)
;Estats Units
* Nominat al [[Premi Oscar]] a la [[Oscar a la millor banda sonora|millor banda sonora]] per ''[[Khovanshchina (film)|Khovanshchina]]'', [[Premis Oscar 1961|1961]]
;Regne Unit
* Medalla d'Or de la [[Royal Philharmonic Society]] (1966)
;Àustria
* [[Medalla als Serveis a la República d'Àustria]] en Plata (1967)
;Dinamarca
* [[Premi Sonning]] (1974)

== Vegeu també ==
* [[Motiu DSCH]]
* [[Concert per a piano núm. 2 (Xostakóvitx)]]

== Lectures complementàries ==
=== Llibres ===
* {{es}} Meyer, Krzysztof (1997). ''Shostakovich: Su vida, su obra, su época''. Madrid, Alianza Editorial (Alianza Música; 75). ISBN 84-206-8675-1.
* {{en}} Ardov, Michael (2004). ''Memories of Shostakovich''. Short Books. ISBN 1-904095-64-X. 
* {{en}} Fay, Laurel (1999). ''Shostakovich: A Life''. Oxford University Press. ISBN 0-19-513438-9.
* {{en}} Ho, Allan and Feofanov, Dmitry (1998). ''Shostakovich Reconsidered''. Toccata Press. ISBN 0-907689-56-6.
* {{en}} [[Ian MacDonald|MacDonald, Ian]] (1990). ''The New Shostakovich''. Northeastern University Press. ISBN 1-55553-089-3.
* {{en}} Shostakovich, Dmitri and Glikman, Isaak (2001). ''Story of a Friendship: The Letters of Dmitry Shostakovich to Isaak Glikman''. Cornell Univ Press. ISBN 0-8014-3979-5.
* {{en}} Shostakovich, Dmitri and Volkov, Solomon (2000). ''Testimony'' (7th edition). Proscenium. ISBN 0-87910-021-4.
* {{en}} Volkov, Solomon (2004). ''Shostakovich and Stalin: The Extraordinary Relationship Between the Great Composer and the Brutal Dictator''. Knopf. ISBN 0-375-41082-1.
* {{en}} Wilson, Elizabeth (1994). ''Shostakovich: A Life Remembered''. Princeton University Press. ISBN 0-691-04465-1.
* (en) Feutchtner Bernd. Shostakóvich. El arte amordazado porla autoridad Edició en espanyol (2004)
* Turner Música ISBN 84-7506-688-7

=== Enllaços externs ===
* {{en}} ''[http://web.archive.org/20001011112051/www.geocities.com/rickredrick/Shostakovich.Html Shostakovitx Myths Debunked]'', crítica de ''Testimoni'' i revisió general 
* {{en}} ''[http://www.siue.edu/~aho/musov/dmitri.Html Shostakovichiana]'', exhaustiva col·lecció de materials sobre el compositor des d'una perspectiva crítica 
* ''[http://www.sotopartituras.tk Partitures Gratis]'' Algunes partitures gratis de Xostakóvitx. Ex: [http://usuarios.lycos.es/sotoalien/shostakovich7.Htm ''Simfonia No. 7''].
* {{en}} ''[http://www.msu.edu/user/luebkejo/shost1.Html Jon Luebke's Shostakovitx Page]'', conté una discografia selecta i bibliografia comentada
* {{en}} ''[http://home.wanadoo.nl/ovar/shosopus/shosopus.Htm Onno van Rijen's Opus by Shostakovitx]'', llista d'obres per categories

== Àudio ==
{{Projectes germans|commons=Dmitri Xostakóvitx}}
* [http://www.epitonic.com/artists/dimitrishostakovich.html Epitonic.com: Dimitri Shostakovich] featuring tracks from ''Written With The Heart's Blood''
* [http://www.bbc.co.uk/radio3/discoveringmusic/audioarchive.shtml Archive of BBC's Discovering Music radio show], featuring Shostakovich's Symphony No. 5, Symphony No. 10, String Quartet No. 8, and Cello Concerto No. 1.
* [http://www.classiccat.net/shostakovich_d/index.htm Classic Cat - Dimitri Shostakovich]: An overview of free downloadable Shostakovich music on the internet by Classic Cat - the free classical music directory.
* [http://www.jmc.co.il/livecon2003/chamber3.html The Aviv String Quartet and Guest]: String Quartet No. 8 in C minor, op. 110.

{{ORDENA:Xostakovitx, Dmitri}}
{{Enllaç AB|no}}
{{Autoritat}}
{{Enllaç AD|de}}
{{Enllaç AD|en}}
{{Enllaç AD|hr}}
{{Enllaç AD|hy}}

[[Categoria:Compositors d'òpera russos]]
[[Categoria:Compositors russos del segle XX]]
[[Categoria:Herois del Treball Socialista]]
[[Categoria:Artistes del Poble de l'URSS]]
[[Categoria:Orde de Lenin]]
[[Categoria:Persones de Sant Petersburg]]
[[Categoria:Guanyadors del Premi Stalin]]</text>
      <sha1>ojoolu4imph2b4toyu61sz7owa0ycw1</sha1>
      <model>wikitext</model>
      <format>text/x-wiki</format>
    </revision>
  </page>