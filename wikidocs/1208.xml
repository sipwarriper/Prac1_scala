<page>
    <title>Alexander Fleming</title>
    <ns>0</ns>
    <id>1208</id>
    <revision>
      <id>13662456</id>
      <parentid>13635429</parentid>
      <timestamp>2014-06-23T22:59:25Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula persona
| nom = Alexander Fleming
| imatge = Alexander Fleming.jpg
| peu = 
| data_naix = {{Data naixement|1881|8|6}}
| lloc_naix = [[Lochfield]], [[Escòcia]]
| data_mort = {{Data defunció i edat|1955|3|11|1881|8|6}}
| lloc_mort = [[Londres]], [[Anglaterra]]
| nacionalitat = {{SCO}}
| altres_noms = 
| conegut_per = Descobridor de la [[penicil·lina]]
| ocupació = [[biologia|Biòleg]]
}}
[[Fitxer:Faroe_stamp_079_europe_%28fleming%29.jpg|thumb|Alexander Fleming en un segell de les [[illes Fèroe]]]]
{{Nobel|Medicina|1945}}
'''Alexander Fleming''' ([[Lochfield]], [[Escòcia]], [[6 d'agost]] de [[1881]] - [[Londres]], [[Anglaterra]], [[11 de març]] de [[1955]]) fou un [[biologia|biòleg]], [[bacteriòleg]] i professor universitari escocès guardonat amb el [[Premi Nobel de Medicina o Fisiologia]] l'any [[1945]], famós per ser el descobridor de la [[penicil·lina]].

== Biografia ==
[[Fitxer:Barcelona_a_Sir_Alexander_Fleming.JPG|thumb|Barcelona a Sir Alexander Fleming]]
Va néixer el [[6 d'agost]] de [[1881]] a la ciutat escocesa de [[Lochfield]]. Va estudiar [[medicina]] a la ''Saint Mary's Medical School'' de [[Londres]], on es va graduar l'any [[1908]]. En aquest centre treballà com a metge microbiòleg al Departament d'Inoculacions fins a l'inici de la [[Primera Guerra Mundial]] (28 de juliol de 1914). L'any [[1928]] fou nomenat professor universitari d'aquest centre d'ensenyament.

Membre de la [[Royal Society]], l'any [[1944]] fou nomenat [[Knight Bachelor|Cavaller]] pel [[rei d'Anglaterra|rei]] [[Jordi VI del Regne Unit]]. Alexander Fleming finalment va morir l'[[11 de març]] de [[1955]] d'un [[infart de miocardi]] a la seva residència de [[Londres]]. Va ser enterrat com un heroi nacional a la cripta de la [[Catedral de Sant Pau]] d'aquella ciutat.

== Recerca científica ==
[[Fitxer:Lysozyme_crystal1.JPG|thumb|Cristall simple de [[lisozim]]]]
Durant la seva estada al ''Saint Mary's Medical School'' el director del Departament, Almorth Edward Wright, va despertar l'interès de Fleming per a nous tractaments per a les [[infeccions]], dedicant-se a la millora i fabricació de [[vacunes]] i [[sèrum]]s. Durant la guerra va ser metge militar als fronts de [[França]] i va quedar impressionat per la gran [[mortalitat]] causada per les ferides de [[metralla]] infectades als hospitals de campanya. Finalitzada la guerra va retornar a l'Hospital de St. Mary on va buscar intensament un nou [[antisèptic]] que evités la dura agonia provocada per les ferides infectades. La seva recerca el va dur a descobrir el [[lisozim]], un [[enzim]] antibacterià present en les secrecions mucoses. Aquest descobriment va ocórrer després que un moc del seu nas, procedent d'un esternut, caigués sobre una [[placa de Petri]] en la qual creixia un cultiu bacterià. Uns dies més tard va notar que els [[bacteris]] havien estat destruïts en el lloc on s'havia dipositat el fluid nasal. 

=== Penicil·lina ===
El laboratori de Fleming estava habitualment desordenat, el que va resultar un avantatge per al seu següent descobriment. Al setembre de [[1928]] realitzava diversos experiments en el seu laboratori i en inspeccionar els seus cultius abans de destruir-los va notar que la [[colònia (biologia)|colònia]] d'un [[fong]] havia crescut espontàniament, com un contaminant, en una de les plaques de Petri sembrades amb ''[[Staphylococcus aureus]]'' (estafilococ daurat). Fleming va observar més tard les plaques i va comprovar que les colònies bacterianes que es trobaven al voltant del fong, posteriorment identificat com ''[[Penicillium notatum]]'', eren transparents a causa de la mort dels bacteris de la placa, i descobrí així la [[penicil·lina]]. Fleming va comunicar el seu descobriment sobre la penicil·lina al ''British Journal of Experimental Pathology'' l'any [[1929]], i encara que ell va reconèixer immediatament la transcendència d'aquesta troballa els seus col·legues la van subestimar. 

Fleming va treballar amb el fong durant un temps però l'obtenció i [[purificació]] de la penicil·lina a partir dels cultius de ''Penicillium notatum'', que van resultar difícils i més apropiats per als químics. La comunitat científica va creure que la penicil·lina només seria útil per a tractar infeccions banals i per això no li va parar esment. No obstant això, l'[[antibiòtic]] va despertar l'interès dels investigadors nord-americans durant la [[Segona Guerra Mundial]], que intentaven emular la medicina militar alemanya que disposava de [[sulfamida|sulfamides]]. Els químics britànics [[Ernst Boris Chain]] i [[Howard Walter Florey]] van desenvolupar un mètode de purificació de la penicil·lina que va permetre la seva [[síntesi química]] i distribució comercial per a la resta de la població. Fleming no va [[patentar]] el seu descobriment per creure que així seria més fàcil la difusió d'un antibiòtic necessari per al tractament de les nombroses infeccions que assotaven a la població. 

L'any [[1945]] fou guardonat, amb Ernst Boris Chain i Howard Walter Florey, amb el [[Premi Nobel de Medicina o Fisiologia]] ''pel descobriment de la penicil·lina i les seves propietats curatives en malalties infeccioses''.

El seu descobriment de la penicil·lina va significar un canvi dràstic per a la medicina moderna, canvi que inicià l'anomenada Era dels antibiòtics; així altres investigadors posteriors van aportar nous antibiòtics, com l'[[estreptomicina]] que, utilitzada com a tractament contra la [[tuberculosi]], ha salvat milions de vides. L'aportació de científica de Fleming és doble, ja que a més de descobrir una [[molècula]] química (penicil·lina) també va trobar una molècula proteica (lisozim) amb activitat antibiòtica. Les [[proteïnes]] i els [[pèptid]]s antibiòtics són components naturals de la [[immunologia|immunitat]] innata dels animals que poden ser utilitzats amb finalitats terapèutiques similars a la penicil·lina.

== Vida personal ==
La història popularref eg, ''Philadelphia Enquirer'', 17 July 1945: Brown, ''Penicillin Man'', note 43 to Chapter 2 /ref que el pare de [[Winston Churchill]] pagués l'educació de Fleming per haver salvat Churchill de la mort és falsa. D'acord amb la biografia, ''Penicillin Man: Alexander Fleming and the Antibiotic Revolution'' per [[Kevin Brown]], Alexander Fleming, en una cartaref 14 November 1945; British Library Additional Manuscripts 56115: Brown, ''Penicillin Man'', note 44 to Chapter 2 /ref al seu amic Andre Gratia, ho va descriure com a una fàbula fantàstica. Tampoc va salvar Winston Churchill durant la [[Segona Guerra Mundial]]. Churchill fou salvat per [[Lord Moran]], utilitzant [[sulfonamida|sulfonamides]], ja que encara no tenia prou experiència amb la [[penicil·lina]], quan Churchill emmalaltí a [[Cartago]] el [[1943]]. El ''Daily Telegraph'' i el ''Morning Post'' van escriure el [[21 de desembre]] de [[1943]] que l'havia salvat la penicil·lina. En Churchill mateix, en un discurs radiofònic posterior, es va referir al nou medicament com a aquest admirable MBrefA History of May  Baker 1834-1984, Alden Press 1985./ref (MB 693 era el nom intern de la sulfapiridina).

== Reconeixements ==
En honor seu s'anomenà el [[Cràter (impacte)|cràter]] [[Fleming (cràter)|Fleming]] sobre la superfície de la [[Lluna]].

== Referències ==
{{referències|2}}

== Enllaços externs ==
{{commons|Category:Alexander Fleming}}
* {{en}} [http://nobelprize.org/nobel_prizes/medicine/laureates/1945/index.html Pàgina de l'Institut Nobel, Premi Nobel de Medicina 1945]
* El [http://ca.sabadell.cat/Nomenclator/p/dades_cat.asp?Id=1261 passeig de Fleming] en el [[nomenclàtor]] de [[Sabadell]].

{{Autoritat}}
{{ORDENA:Fleming, Alexander}}

[[Categoria:Biòlegs escocesos]]
[[Categoria:Premis Nobel de Medicina o Fisiologia]]
[[Categoria:Membres de la Royal Society]]
[[Categoria:Cavallers Solters]]</text>
      <sha1>njzspruifio55ct4391j601twr73dpn</sha1>
      <model>wikitext</model>
      <format>text/x-wiki</format>
    </revision>
  </page>