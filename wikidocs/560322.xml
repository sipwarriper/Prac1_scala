<page>
    <title>Laura de la Santíssima Trinitat i Sant Sergi</title>
    <ns>0</ns>
    <id>560322</id>
    <revision>
      <id>13774142</id>
      <parentid>12756087</parentid>
      <timestamp>2014-07-09T21:41:35Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Troitse-Sergiyeva Lavra]]</comment>
      <text>{{Patrimoni de la Humanitat
|nom   =Conjunt arquitectònic del monestir de la Trinitat i Sant Sergi a Sèrguiev Posad
|imatge  =Trinity_view.jpg
|peu   =El monestir a començament del segle XX
|localització ={{Banderes|Rússia}} [[Rússia]]
|tipus   =Cultural
|criteris  =(ii),(iv)
|ID   =657
|regió   =[[Europa]] i [[Amèrica del Nord]]
|coordenades ={{coord|56|18|37|N|38|07|46|E}}
|any   =1993
|extensió  =
}}

La '''Laura de la Santíssima Trinitat i Sant Sergi''' (en [[rus]] Свято-Троицкая Сергиева Лавра, ''Sviato-Tróitskaia Sèrguieva Lavra'') és un [[monestir]] [[Església Ortodoxa Russa|ortodox rus]], situat a [[Sèrguiev Posad]] (Сергиев Посад), 70 km al nord-est de [[Moscou]]. Fundat el [[1345]] per [[Sergi de Ràdonej]], està considerat un dels centres històrics de l'espiritualitat russa. El [[1993]] fou declarat [[Patrimoni de la Humanitat]] per la [[Unesco]].ref{{en}} ''[http://whc.unesco.org/en/list/657 Conjunt arquitectònic del monestir de la Trinitat i Sant Sergi a Sèrguiev Posad]'', web de la [[Unesco]] (accés 26-11-09)./ref

== Història ==
=== Fundació ===
Al turó de Makovets, Sergi de Ràdonej va construir el 1345 una església de fusta en honor de la Santíssima Trinitat. La seva vida eremítica fou l'inici d'una primerenca comunitat monàstica. El [[1355]], Sergi va enviar una carta a l'aleshores [[Patriarca de Constantinoble]], [[Filoteu Cocci]], presentant la seva ''regla monàstica'', que exigia la construcció d'edificis auxiliars, com ara el [[refectori]], la cuina i la fleca. Aquesta carta va ser un model per a nombrosos seguidors de Sergi, que van fundar més de 400 monestirs.
[[Fitxer:Lissner_TroiceSergievaLavr.jpg|left|thumb|200px|Sant Sergi beneint [[Demetri I de Moscou]] abans de la [[Batalla de Kulikovo]], en una pintura del 1907]] 
Sergi donà suport a [[Demetri I de Moscou|Demetri I]] en la seva guerra contra l'[[Horda d'Or]], i va enviar dos monjos, Peresvet i Osliàbia, a la [[batalla de Kulikovo]] ([[1380]]). Poc abans de l'inici de la lluita, Peresvet va morir en un duel contra un [[bogatir]] tàrtar. Una incursió de la cavalleria [[tàrtars|tàrtara]] destruí i cremà el monestir el [[1408]]. 

=== Segle XV ===
Sant Sergi va ser declarat patró de Moscou el [[1422]]. El mateix any, a instàncies del nou [[hegumen]] [[patriarca Níkon|Níkon]], es va començar a treballar en la construcció d'una nova catedral de pedra, construïda per un equip de monjos [[sèrbia|serbis]] que havien trobat refugi al monestir després de la [[Batalla de Kosovo Polje]]. Les relíquies de sant Sergi es dipositaren en la nova construcció, que també es dedicà a la [[Santíssima Trinitat]]. Els dos grans [[iconografia|iconògrafs]] russos [[Daniil Txiorni]] i [[Andrei Rubliov]] pintaren els seus [[fresc]]s. Rubliov és la figura més representativa de l'esclat creatiu i cultural que es va viure durant el [[segle XV]] al monestir i a tot Rússia. Ell pintà la coneguda icona de ''[[icona de la Trinitat|La Trinitat]]'',refGarcía Marsilla, J. Vicente. ''[http://books.google.cat/books?id=bYJ7lllxNQkCprintsec=frontcoverclient=firefox-ahl=casource=gbs_v2_summary_rcad=0 Història de l'art medieval]'', [[Universitat de València]], 2002, vol. 59, p. 322, ISBN 84-370-5480-X, 9788437054803./ref probablement entre [[1425]] i [[1428]], per a l'[[iconòstasi]] de la nova catedral (actualment se n'hi conserva una còpia, ja que l'original és a la [[Galeria Tretiakov]]).ref{{ru}} ''[http://www.tretyakovgallery.ru/ru/collection/_show/image/_id/70 La Trinitat]'', web de la [[Galeria Tretiakov]] (accés 26-11-09)./ref El [[1476]], [[Ivan III]] traslladà arquitectes de [[Pskov]] per construir l'església de l'Esperit Sant, l'estructura de la qual és un dels pocs exemples que queden d'una església russa acabada amb un [[campanar]]. A principis del [[segle XVI]] va ser ampliada per [[Basili III de Moscou|Basili III]].

=== Segle XVI ===
Encarregada per [[Ivan el Terrible]] el [[1559]], la catedral de l'Assumpció va trigar 26 anys a construir-se, prenent com a model l'homònima catedral del [[Kremlin de Moscou|Kremlin]], però de majors dimensions. L'iconòstasi, pintat els segles XVI i XVIII, conté la ''Icona del Sant Sopar'', obra mestra de [[Simon Uixakov]]. L'interior va ser decorat per un grup de pintors de [[Iaroslavl]], cap al [[1684]], amb [[fresc]]s de color blau fort i tons violeta. La [[cripta]] conté la tomba de [[Borís Godunov]], la seva família, i alguns patriarques ortodoxos del segle XX. L'evolució del monestir propicia el ràpid creixement dels assentaments del voltant, que, progressivament, conformaren la moderna ciutat de [[Sèrguiev Posad]]. El monestir es va convertir en un centre de renom freqüentat pels principals escriptors i iconògrafs. Just davant dels murs del claustre, el [[1547]] s'hi va establir el convent de Santa Paraskeva.

=== Segle XVII ===
[[Fitxer:Miloradovichdefense.jpg|thumb|200px|La defensa del monestir per monjos ortodoxos encapçalats pel cronista [[Avraami Pàlitsin]] (setembre de [[1609]] - gener de [[1611]]); pintura de [[Serguei Miloràdovitx]]]]
Cap al final del segle XVI, el monestir va ser fortificat: la tanca de fusta que envoltava el claustre es va reemplaçar per una de pedra amb 1,5 km de llarg, junt amb dotze torres de defensa. Aquests canvis resultaren fonamentals per resisitir durant setze mesos el setge polonès ([[1608]]-[[1610]]), durant la guerra entre [[Moscou]] i la [[Confederació de Polònia i Lituània]]. El [[1618]] fou novament atacat per [[Ladislau IV Vasa|Ladislau IV]] i resistí sense capitular malgrat els danys soferts, com ho mostren els senyals al portal de la catedral, que es van deixar per tal de preservar la memòria dels enfrontaments. 

Durant el segle XVII es van afegir al monestir diverses estructures, com un petit i luxós palau barroc que acollia els patriarques, un palau reial amb les façanes pintades amb un disseny escacat de colors brillants. El refectori de Sant Sergi, també pintat en escacat, amb els seus 510 metres quadrats era considerat ''el saló més gran de Rússia''. L'Església de la Nativitat de Sant Joan Baptista ([[1693]]-[[1699]]), amb cinc cúpules, va ser encarregada per la família [[Stróganov]]. Durant aquest període també s'afegiren noves cel·les per als monjos, un hospital i una capella construïda sobre un pou sagrat descobert el [[1644]].

=== Segles XVIII i XIX ===
El [[1744]], l'emperadriu [[Elisabet I de Rússia|Elisabet I]] va atorgar al monestir la dignitat de [[Laura (monaquisme)|Laura]]. El Metropolità de Moscou, d'ara endavant, també seria l'arximandrita de la Laura. Elizabet va afavorir especialment el monestir, i cada any anava a peu de Moscou al claustre. El seu amant [[Aleksei Razumovski]], que l'acompanyava en aquests viatges, va encarregar l'església barroca de la Mare de Déu de Smolensk, l'últim gran santuari que es va erigir dins el recinte. També Elisabet féu donació d'un campanar d'estil [[barroc]], blanc i blau, que amb els seus 88 metres va ser una de les estructures més altes construïdes a Rússia fins a aquella data. Els seus arquitectes van ser Ivan Mitxurin i Dmitri Ukhtomski.

Al llarg del [[segle XIX]], la Laura va mantenir el seu estatus de monestir més ric de Rússia. El seminari, fundat el [[1742]], va ser substituït per una Acadèmia Eclesiàstica el [[1814]]. El monestir comptava amb una magnífica col·lecció de manuscrits i llibres medievals, fet que atreia milers de visitants.ref{{it}} Rice, Christopher i Melanie. ''City Book Mosca'', Mondadori, 2002, p. 156, ISBN 88-370-3974-3./ref A Sèrguiev Posad, el monestir va mantenir diverses ''sketes'', en una de les quals van ser enterrats els filòsofs conservadors [[Konstantín Leóntiev]] i [[Vasili Rózanov]].

=== Segle XX ===
[[Fitxer:RR5012-0002R.gif|129px|left|El conjunt arquitectònic, en una moneda commemorativa]]
Després de la [[Revolució Russa]] de [[1917]], el govern soviètic va tancar la Lavra el [[1920]]. Els seus edificis van ser assignats a diferents institucions cíviques o bé foren declarats museus. El [[1930]], les campanes del monestir, incloent la ''campana del Tsar'', de 65 tones, van ser destruïdes. Una part important de la col·lecció de manuscrits es va dispersar en diferents col·leccions.

El [[1945]], arran de la tolerància temporal de [[Stalin]] cap a l'església durant la [[Segona Guerra Mundial]], la Laura va ser retornada a l'[[Església Ortodoxa Russa]]. El [[16 d'abril]] de [[1946]] es va renovar el servei diví a la catedral de l'Assumpció. La Laura va continuar sent la seu del Patriarcat de Moscou fins al [[1983]], quan es va permetre que la seu es traslladés al [[monestir de Danílov]], a Moscou. Durant les dècades dels seixanta i setanta s'hi van realitzar importants obres de restauració. El [[1993]], va ser reconegut com a [[Patrimoni de la Humanitat]] per la [[UNESCO]].

== Referències ==
{{referències}}

== Enllaços externs ==
{{Projectes germans|commons=Troitse-Sergiyeva Lavra}}
* {{ru}} {{en}} {{es}} [http://www.lavra.ru Web del monestir]
* {{ru}} [http://www.musobl.divo.ru/novosti.html Museu del monestir]

{{ORDENA:Laura De La Santissima Trinitat I Sant Sergi}}	!--ORDENA generat per bot--
{{Enllaç AB|de}}
{{Enllaç AB|ru}}

[[Categoria:Monestirs ortodoxos]]
[[Categoria:Església Ortodoxa Russa]]
[[Categoria:Edificis religiosos de Rússia]]
[[Categoria:Patrimoni de la Humanitat de Rússia]]</text>
      <sha1>505fdideqpwq9dkzuzs6o6plweh3ug6</sha1>
      <model>wikitext</model>
      <format>text/x-wiki</format>
    </revision>
  </page>