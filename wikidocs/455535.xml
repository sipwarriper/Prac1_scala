<page>
    <title>Moviment Nacional Socialista dels Països Baixos</title>
    <ns>0</ns>
    <id>455535</id>
    <revision>
      <id>14024012</id>
      <parentid>12649224</parentid>
      <timestamp>2014-09-08T09:00:22Z</timestamp>
      <contributor>
        <username>FeyBart</username>
        <id>176784</id>
      </contributor>
      <comment>png</comment>
      <text>[[Fitxer:Wappen NSB 1931-1936.svg|thumb|120px|Emblema del NSB (1931-1936)]] 
 
[[Fitxer:Flag of the National Socialist Movement in the Netherlands.png|thumb|120px|Bandera del NSB]]
[[Fitxer:Musserts lidmaatschapskaart.jpg|thumb|300px|Carnet de partit de Mussert]]
'''Moviment Nacional Socialista dels Països Baixos''' ([[neerlandès]] ''Nationaal-Socialistische Beweging in Nederland'', NSB) fou un [[partit polític]] neerlandès fundat a [[Utrecht]] el [[1931]] per [[Anton Mussert]] i [[Cornelis van Geelkerken]], i prohibit el [[1945]].
== Ideari ==
Basava el seu programa en el [[feixisme]] italià i el [[nacionalsocialisme]] alemany: abolició dels drets individuals, corporativisme, limitar la llibertat de premsa, prohibició de les vagues, i reclamar la unificació amb [[Flandes]] per a constituir els Grans Països Baixos. Va copiar símbols com les camises negres, el símbol [[wolfsangel]] i el salut ''Hou Zee'', però fins al 1936 no va adoptar l'[[antisemitisme]]. Inicialment la seva bandera era la tricolor neerlandesa del segle XVIII, tot i que després adoptaren l'[[esvàstica]] i els símbols nazis. 
== Orígens ==
El [[1933]] organitzà un ''Landdag'' a Utrecht, amb 600 participants per a presentar el partit. El govern va respondre prohibint als funcionaris la militància al MSB. A les eleccions provincials de 1935 va obtenir el 8 % dels vots i dos escons al Senat. La militància procedia de decebuts per la crisi econòmica per la [[gran depressió]], i inicialment no es proposava assolir el poder per mitjans violents, sinó mitjançant eleccions. 

Però des del 1936 va assolir influència [[Meinoud Rost van Tonningen]], amb suport del [[Partit Nacional Socialista dels Treballadors Alemanys|NSDAP]] alemany, qüestionà el lideratge del pragmàtic Mussert i va imposar l'antisemitisme. Això provocà una forta reacció social antifeixista i a les [[eleccions legislatives neerlandeses de 1937]] només va obtenir 4 escons. En el Parlament es va distingir pel seu poc respecte al procediment i normes parlamentàries i per la violència verbal, però no el va fer augmentar del 4 % a les eleccions provincials de [[1939]]. 

{| border=1 cellspacing=0 cellpadding=5
|- bgcolor=#cccccc
! '''Província'''
! '''Resultat el 1935 (escons)'''
! '''Resultat el 1939 (escons)'''
|-
|[[Drenthe]]
|4
|3
|-
|[[Frísia]]
|1
|0
|-
|[[Gelderland]]
|5
|2
|-
|[[Província de Groningen|Groningen]]
|4
|2
|-
|[[Limburg (Països Baixos)|Limburg]]
|5
|2
|-
|[[Brabant Septentrional]]
|2
|1
|-
|[[Holanda Septentrional]]
|7
|4
|-
|[[Overijssel]]
|3
|2
|-
|[[Província d'Utrecht|Utrecht]]
|4
|1
|-
|[[Zeeland]]
|2
|1
|-
|[[Holanda Meridional]]
|7
|3
|-
|}

== El NSB durant l'Ocupació ==
Quan esclatà la [[Segona Guerra Mundial]] mostrà les clares simpaties pel [[Tercer Reich]] i advocà per la neutralitat estricta dels [[Països Baixos]]. El maig de 1940 uns 800 militants del NSB foren arrestats pel govern neerlandès. Després de la derrota i l'ocupació, Mussert va fer un discurs a [[Lunteren]] cridant a incorporar-se al Tercer Reich i a abolir la Casa d'Orange, que havia fugit a [[Londres]]. 

El 1941 els nazis prohibiren tots els partits llevat el NSB. Aquest va col·laborar amb les autoritats d'ocupació i la seva militància augmentà a 100.000 membres, i ocupà un rol important en el servei civil i el govern local, ja que tots els alcaldes de municipi havien de ser-ne membres. A nivell nacional, Mussert esperava ser el cap d'uns Països Baixos independents aliats dels nazis, però aquests hi nomenaren com a cap l'austríac [[Arthur Seyss-Inquart]], malgrat les nombroses entrevistes de Mussert amb [[Adolf Hitler]] demanant-li-ho. I tot i que Seyss-Inquart el va proposar com a primer ministre neerlandès, només va rebre el títol honorífic de ''Leider'' del Poble Neerlandès i una secretaria d'estat amb poc poder efectiu, que era a mans dels més pronazis [[Meinoud Rost van Tonningen]] i els seus sequaços. El 1943 els membres masculins del NSB foren englobats en una ''Landwacht'', per ajudar al control de la població. 

El 4 de setembre de 1944 els aliats ocuparen [[Antwerpen]], i l'endemà la plana major va fugir a Alemanya, cosa que provocà la desarticulació del partit (''Dolle Dinsdag'', Dimarts Boig). Després de la rendició alemanya el [[6 de maig]] de 1945, el partit fou prohibit i l'endemà Mussert fou arrestat juntament amb nombrosos membres del partit. Musser fou executat el 6 de maig de 1946. 

== Referències ==
{{Commonscat|Nationaal-Socialistische Beweging}}

* Jong, Loe de (1956). German Fifth Column In the Second World War. Routledge  Kegan Paul.


{{ORDENA:Moviment Nacional Socialista Dels Paisos Baixos}}	!--ORDENA generat per bot--
[[Categoria:Partits polítics dels Països Baixos]]</text>
      <sha1>f7497ytf77axe2jud3p0eu4702xwb5i</sha1>
      <model>wikitext</model>
      <format>text/x-wiki</format>
    </revision>
  </page>