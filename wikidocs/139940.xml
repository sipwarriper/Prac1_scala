<page>
    <title>Nova Zembla</title>
    <ns>0</ns>
    <id>139940</id>
    <revision>
      <id>13865212</id>
      <parentid>12717526</parentid>
      <timestamp>2014-07-19T04:09:31Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}} que enllaça amb [[commons:category:Novaya Zemlya]]</comment>
      <text>[[Fitxer:Nova Zembla.png|thumb|Situació de Nova Zembla|right]]

L'arxipèlag de '''Nova Zembla''' (en [[rus]] Новая Земля, ''Nóvaia Zemlià''), també conegut tradicionalment en català com a '''Nova Terra''' (traducció literal del nom rus), consta de dues illes a l'[[oceà Àrtic]], al nord de [[Rússia]], separades per l’[[estret de Màtotxkin]] i una sèrie d'illes menors. Les dues illes principals es diuen ''óstrov Sèverni'' (о́стров Се́верный, que significa illa del Nord) i ''óstrov Iujni'' (о́стров Южный, és a dir illa del Sud). La seva àrea total és de 90.650 km² i té una població de 2.716 habitants ([[2002]]), dels quals 2.622 resideixen a [[Belúixia Gubà]] (Белу́шья Губа́), la capital. Administrativament, pertany a la [[província d'Arkhànguelsk]].

== Geografia ==
[[Fitxer:NovayaZemlya.A2001222.0835.250m.jpg|thumb|250px|Imatge per satèl·lit de Nova Zembla]]
L'[[arxipèlag]] conforma la frontera més septentrional d'[[Europa]] a l'[[oceà Àrtic]]. Així mateix és la frontera oriental del [[mar de Barentsz]] i l'occidental del [[mar de Kara]]. En aquest últim es troben les desembocadures de dos dels rius [[Sibèria|siberians]] més importants, l'[[Obi]] i el [[Ienissei]], cosa que té una clara influència en el clima humit de les illes. 

Nova Zembla, arxipèlag gairebé deshabitat, consisteix principalment de dues grans illes (la del Nord i la del Sud) i algunes illes menors. En total té una superfície de 90.650 km². La longitud màxima aproximada entre els extrems d'ambdues illes és de gairebé 900 km i aquests es troben a una distància de 470 km i 1.175 km del [[Cercle Polar Àrtic]] respectivament. 

* L’'''illa del Nord''' o ''Sèverni'' es troba entre els 73º i els 77º de latitud nord. Amb els seus 48.904 km² és la quarta illa més gran d'Europa i arriba fins als 1.590 m d'altura a l'extrem nord. Està totalment coberta de [[glaceres]]. 

* L’'''illa del Sud''' o ''Iujni'' es troba entre els 71º i els 73º de latitud nord. És amb els seus 33.275 km² la sisena illa més gran d'Europa i arriba fins als 1.342 m d'altitud. En comparació amb l'illa del Nord, presenta glaceres només en les seves majors altituds i la resta són zones de [[tundra]]. 

Són illes relativament muntanyenques. Es pot dir que les seves muntanyes són una continuació dels [[Urals]]. S'hi troben importants [[jaciment geològic|jaciments]] de [[zinc]], [[coure]] i [[Estany (element)|estany]].

== Clima ==
El [[clima]] està influït pel mar de Kara i pels corrents dels rius que hi desemboquen. Presenta en general hiverns llargs amb temperatures polars, tempestes de neu i constants precipitacions. Tan sols durant algunes setmanes d'estiu la costa occidental de Nova Zembla roman lliure de neu. 

== Economia i recerca ==
Sense comptar el centre administratiu del districte, Belúixia Gubà, les illes tenen poc més de 100 habitants, que pertanyen a la raça dels [[samoiedes]]. La [[pesca]] i la [[caça]] d'animals de pells apreciades (guineu polar, llop polar i ós polar) tenen un paper important en l'economia de l'arxipèlag. A més, hi ha un parell de mines d'on s'extreu carbó i coure. 

Se sap que l'[[URSS]] (Unió de Repúbliques Socialistes Soviètiques) hi havia instal·lat una planta de prova de míssils nuclears a la fi de la [[Segona Guerra Mundial]]. Allí és on es va provar la [[bomba termonuclear]] més potent que s'hagi fabricat, la [[Bomba del Tsar]]. 

A més, hi ha diverses estacions de recerca a les illes, que es dediquen a estudiar fenòmens [[meteorologia|meteorològics]] i [[Geofísica|geofísics]], sobretot els relacionats amb els corrents del [[vent]] i els [[corrent marí|marins]], el [[camp magnètic terrestre]] i les [[aurora boreal|aurores boreals]].

== Història ==
Els russos coneixen Nova Zembla des del [[segle XII]], malgrat la seva posició tan septentrional. Però no va ser fins al [[segle XVI]] que els europeus van començar a deixar la seva petja a l'arxipèlag en la recerca d'un possible pas entre l'Europa septentrional i l’[[oceà Pacífic]]: és el [[1553]] que el primer europeu, [[Hugh Willoughby]], toca terra insular. Entre el [[1594]] i el [[1597]] va explorar les illes l'holandès [[Willem Barentsz]], que hi va morir a la fi del 1597.
{{Commonscat|Novaya Zemlya}}

{{coord|74|N|56|E|source:enwiki_scale:10000000|display=title}}
[[Categoria:Illes de Rússia]]
[[Categoria:Arxipèlags de l'oceà Àrtic]]
[[Categoria:Província d'Arkhànguelsk]]</text>
      <sha1>6wljerh81n6ybie2uioen1g1b4dhlu5</sha1>
      <model>wikitext</model>
      <format>text/x-wiki</format>
    </revision>
  </page>