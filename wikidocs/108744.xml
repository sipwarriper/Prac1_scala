<page>
    <title>Jacques-Yves Cousteau</title>
    <ns>0</ns>
    <id>108744</id>
    <revision>
      <id>13675977</id>
      <parentid>13579662</parentid>
      <timestamp>2014-06-24T12:27:04Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula persona
| nom = Jacques-Yves Cousteau
| imatge = Jacques-Yves Cousteau.jpg
| mida_imatge = 
| peu = Jacques-Yves Cousteau l'any [[1976]]
| nom_naix = 
| data_naix = {{Data naixement|1910|6|11}}
| lloc_naix = [[Sent Andriu de Cubzac]]
| data_mort = {{Data defunció i edat|1997|6|25|1910|6|11}}
| lloc_mort = [[París]]
| causa_mort = 
| lloc_enterrat = 
| coordenades_lloc_enterrat = !-- {{coord|LAT|LONG|display=inline,title}} --
| residència = 
| nacionalitat = {{FRA}}
| altres_noms = 
| conegut_per = Comandant del ''[[Calypso (vaixell)|Calypso]]''. 
| coneguda_per = 
| educació = 
| alma_mater =
| ocupador = 
| ocupació = [[oceanografia|Oceanògraf]] i [[cineasta]] 
| títol = 
| salari = 
| valor_net = 
| alçada = 
| pes = 
| term = 
| predecessor = 
| successor = 
| partit = 
| boards = 
| religió = 
| pares = 
| muller = 
| marit = 
| fills = 
| senyal de crida = 
| parent = 
| guardons =
| signatura = 
| lloc_web = 
| notes = 
}}
'''Jacques-Yves Cousteau''' ([[Sent Andriu de Cubzac]], [[11 de juny]] de [[1910]] - [[París]], [[25 de juny]] de [[1997]]), també conegut com a Comandant Cousteau o ''Le Pacha'', fou un oficial de la marina francesa, un [[oceanografia|oceanògraf]] i [[cineasta]] [[francesos|francès]], internacionalment conegut com el comandant del ''[[Calypso (vaixell)|Calypso]]''. 

== Primers anys ==
Va néixer l'[[11 de juny]] de [[1910]] a la ciutat de [[Saint-André-de-Cubzac]], població situada al [[departament francès]] de [[Gironda]]. Fill d'un advocat i nét d'un notari, va descobrir la [[mar]] a les cales prop de [[Marsella]] on la seva família s'havia establert. El [[1930]], després d'haver realitzat els seus estudis preparatoris al prestigiós ''Collège Stanislas'' de [[París]], va entrar a l'escola naval de [[Brest]] on es convertiria en oficial artiller el [[1933]].ref[http://jacquesyvescousteau.mes-biographies.com/biographie-Jacques-Yves-Cousteau.html Una biografia de Jacques-Yves Cousteau] (en francès)/ref A la marina francesa volia ser pilot de l'aeronàutica naval, però un accident d'automòbil el [[1935]] li ho va impedir.ref[http://www.ecophotoexplorers.com/JacquesCousteau.asp ''Jacques-Yves Cousteau, 87 years of Exploration''] (en anglès)/ref Després de la seva convalescència, el [[1936]], va ser destinat al cuirassat Condorcet, on va conèixer un altre oficial naval, [[Philippe Tailliez]]. Fins llavors Cousteau no s'interessava pel món submarí, però Tailliez, que era caçador submarí, li va prestar unes ulleres Fernez, predecessores de les actuals ulleres de piscina. Cousteau les va provar immediatament a la platja del Mourillon (un barri de [[Toló]] on vivia llavors) i, en veure a sota de l'aigua uns peixos que passaven a sobre d'unes roques cobertes de molsa, va decidir que es dedicaria tota la seva vida a explorar els fons marins.refJacques-Yves Cousteau i Frédéric Dumas, ''Le Monde du silence'', Éditions de Paris, París, 1953, Dépôt légal 1r Trimestre 1954 - Édition N° 228 - Impression N° 741 (pàgina 12, en francès)/ref Cousteau es va casar el [[12 de juliol]] de [[1937]] amb Simone Melchior, filla d'un executiu del grup industrial [[Air Liquide]], amb qui va tenir dos fills, Jean-Michel Cousteau ([[1938]]) i Philippe Cousteau ([[1942]]) que participarien en l'aventura del ''[[Calypso (vaixell)|Calypso]]''.

Un any després del casament de Cousteau, el [[1938]], Tailliez va conèixer un altre caçador submarí, [[Frédéric Dumas]], apassionat també per l'exploració submarina, i tots tres, Tailliez, Dumas i Cousteau formaren des de llavors un grup inseparable d'amics, obsessionats tots tres per trobar un mitjà que els permetés de respirar a sota de l'aigua i així explorar els fons marins. Va ser Cousteau el primer a trobar aquest mitjà quan al desembre de [[1942]] va conèixer a París l'enginyer [[Émile Gagnan]], que acabava d'inventar un regulador per a motors de cotxes. Cousteau li va proposar la seva ajuda per a adaptar el seu regulador no pas a la carburació d'un motor d'automòbil sinó a la respiració dels homes, i va ser així, entre gener i juny de [[1943]], que tots dos inventaren el regulador modern, que ells anomenaren l'''scaphandre autonome'' (escafandre autònoma) o ''scaphandre Cousteau-Gagnan'' (escafandra Cousteau-Gagnan). Més tard crearen noves patents, el CG45 (Cousteau-Gagnan de [[1945]]), el Mistral de [[1955]], i d'altres països començaren també a crear les seves pròpies patents, establint així les premisses del mercat de reguladors de busseig comercialitzats encara avui dia arreu del món. Dos prototips d'escafandre autònom, enviats de París a Toló per Air Liquide a l'estiu de 1943, varen permetre a Cousteau de realitzar ''Épaves'', la seva segona pel·lícula subaquàtica, que fou també la primera a ser rodada amb reguladors de busseig.ref[http://video.google.fr/videoplay?docid=-7129034295428118398# La pel·lícula ''Épaves'', a Google videos] (en francès)/ref La seva primera pel·lícula havia estat ''Par dix-huit mètres de fond'' (A 18 metres de fondària) que va rodar amb Tailliez i Dumas el 1942, en [[Esports d'apnea|apnea]], i amb les càmeres subaquàtiques inventades per l'enginyer Léon Vèche.

Immediatament després de la [[Segona Guerra Mundial]], el 1945, Cousteau va fundar a Toló, amb l'autorització de l'almirall André Lemonnier, el GRS o ''Groupement de Recherches sous-marines''refCapitaine de frégate PHILIPPE TAILLIEZ, ''Plongées sans câble'', Arthaud, París, gener de 1954, Dépôt légal 1r trimestre 1954 - Édition N° 605 - Impression N° 243 (pàgina 59, en francès)/ref (Grup de Recerques Submarines), que més tard s'anomenaria Grup d'Estudis i de Recerques Submarines (GERS) i que canviaria de nom diverses vegaes fins a anomenar-se actualment CEPHISMER (''Cellule Plongée Humaine et Intervention Sous la MER'': Cèl·lula de Busseig Humà i d'Intervenció Submarina). Però l'any [[1949]] Cousteau va deixar la ''Marine nationale''. L'any següent, el [[1950]], va fundar les Campanyes Oceanogràfiques Franceses i va comprar el seu vaixell, el ''[[Calypso (vaixell)|Calypso]]'', amb el qual va recórrer les mars més interessants del planeta així com [[rius]] i riberes. Va realitzar també excavacions [[arqueologia|arqueològiques]] submarines a la [[mar Mediterrània]].

== Exploració marítima ==
[[Fitxer:Calypso.2-April-1999.jpg|thumb|Imatge del ''[[Calypso (vaixell)|Calypso]]'' l'any [[1999]]]]
Durant els seus viatges arreu del món va produir una quantitat important de pel·lícules documentals i [[Sèrie de televisió|sèries de televisió]]. Va rebre la Palma d'Or al [[Festival de cinema de Cannes]] el [[1956]] per la seva pel·lícula ''Le Monde du silence'' (''El món del silenci''), corealitzada amb [[Louis Malle]]. A part d'aquest prestigiós guardó també aconseguí tres [[Premis Òscar]] de l'[[Acadèmia de les Arts i les Ciències Cinematogràfiques de Hollywood]] per les seves pel·lícules ''Le Monde du silence'' (1956), ''Histoire d'un poisson rouge'' (''Història d'un [[carpí daurat]]'', [[1959]]) i ''Le Monde sans soleil'' (''El món sense sol'', [[1964]]). També va escriure alguns llibres sobre el coneixement de la [[biologia]] submarina i va produir la sèrie de llarga duració per a la [[televisió]] ''El món submarí de Jacques Cousteau'', que li creà una popularitat sense precedents.

Amb el suport de Jean Mollard, va crear el plateret submergible SP-350, un vehicle submarí extraordinari de dues places que pot assolir una profunditat de 350 m. sota el [[nivell del mar]]. L'experiència va tenir un èxit contundent i es va repetir el [[1965]] amb dos vehicles que van assolir una profunditat de -500 m. El [[1957]] va ser elegit director del Museu Oceanogràfic de [[Mònaco]] i fundà el Grup d'Investigació Submarina a [[Toló]]. Va encapçalar ''Précontinent'', unes experiències de busseig en saturació (immersió de llarga duració) i va ser un dels pocs estrangers a ser admès a l'Acadèmia de Ciències dels [[Estats Units]].

== Conservació marina ==
L'[[octubre]] del [[1960]] un nombre considerable de deixalles [[radioactivitat|radioactives]] havien de ser submergides a la mar Mediterrània pel Comissariat francès de la [[Comunitat Europea de l'Energia Atòmica]]. El comandant Cousteau va organitzar una campanya de premsa que en menys de dues setmanes va produir una commoció entre la població. El tren que duia les restes radioactives fou aturat per una manifestació i l'obligaren a retornar al seu punt de sortida. 

[[Fitxer:Cousteau en Calypso.jpg|thumb|Cousteau dins el ''[[Calypso (vaixell)|Calypso]]'']]
El [[1974]] va crear la Societat Cousteau als [[Estats Units]], dedicada a la protecció i la millora de la qualitat de vida per a les generacions actuals i futures. En l'actualitat compta amb més de 100.000 membres. El [[1977]] va rebre, amb Peter Scott, el premi de les [[Nacions Unides]] per la protecció al [[medi ambient]]. El [[1985]] va rebre la Medalla de la Llibertat Presidencial, otorgada pel [[president dels Estats Units]] [[Ronald Reagan]]. 

El [[28 de juny]] de [[1979]] en una expedició del ''Calypso'' a [[Portugal]] el seu segon fill, Philippe, amb el qual havia coproduït tots els seus films des de [[1969]], va morir en un accident d'hidroavió. Va convidar llavors el seu fill gran, Jean-Michel Cousteau, a col·laborar en les seves expedicions.

El [[24 de novembre]] de [[1988]] va ser elegit com a membre de l'[[Acadèmia Francesa]], com a successor de [[Jean Delay]] i hi va ocupar el seient número 17. La seva recepció oficial va tenir lloc el [[22 de juny]] de [[1989]], i la resposta al seu discurs de recepció va ser elaborada per Betrand Poirot-Depelch. El [[1992]] va ser convidat a la conferència de les [[Nacions Unides]] sobre el medi ambient i el desenvolupament a [[Rio de Janeiro]] ([[Brasil]]). A partir de llavors es va convertir en un conseller regular de l'[[ONU]] i més tard del [[Banc Mundial]]. Aquell mateix any fou guardonat amb el [[Premi Internacional Catalunya]] atorgat per la [[Generalitat de Catalunya]].

Jacques-Yves Cousteau va morir el [[25 de juny]] de [[1997]] a [[París]], a conseqüència d'un [[atac de cor]], i fou enterrat a Saint-André-de-Cubzac. La vila li va retre homenatge posant el nom de Commandant Cousteau al carrer que duu a la casa on va néixer.

== Referències ==
{{referències|2}}

== Enllaços externs ==
{{commonscat|Jacques-Yves Cousteau}}
* {{fr}} {{en}} [http://www.cousteau.org/ Pàgina de la Societat Cousteau]
* {{en}} {{imdb|0184150|Jacques-Yves Cousteau}}


{{Premis Internacional Catalunya}}


{{ORDENA:Costeau, Jacques-Yves}}

[[Categoria:Biòlegs francesos]]
[[Categoria:Comandants de la Legió d'Honor]]
[[Categoria:Receptors de la Creu de Guerra (França)]]
[[Categoria:Persones de la Gironda]]
[[Categoria:Premis Internacional Catalunya]]
[[Categoria:Directors de museu]]
[[Categoria:Membres de l'Acadèmia Francesa]]
[[Categoria:Oceanògrafs]]

{{Autoritat}}
{{Enllaç AD|fi}}</text>
      <sha1>tux9nnby5q8lf0ytzm1uk2ktohkjd4w</sha1>
      <model>wikitext</model>
      <format>text/x-wiki</format>
    </revision>
  </page>