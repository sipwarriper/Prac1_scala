<page>
    <title>Imre Nagy</title>
    <ns>0</ns>
    <id>402335</id>
    <revision>
      <id>13840900</id>
      <parentid>13592327</parentid>
      <timestamp>2014-07-16T05:57:16Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula President 
| image = Lapis4KJ.JPG
| caption =
| order = [[Primer ministre d'Hongria|Primer ministre]] de la [[República Popular Hongaresa]]
| term_start = [[4 de juliol]] de [[1953]]	
| term_end = [[18 d'abril]] de [[1955]]
| president = 
| predecessor = [[Mátyás Rákosi]]
| successor = [[András Hegedűs]]
| term_start2 = [[24 d'octubre]] de [[1956]]
| term_end2 = [[4 de novembre]] de [[1956]]
| predecessor2 = [[András Hegedűs]]
| successor2 = [[János Kádár]]
| birth_date = {{Data naixement|1896|06|7}}
| birth_place = [[Kaposvár]], comtat de [[Somogy]] ([[Imperi austrohongarès]])
| dead = 
| death_date = {{Data defunció i edat|1958|06|16|1896|06|7}}
| death_place = [[Budapest]] ([[República Popular Hongaresa|RP Hongaresa]])
| spouse = Mária Égető
| party = [[Partit Comunista Hongarès]]br/[[Partit dels Treballadors Hongaresos]]
| vicepresident = 
| profession = 
| nationality = 
| religion = 
| signature = 
}}
'''Imre Nagy''' ([[Kaposvár]], comtat de [[Somogy]], [[1896]] – [[Budapest]], [[1958]]) va ser un polític hongarès, dos cops president del govern del seu país.

== Família ==
Nascut el [[7 de juny]] de [[1896]] a [[Kaposvár]], comtat de [[Somogy]] (aleshores [[Imperi austrohongarès]]), en el si d'una família camperola, va treballar de ferrer fins que a l'edat de divuit anys s'allistà a l'exèrcit [[austrohongarès]]. Quan esclatà la [[Primera Guerra Mundial|I Guerra Mundial]] fou destinat al front de l'est. El [[1915]] fou fet presoner per l'exèrcit rus i deportat a Irkutsk, a [[Sibèria]]. Allí fou adoctrinat en el [[marxisme]], s'afilià al Partit Comunista i participà en la guerra civil [[Rússia|russa]] com a membre de l'[[exèrcit roig]]. El destinaren a [[Ekaterinburg]], a la guarnició que custodià i executà el [[tsar]] [[Nicolau II de Rússia|Nicolau II]] i la seva família.

== Inici de la vida política ==
Un cop acabada la guerra tornà a Hongria i el [[1919]] participà en l'efímer govern comunista de [[Béla Kun]]. L'any [[1927]] s'exilià a [[Viena]] i el [[1930]] a [[Moscou]], on estudià economia agrària. Treballà a la secció hongaresa de la [[Komintern]], específicament en afers d'agricultura, i més tard al Servei Soviètic d'Estadística. El fet d'actuar com a informador de l'[[NKVD]], la policia secreta política, el deslliurà de les purgues [[Stalin|stalinianes]], per bé que el [[1936]] fou expulsat del Partit Comunista. Durant la [[Segona Guerra Mundial|II Guerra Mundial]] treballà a Ràdio Kossuth, emissora de propaganda en [[hongarès|llengua hongaresa]] que transmetia des de Moscou.

El [[1944]] tornà Hongria amb l'exèrcit soviètic i l'any següent formà part del govern comunista de [[Mátyás Rákosi]] com a ministre d'agricultura i responsable de la reforma agrària. Entre [[1947]] i [[1949]] fou també president del parlament hongarès. El 13 de juny de [[1953]], en ple procés de desestalinització de tot el [[Bloc de l'Est]], assumí el càrrec de president del govern tot rellevant Rákosi.

== Presidència del govern d'Hongria ==
Nagy desenvolupà una política de reformes radicals que tornessin als hongaresos l'esperança d'un futur millor. Recuperà la idea de [[Lenin]] de la nova política econòmica que elevés el nivell de vida de la gent, alhora que preconitzava un socialisme de rostre humà. Això contrarià la majoria de quadres del Partit Comunista hongarès, encara partidaris de la línia de Rákosi, el qual tothora el presidia, i encara més al [[Politburó]] soviètic, de manera que el 14 d'abril de [[1955]] Imre Nagy fou destituït i poc després expulsat del partit. La majoria de les reformes que havia endegat foren anul·lades en poc temps. 

== Revolució hongaresa ==
[[Fitxer:Imre Nagy Denkmal (Budapest VÃ©rtanÃºk tere).jpg|thumb|right|350px|Monument a '''Imre Nagy''' a la Vértanúk Tér (plaça dels Màrtirs) de Budapest, davant del Parlament.]]
A finals d'hivern de [[1956]], tanmateix, la línia encetada per [[Nikita Khrusxov]] de crítica oberta i formal del stalinisme dóna nova volada als corrents aperturistes de tota l'Europa de l'est. A [[Poznań]], Polònia, hi ha aldarulls a causa de les tímides reformes del partit comunista d'aquell país, mentre a Hongria sovintegen les protestes d'intel·lectuals i d'estudiants. A [[Budapest]], el dia 23 d'octubre hi ha una [[Revolució hongaresa de 1956|insurrecció popular]], i per tal d'intentar aplacar-la Rákosi és substituït al capdavant del partit per [[Ernő Gerő]] i hom torna a cridar Imre Nagy com a president del govern. Nagy emprengué aleshores les reformes més radicals: va formar un govern de coalició amb gent de diversos partits, va proposar una reforma electoral i parlamentària i va retirar Hongria del [[Pacte de Varsòvia]]. El dia 1 de novembre, a les [[Nacions Unides]], va proclamar la neutralitat del país, tot demanant a les grans potències de garantir-li aquest nou ''status''. Tant l'exèrcit com la policia, però especialment la gran majoria de la població, li feien costat, cosa que restava palesa pel gran nombre de manifestacions populars a favor d'Imre Nagy. 

Per a aquest nou rumb no havia descuidar la negociació amb la [[Unió Soviètica]], la qual de moment no es pronuncià. Secretament, però, aquesta estava pactant amb [[János Kádár]] un cop d'estat emparat per tropes russes, que comportés l'enderrocament de Nagy. El 4 de novembre de [[1956]] els tancs soviètics entraven a Hongria i ocupaven els carrers de Budapest tot enfrontant-se amb la ciutadania. La batalla va durar onze dies, amb un resultat de més de tres mil morts entre la població civil. Malgrat les proclames transmeses des de Ràdio Europa Lliure, va prevaldre l{{'}}''statu quo'' de la [[guerra freda]] i cap país occidental no féu costat a la revolució.

Nagy havia obert les fronteres amb [[Àustria]], per on en pocs dies van exiliar-se més de dos-cents mil hongaresos. Ell va demanar asil polític a l'ambaixada de [[República Federal Socialista de Iugoslàvia|Iugoslàvia]], la qual fou immediatament assetjada pels tancs soviètics. [[János Kádár]], el nou president imposat pels invasors, li va prometre personalment la immunitat i Nagy va abandonar l'ambaixada, però a l'instant fou detingut pel [[KGB]] i deportat a [[Romania]] amb els seus col·laboradors.

== Execució ==
Restà empresonat a [[Bucarest]] vora un any i mig, fins que el tornaren a [[Hongria]] per a ser sotmès a un procés sense cap garantia jurídica. Fou condemnat a mort per conducta contra-revolucionària i executat a la forca a la presó de [[Budapest]] el [[16 de juny]] de [[1958]].

== Llegat ==
L'any [[1989]] Imre Nagy fou oficialment rehabilitat pel [[Partit Comunista Hongarès]], mentre era objecte de funerals d'estat i d'un seguit d'homenatges populars. Actualment és considerat un dels herois nacionals d'Hongria. 

{{Guerra freda}}
{{Commonscat|Imre Nagy}}
{{Autoritat}}

{{ORDENA:Nagy, Imre}}
[[Categoria:Primers ministres d'Hongria]]
[[Categoria:Executats a la forca]]</text>
      <sha1>rosnau713rxld92mydp9kmkelm5y3vl</sha1>
      <model>wikitext</model>
      <format>text/x-wiki</format>
    </revision>
  </page>