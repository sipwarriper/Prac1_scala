<page>
    <title>Carbó</title>
    <ns>0</ns>
    <id>22456</id>
    <revision>
      <id>13806578</id>
      <parentid>13780097</parentid>
      <timestamp>2014-07-12T22:28:12Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot incorpora a {{Projectes germans}} enllaç a [[q:Carbó]]</comment>
      <text>{{polisèmia|Carbó (família romana)}}
[[Fitxer:Coal.jpg|thumb|Carbó]]
El '''carbó''' és una [[roca sedimentària]] d'origen orgànic, de color negre o marró fosc. Es fa servir principalment com a [[combustible fòssil]] pel seu elevat [[poder calorífic]] gràcies al fet que té un contingut majoritari de [[carboni]]. Els carbons es poden classificar pel percentatge en carboni que contenen, que està relacionat amb el percentatge d'humitat i d'impureses, i així hom distingeix entre [[torba]], [[lignit]], [[hulla]] i [[antracita]]. L'[[antracologia]] és l'estudi dels carbons [[vegetal]]s.

== Composició ==
[[Fitxer:Struktura chemiczna węgla kamiennego.svg|thumb|esquerra|Estructura molecular d'un carbó]]
L'element [[carboni]] apareix en el carbó en un percentatge superior a 50% en [[pes]] i en un 70% en [[volum]]. L'[[aigua]] que conté ([[humitat]]) és variable i prové de la que va quedar atrapada en el moment de la formació del carbó.

Altres constituents del carbó són la matèria [[mineral]] ([[silicat]]s diversos) i minerals [[carbonat]]ats ([[siderita]], [[calcita]] i [[aragonita]]). La [[pirita]] és un mineral amb [[sofre]] molt comú en els carbons. Hi ha petites quantitats de [[metall]]s, com el [[ferro]], [[urani]], [[cadmi]] i, en quantitats molt minses, [[or]]. 

El [[metà]] és un [[gas]] que es troba a les mines de carbó i pot ser l'origen de perilloses explosions en [[Mina (enginyeria)|mines]] subterrànies. En aquest context específic se li sol anomenar ''[[grisú]]''.

== Origen del carbó ==
[[Fitxer:Ferns.jpg|thumb|El carbó es va formar a Europa a partir de falgueres i altres vegetals]]
Es creu que la major part del carbó actual es formà durant el [[carbonífer]] (fa 280 a 345 milions d'anys) de l'[[Era Primària]]. També en el [[Permià]], [[Triàsic]] i [[Juràssic]] es van formar grans dipòsits. En el [[Cretaci]] es va formar [[lignit]]. Actualment hi ha formació de [[torba]] a les [[torbera|torberes]].

El carbó d'[[Europa]], [[Àsia]], i [[Amèrica]] del Nord es va formar principalment en el carbonífer a base de [[vegetació]] [[tròpic|tropical]]. 

El carbó de l'[[hemisferi sud]] es va formar amb vegetació de [[clima]] fred ([[tundra]]). Les [[plantes]] antigues a través dels canvis [[geologia|geològics]] van quedar compactades, endurides, alterades [[química]]ment i experimentant un procés de metamorfosi per l'alta [[temperatura]] i la [[pressió]]. 

El carbó de l'[[hemisferi]] nord es va formar en [[ecosistemes]] d'[[aiguamoll]]s anomenats boscos carbonífers. En morir les plantes i acumular-se en medis [[aigua|aquàtics]] amb poc [[oxigen]] (medis anaerobis) pateixen una degradació [[bacteri]]ana. Per a la formació de carbó cal que aquestes condicions tinguin una durada suficient de [[temps]], i sense [[erosió]] en condicions [[sediment]]àries.

== Història ==
[[Fitxer:Catalonia Terrassa mNATEC MaquinaDeVapor.jpg|thumb|Màquina de vapor alimentada amb carbó]]

Les [[Illes britàniques]] (especialment riques en carbó i on es va iniciar la [[revolució industrial]]) són el primer lloc estudiat on es detecta l'ús d'aquest [[combustible]]. Allà, en el tercer mil·lenni aC s'ha comprovat que era un component de pires funeràries i cap a l'any 200 aC hi ha evidències, en la mateixa zona, d'activitat [[comerç|comercial]] i de ser usat per a dessecar [[cereal]]s. Sota la dominació [[romans|romana]] hi ha mencions de l'ús esporàdic del carbó, però fins a l'[[Edat Mitjana]] no va adquirir importància rellevant. El primer carbó utilitzat era simplement recollit de la [[platja]], quan es va esgotar aquesta font es va haver de passar a la [[mineria del carbó]]. Es va començar a usar massivament amb les primeres aplicacions de la [[màquina de vapor]], tant a la [[indústria]] (a [[Catalunya]] van ser especialment importants els vapors tèxtils) com al [[transport]], sobretot a [[tren]]s i [[vaixell]]s. Al [[segle XX]], quan va esdevenir prou car, hom va començar a preferir els combustibles líquids (derivats del petroli) per al transport, i a partir de la meitat del segle l'ús de gas natural va anar augmentant a favor del petroli i del carbó a la indústria i a l'obtenció d'energia. Malgrat això, encara al [[segle XXI]] s'usa el carbó per a l'obtenció de calor i d'electricitat a calderes industrials i centrals tèrmiques. Actualment els principals problemes que presenta són la [[contaminació]] i la [[sostenibilitat]], ja que és un recurs natural en vies d'esgotament.

== Ús ==
[[Fitxer:Turek Elektrownia.jpg|thumb|Central termoelèctrica de carbó]]
[[Fitxer:Hydrogen.from.Coal.gasification tampa.jpg|thumb|Planta de gasificació del carbó]]
El carbó s'utilitza majoritàriament com a font primària de calor en [[caldera industrial|calderes industrials]] i per a l'obtenció d'[[electricitat]] a les [[cambra de combustió de carbó|cambres de combustió de carbó]] (de llit fix o de llit fluid) de les [[centrals termoelèctriques]]. És, doncs, principalment un [[combustible]], que es pot classificar dintre dels [[combustibles fòssils]]. El 75% del carbó mundial s'utilitza per a produir electricitat i a [[Espanya]] aproximadament un 35%-40% de l'electricitat es genera amb centrals tèrmiques de carbó. A [[Andorra (Aragó)|Andorra]] hi ha una d'aquestes centrals, que funciona amb carbó importat. L'eficiència energètica global de les centrals de carbó no és gaire elevada, al voltant d'un 25%-27%.

També té altres usos més minoritaris, entre els quals es troben, per exemple, els [[forn]]s de [[ciment]] i l'elaboració de [[carbó de coc]] a partir de l'[[hulla]] per a produir [[acer]].

Dues [[tecnologies]] amb grans perspectives de futur són la [[gasificació del carbó|gasificació]] i la [[liquació del carbó]]. La primera és més antiga, s'usava ja al [[segle XVIII]] per a obtenir el que aleshores s'anomenava ''gas d'aigua'' i actualment té l'interés de produir combustibles gasosos dits ''de sintesi'' ([[gas natural sintètic]] o GNS, [[hidrogen]], etc.), que pretenen ser més fàcils d'emmagatzemar i de transportar, a més de més respectuosos amb el [[medi ambient]], que el carbó sòlid. La liquació del carbó es va començar a fer a [[Alemanya]] durant la [[Segona Guerra Mundial]], per a no dependre dels altres països per al [[petroli]] i els seus derivats, ja que no tenien jaciments petroliers però sí mines de carbó. A mesura que el petroli s'esgota al món, aquesta tècnica, [[liquació directa del carbó|directa]] o [[liquació indirecta del carbó|indirecta]], es fa cada dia més avantatjosa, i a més permet produir combustibles menys [[contaminant]]s i [[disseny]]ats perquè siguin més aptes per a l'ús en l'[[automoció]]. El combustible líquid obtingut per la liquació de carbó té el doble de potència calorífica que el carbó usat per a fer-lo.

== Medi ambient ==
[[Fitxer:Embers 01.JPG|thumb|Combustió del carbó]]
Com altres [[combustibles fòssils]], el carbó, en cremar, emet sobretot a l'aire [[diòxid de carboni]] (COsub2/sub), un [[contaminant atmosfèric]] que es considera el principal [[gas hivernacle]]. A més, a la seva extracció es fa augmentar el [[radó]] [[radiactiu]] de l'aire i, segons com es faci, es pot contaminar el sòl i l'aigua per les aigües residuals no convenientment tractades. 

Una central termoelèctrica de carbó produeix també [[òxid]]s de [[nitrogen]] ([[monòxid de nitrogen|NO]] i [[diòxid de nitrogen|NOsub2/sub]]) i [[diòxid de sofre]] (SOsub2/sub), causants de la [[pluja àcida]]. Els òxids de nitrogen a més són [[tòxic]]s. El diòxid de sofre es pot reduir considerablement per mitjà de la desulfuració dels gasos a la xemeneia amb [[calissa]] (CaCOsub3/sub), però aleshores es produeixen importants residus de [[guix]] i més diòxid de carboni. Aquest procés no se sol fer si no és obligat per llei, a causa del seu elevat cost econòmic. El guix, cendres i altres partícules sòlides emeses a l'atmosfera es poden reduir amb filtres. La central també fa augmentar les sèries naturals de radiactius atmosfèrics, principalment els de la familia del radó. A [[Espanya]] el problema es veu agreujat pel fet que el carbó utilitzat és de baixa [[qualitat]], cosa que fa que el contingut de sofre i de cendres sigui especialment elevat.

=== Desulfuració ===
[[Fitxer:Acid rain woods1.JPG|thumb|Les emissions de [[sofre]] a l'atmosfera són causa de la [[pluja àcida]].]]
Els majors problemes ambientals de l'ús del carbó són les emissions de diòxid de carboni i les de [[sofre]]. Actualment es fan servir diverses tècniques de desulfuració (disminució del diòxid de sofre) dels gasos de combustió del carbó, que es poden classificar en dos grans tipus, la desulfuració per via humida i la desulfuració per via seca.

La desulfuració per via humida pot ser amb calissa sense recuperació; amb obtenció de guix, a la qual es produeix una [[oxidació]] forçada del [[sulfit de calci]] per a obtenir-lo; o amb recuperació del sofre ([[àcid sulfúric]]), que usa [[carbonat de sodi]] i no calissa.

La desulfuració per via seca es pot fer mitjançant l'absorcóo en sec del sofre per polvorització de carbonat de sodi o bé amb calissa, després es recull en filtres de mànigues i finalment cal extreure'n les cendres volants que també s'hi dipositen perquè siguin tractades en [[abocador]]s específics controlats. Una altra manera és el tractament amb [[amoníac]], que reacciona amb el diòxid de sofre i produeix així sulfat amònic, que es pot utilitzat com a [[fertilitzant]]. Cal tenir en compte que aquest darrer mètode evita la [[contaminació atmosfèrica|contaminació de l'aire]] per sofre però l'ús del fertilitzant obtingut contamina el [[contaminació del sòl|sòl]], les [[Contaminació de l'aigua|aigües dolces]] i, via aquestes, el [[contaminació marina|mar]].

=== Legislació ===
[[Fitxer:Centrale électrique de Ruien324.jpg|thumb|Instal·lació d'obtenció d'electricitat per combustió de carbó, a Bèlgica.]]
A la [[Unió Europea]], la directiva 88/609 del [[24 de novembre]] de [[1988]] estableix uns límits màxims d'emissions atmosfèriques dels [[contaminant]]s (NOsubx/sub, SOsub2/sub, partícules) generats per les instal·lacions de combustió, segons el tipus de carbó utilitzat (la Unió entén que un carbó dolent, amb poc [[poder calorífic]], pot emetre més contaminants, perquè el rendiment econòmic no sigui excesivament baix, o que no aporti beneficis econòmics) i segons la potència tèrmica de la central. El Reial Decret [[espanya|espanyol]] 646/1991 del dia [[22 d'abril]] de [[1991]] adapta la directiva europea al cas d'Espanya i proposa uns índexs ([[percentatge]]s) mínims de desulfuració que han de complir obligatòriament les calderes que usen carbó barrejat amb altres combustibles i les centrals tèrmiques de carbó, i fa la diferència entre les que funcionen amb carbó espanyol de les que ho fan amb carbó importat. El límit màxim permes d'òxids de nitrogen és de 1.300 mg/Msup3/supN per a carbó que tingui poques (menys del 10%) matèries volàtils i de 650 mg/Msup3/supN per a la resta de carbons. El límit màxim d'emissions de partícules és de 50 mg/Msup3/supN per a les centrals de menys de 500 mega[[watt]]s tèrmics i de 100 mg/Msup3/supN per a les de major potència.

== Tradicions i cultura popular ==
[[Fitxer:Carbó de sucre i altres llaminadures de Nadal.jpg|thumb|Carbó de Nadal]]
Per [[Nadal]] es diu que els [[Reis Mags]] porten carbó als infants que s'han comportat malament. Actualment el carbó de Nadal està fet amb [[sucre]] i es menja com a [[llaminadura]], també amb un alt poder energètic.

== Vegeu també ==
* [[Tona equivalent de carbó]]
* [[Mineria de carbó]]

== Enllaços externs ==
* [http://www.etseq.urv.es/assignatures/pge/apuntes/ICAEN_Energie/energia_icaen.pdf L'Energia] [[Generalitat de Catalunya]]: Departament d'Ensenyament i [[ICAEN]]. Edicions i Serveis Escolars Domènech SA, [[1999]] {{ca}} 
* [http://www.mnactec.cat/~factoria/cat/index.html L'energia dels fòssils] [[Museu de la Ciència i la Tècnica de Catalunya]] [[2008]]{{ca}}
* [http://www.worldcoal.org World Coal Institute] {{en}}
* [http://www.carbon.asturi.as El carbón en la vida cotidiana]{{es}}
* [http://www.msnbc.msn.com/id/5174391/ MSNBC report on coal pollution health effects in the United States] {{en}}
* [http://www.uic.com.au/nip83.htm Clean coal technologies] {{en}}
* [http://www.fe.doe.gov/programs/fuels/hydrogen/Hydrogen_from_Coal_RD.html USDOE Hydrogen from Coal Research] {{en}}
* [http://www.tandf.co.uk/journals/titles/07349343.asp Coal Preparation] {{en}}
{{Projectes germans|Viquidites=Carbó|commons=Coal}}


{{ORDENA:Carbo}}	!--ORDENA generat per bot--
{{Autoritat}}
{{Enllaç AB|ja}}

[[Categoria:Carbó i derivats]]
[[Categoria:Roques sedimentàries]]
[[Categoria:Materials d'escriptura]]</text>
      <sha1>13a1vzwd08eij68o6h30me9w611x4o7</sha1>
      <model>wikitext</model>
      <format>text/x-wiki</format>
    </revision>
  </page>