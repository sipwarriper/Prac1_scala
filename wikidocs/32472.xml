<page>
    <title>'s-Hertogenbosch</title>
    <ns>0</ns>
    <id>32472</id>
    <revision>
      <id>13893822</id>
      <parentid>13893250</parentid>
      <timestamp>2014-07-27T08:28:14Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (- ha sigut + ha estat)</comment>
      <text>{| class=infobox style=font-size: 90%; text-align: left; 
|colspan=2 style=background:#d3d3d3 align=center width=100%|font size=3 '''s-Hertogenbosch'''
|- valign=center
|align=center|[[Fitxer:Flag_of_'s-Hertogenbosch.svg|100px|Bandera de 's-Hertogenbosch]]
|align=center|[[Fitxer:S-Hertogenbosch wapen.svg|100px|Escut de 's-Hertogenbosch]]
|-
|colspan=2 style=background:#d3d3d3 align=center width=100%|'''Localització'''
|-
|colspan=2 align=center|[[Fitxer:LocatieS-Hertogenbosch.png|260px|Localització de 's-Hertogenbosch]]
|-
|colspan=2 |[[Fitxer:1886_Hertogenbosch_stad.gif|260px|Plànol de 1886]]br /centerPlànol de 1886/center
|- 
|style=background:#e3e3e3| País
|{{bandera|Països Baixos}} [[Països Baixos]]
|-
|style=background:#e3e3e3| Població (2009)
|138.500 hab.
|-
|style=background:#e3e3e3| Altitud
|
|-
|style=background:#e3e3e3|Coordenades
|{{coord|51|42|N|5|19|E|display=inline,title}}
|-
|colspan=2 align=center font size=1 | [http://www.s-hertogenbosch.nl/ '''Web oficial''']
|}

''''s-Hertogenbosch''' (''Bosc del Duc'' en [[neerlandès]], traduït en [[francès]] com a '''Bois-le-Duc''' ) o '''Den Bosch''' (''El Bosc'') és una ciutat i un municipi dels [[Països Baixos]], capital de la província del [[Brabant Septentrional]], situada a uns 80 quilòmetres al sud d'[[Amsterdam]]. El municipi té 91,26 km², dels que 	84,45 km² corresponen a terra ferma. El gener del 2009 comptava amb 138.500 habitants (1640 h/km²). Limita al nord amb [[Maasdriel]] i [[Lith]], a l'oest amb [[Heusden]], a l'est amb [[Maasdonk]] i al sud amb [[Vught]] i [[Sint-Michielsgestel]]. 

== Centre de població ==
[[Bokhoven]], [[Crevecoeur('s-Hertogenbosch)|Crevecoeur]], [[Deuteren]] (former village), [[Dieskant]], [[Empel]], [[Engelen ('s-Hertogenbosch)|Engelen]], [[Gewande]],
[['s-Hertogenbosch (city)|'s-Hertogenbosch]], [[Hintham]], [[Kruisstraat ('s-Hertogenbosch)|Kruisstraat]], [[Maliskamp]], [[Meerwijk]], [[Orthen]] (former village), [[Oud-Empel]] and [[Rosmalen]].
== Història ==
La ciutat deu el nom (originàriament ''des hertogen bosch'' - el bosc del duc) a [[Enric I de Brabant|Enric I]], [[Duc de Brabant]], que amb 26 anys li concedí el títol de ciutat l'any [[1185]] amb l'afany de protegir-se de [[Gelderland]] i del [[comtat d'Holanda]]. Des dels seus inicis la ciutat es va concebre com a ciutat-fortalesa. L'any [[1203]] va ser destruïda pels atacs de Gelderland i d'Holanda, però posteriorment va ser reconstruïda. De les parets de pedra originals encara en queden algunes mostres dempeus. Cap al [[1475]] es va aixecar una nova muralla per a protegir les noves zones habitades, fruit del creixement de la ciutat. Es van construir canals d'aigua, que servien de fossat, a partir del desviament dels rius Dommel i Aa. 

[[Fitxer:Vestingmuur.jpg|thumb|260px|right|Muralla de la ciutat]]
Fins al [[1520]] va ser una ciutat pròspera: era la segona ciutat més gran del centre del territori dels actuals [[Països Baixos]], darrere [[Utrecht]]. Va ser també on va néixer i viure un dels pintors [[renaixement|renaixentistes]] del nord d'Europa més importants, Hieronymus van Aken, conegut com a [[Hieronymus Bosch]] (1450–1516). La ciutat va ser també un centre de música, amb diversos [[compositor]]s, com [[Jheronimus Clibano]], directors musicals com [[Matthaeus Pipelare]] i compositors i copistes d'anomenada com [[Pierre Alamire]].

Les guerres de la [[Reforma Protestant]] van canviar el rumb de la ciutat. Va esdevenir un [[bisbat]] independent. Durant la [[Guerra dels vuitanta anys]] la ciutat va prendre part per la [[Dinastia dels Habsburg]]. Es va frustrar un cop dels [[Calvinisme|calvinistes]]. Va ser assetjada diverses vegades pel Príncep [[Maurici de Nassau|Maurici d'Orange]], [[Stadhouder]] d'Holanda, que volia posar 's-Hertogenbosch del bàndol de les [[Províncies Unides]] rebels. Més tard les fortificacions es van expandir considerablement. Com que els pantans dels voltats feien impossible un setge convencional, es va considerar que la fortalesa era inexpugnable pel que va rebre el nom del Pantà drac.
 
La ciutat va ser finalment conquerida per [[Frederic-Enric d'Orange]] el [[1629]] amb un mètode típicament holandès: va desviar els rius Dommel i Aa, va crear un [[pòlder]] en construir un [[dic]] de quaranta quilòmetres i aleshores va buidar l'aigua amb la força dels [[molí|molins]]. Després d'un setge de tres mesos, la ciutat es va haver de rendir. Això va aïllar la ciutat de la resta del ducat. L'àrea va rebre per part de la República el tractament de zona ocupada sense llibertats polítiques. Les fortificacions es van tornar a expandir. El [[1672]], el ''rampjaar'' neerlandès, es va aixecar contra l'exèrcit de [[Lluís XIV de França]]. L'any [[1794]], les tropes revolucionàries [[França|franceses]] sota el comandament de [[Charles Pichegru]] van prendre la ciutat en una lluita molt dura. A la [[República Batava]] tant els [[Catolicisme|Catòlics]] com els [[Brabant Septentrional|Brabants]] van obtenir finalment els mateixos drets.

Des del [[1806]] la ciutat va passar a ser part de [[França]]. Va ser capturada pels [[Prússia|prussians]] el [[1814]]. L'any següent, quan es va establir el [[Regne Unit dels Països Baixos]], va esdevenir la capital del [[Brabant Septentrional]]. Es van crear noves fortaleses modernes als voltants de la ciutat. Fins al [[1878]] va estar prohibit construir fora de les muralles. Això va portar a la [[superpoblació]] i a la [[Taxa de mortalitat infantil|mortalitat infantil]] més elevada del regne. El govern de la ciutat va impedir el creixement industrial -no volien un creixement en el nombre de treballadors — ni l'establiment d'institucions educatives — tampoc volien desordres d'estudiants. Per la qual cosa va disminuir la importància relativa de la ciutat. A la [[Segona Guerra Mundial]] va ser alliberada entre el 24 i el 27 d'octubre de 1944 per la Divisió 53 (Gal·lesa). Després de la guerra, es van fer plans per a modernitzar la part vella de la ciutat, omplint els canals i reconstruint barris històrics. Abans que es poguessin portar a terme aquests plans, el govern central va declarar la ciutat d'interés. D'aquesta manera s'han preservat molts elements històrics.

== Llocs d'interès ==
[[Fitxer:Demoriaandenboschnl.jpg|thumb|left|175px|de Moriaan.]]
's-Hertogenbosch va ser fundada com a ciutat-fortificada i aquest patrimoni encara es pot veure avui. A causa del fet que les muralles tenen la feina crucial de mantenir fora l'aigua, no han estat alleugerides de manera exagerada, tal com s'ha fet en altres llocs dels [[Països Baixos]]. En contrast amb ciutats com [[Rotterdam]], 's-Hertogenbosch va quedar relativament il·lesa durant la [[Segona Guerra Mundial]]. La major part del seu patrimoni històric resta intacte, i avui el que es fa són tasques de restauració i preservació dels antics edificis, fortificacions, esglésies i estàtues per a les generacions futures. El [[2004]] la ciutat va ser guardonada amb el títol de ''Ciutat-fortalesa europea de l'any''. S'ha previst restaurar les defenses antigues tal com eren en la seva època. 's-Hertogenbosch també té la casa feta amb totxo més antiga dels [[Països Baixos]], 'de Moriaan', que va ser construïda a principis del segle XIII. Al nord de la part vella de la ciutat, encara hi ha el polvorí hexagonal, el ''Kruithuis'', un dels dos que queden al país. L'ajuntament és un edifici del segle XVII, construït seguint el típic estil [[Classicisme|clàssic]] holandès. Al voltant de la ciutat també es poden veure altres fortaleses. 


[[Fitxer:Binnendieze 's-Hertogenbosch.jpg|thumb|right|225px|Binnendieze.]]
La part antiga de 's-Hertogenbosch encara es manté completament envoltada de muralles. A la banda sud, aquest mur envolta un antic [[polder]], que s'ha mantingut intacte com a [[reserva natural]], que s'eixampla de camí a [[Vught]]. Actualment s'estan renovant aquests murs. Amagat sota la ciutat antiga hi ha una xarxa de [[Canal hidràulic|canals]] anomenada ''Binnendieze'' que transcorre per 22 quilòmetres. Va començar com a un riu normal, el Dommel, passant per sota la ciutat durant l'època [[medieval]] però per falta d'espai a la ciutat, la gent va començar a construir les seves cases i carrers sobre el riu. En èpoques posteriors va funcionar com a claveguera i es va anar degradant. En dècades recents, s'ha renovat part de l'antic sistema de canals, i actualment és possible fer-hi rutes guiades subterrànies amb embarcació.


[[Fitxer:St Jan Cathedral Netherlands.jpg|thumb|left|225px|Catedral de Sant Joan.]]
A 's-Hertogenbosch també hi ha la [[Catedral de Sant Joan ('s-Hertogenbosch)|Catedral de Sant Joan]] (en [[neerlandès]] ''Sint Jans kathedraal'') de la qual es diu que és una de les catedrals més boniques dels [[Països Baixos]]. La catedral data de ''circa'' [[1220]] i és més coneguda pels seus dissenys de [[arquitectura gòtica|gòtic]] brabantià i les moltes escultures dels artesans que hi ha a cada [[Arc (arquitectura)|arc]] i vora de l'exterior de la catedral. Darrerament ha estat objecte de renovació per a refer el deteriorament produït durant molts anys per la [[pluja àcida]]. 
== Política ==
El consistori és format pe 39 regidors, repartits entre els partits:
* [[Partit del Treball (Països Baixos)|PvdA]] (8 regidors)
* [[Partit Popular per la Llibertat i la Democràcia|VVD]] (5 regidors)
* [[Crida Demòcrata Cristiana|CDA]] (5 regidors)
* [[Partit Socialista (Països Baixos)|SP]] (5 regidors)
* [[GroenLinks]] (5 regidors)
* [[Rosmalens Belang]] (4 regidors)
* [[Bosch Belang]] (4 regidors)
* [[Leefbaar 's-Hertogenbosch en Rosmalen]] (2 regidors)
* [[Stadspartij Knillis]] (1 regidor)
El burgmestre és Ton Rombouts (CDA)
== Personatges il·lustres ==
* [[Hieronymus Bosch]], pintor del Renaixement.

{{-}}

== Enllaços externs ==
{{commonscat|'s-Hertogenbosch}}
* [http://www.s-hertogenbosch.nl/ Lloc web municipal]


{{ORDENA:Hertogenbosch}}
{{Municipis Brabant Septentrional}}

[[Categoria:Ciutats dels Països Baixos]]
[[Categoria:Municipis de Brabant Septentrional]]</text>
      <sha1>nnh6qaz7u1pq5g1xzmre6nmi29f43av</sha1>
      <model>wikitext</model>
      <format>text/x-wiki</format>
    </revision>
  </page>