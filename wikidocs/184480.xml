<page>
    <title>Casablanca (pel·lícula)</title>
    <ns>0</ns>
    <id>184480</id>
    <revision>
      <id>13964075</id>
      <parentid>13892441</parentid>
      <timestamp>2014-08-22T21:34:58Z</timestamp>
      <contributor>
        <username>RotlinkBot</username>
        <id>151337</id>
      </contributor>
      <minor></minor>
      <comment>Bot: enllaç no actiu</comment>
      <text>{{infotaula  pel·lícula
| títol original = Casablanca
| títol = Casablanca
| rati imdb = 8.8
| rati filmaffinity = 8.4
| imatge = Casablanca2.jpg 
| nom imatge = Pòster de la pel·lícula
| idioma = [[Anglès]]
| direcció = Michael Curtiz
| direcció2 = 
| direcció3 = 
| direcció4 = 
| ajudantdirecció = 
| producció = [[Hal B.Wallis]]
| disseny producció = 
| productora = 
| guió = [[Julius J.Epstein]],br /[[Philip G.Epstein]]br /[[Howard Koch]] 
| música = [[Hugo W.Friedhofer]]br /[[Max Steiner]]
| fotografia = 
| repartiment = [[Humphrey Bogart]]br /[[Ingrid Bergman]]br /[[Paul Henreid]]br /[[Claude Rains]]br /[[Conrad Veidt]]br /[[Sydney Greenstreet]]
| producer = 
| so = 
| muntatge = 
| direcció artística = 
| vestuari = 
| maquillatge = 
| efectes = 
| país = Estats Units
| país2 = 
| país3 = 
| país4 = 
| estrena = 1942
| gènere = Drama romàntic
| duració = 102 mins
| distribució = [[Warner Brothers]] i altres
| pressupost = 1.039.000 dòlars
| imdb = 0034583
}}
'''''Casablanca''''' és una pel·lícula estatunidenca del 1942 dirigida per [[Michael Curtiz]] i protagonitzada per [[Humphrey Bogart]] i [[Ingrid Bergman]]. Va guanyar tres [[Oscar]]s i ha estat freqüentment valorada com una de [[Pel·lícules considerades les millors de tots els temps|les millors pel·lícules de la història]]. Va obtenir un èxit immediat que ha perdurat des de la seva estrena. Els crítics han lloat les interpretacions carismàtiques de Bogart i Bergman, l'alquímia entre aquests dos actors, la profunditat dels personatges, la finesa del guió i l'impacte emocional de la pel·lícula en la seva globalitat.ref{{es}}{{ref-web| url = http://www.youtube.com/watch?v=qoTv7SXAJ78 | títol = Casablanca - Coloquio 1/4 - Qué grande es el cine - Garci |cognom = Tebar | nom = Juan | data = 1 de desembre de 2007 |editor= 2 ''[[Televisión Española|TVE]]'' |}}/ref

Es tracta d'un drama situat a la ciutat marroquina de [[Casablanca]] durant la [[segona guerra mundial]], controlada aleshores pel [[govern de Vichy]], i té com a protagonista Rick Blaine, un líder de la [[resistència francesa]]. El tema principal de la pel·lícula és el conflicte de Rick, que ha d'escollir entre el seu amor per Ilsa i la necessitat de fer el que és just tot ajudant el marit d'aquesta.

== Argument ==
Rick Blaine (Humphrey Bogart) és un estatunidenc amarg i cínic [[expatriat]] a Casablanca. Dirigeix el «Rick's Café Américain» (El Cafè Americà d'en Rick), un cabaret i sala de joc que atreu una clientela variada, anant des de francesos col·laboracionistes i oficials [[nazi]]s, fins a refugiats de guerra i bandits diversos. Encara que Rick diu ser neutral en totes les qüestions, es descobreix que va ser a [[Etiòpia]] per combatre la invasió italiana del [[1935]] i que va lluitar en el bàndol republicà a la [[guerra civil espanyola]] contra [[Francisco Franco|Franco]].

Ugarte ([[Peter Lorre]]), un bandit de poca estofa, arriba al local amb uns «passis de trànsit» obtinguts tot assassinant dos missatgers alemanys. Aquests passis permeten que el portador pugui viatjar lliurement per l'Europa controlada pels alemanys i arribar a països neutrals com [[Portugal]], el que implica poder fugir a Amèrica. Els papers, doncs, tenen un valor inestimable per qualsevol dels refugiats que estan a Casablanca, i Ugarte planeja fer fortuna venent-los al millor postor que aquella nit arribi al club. Tanmateix, abans que aquest intercanvi pugui tenir lloc, Ugarte és arrestat per la policia local, per ordre del Capità Louis Renault ([[Claude Rains]]), un oportunista corrupte que diu de si mateix, «''No tinc cap convicció... vaig on em dugui el vent, i el vent que ara preval resulta ser el de Vichy.''» Tot i així, Renault i els nazis no saben que Ugarte havia confiat els papers a Rick perquè «''... d'alguna manera, i perquè em menysprea, és l'únic en qui confio.''»
[[Fitxer:Casablanca, Trailer Screenshot.JPG|thumb|left|225px|[[Humphrey Bogart]] i [[Ingrid Bergman]]]]
En aquest punt, la persona que és la causa de l'amargor de Rick entra un altre cop a la seva vida. La seva ex-amant, Ilsa Lund (Ingrid Bergman), arriba amb el seu marit Viktor László ([[Paul Henreid]]), un fugitiu de la resistència [[txec]]a que és buscat pels nazis. La parella necessita els papers per marxar cap a Amèrica i perquè Laszlo pugui continuar la lluita des d'allà.

Ferrari ([[Sydney Greenstreet]]), rival de Rick en els negocis i una figura influent en el submón criminal de Casablanca, parla amb Laszlo i li fa entendre que Rick té els papers. László es troba amb Rick en privat, i aquest rebutja donar-li els documents tot dient-li que li pregunti la raó a la seva dona. Són interromputs en plena discussió quan un grup d'oficials nazis dirigits pel Major Strasser ([[Conrad Veidt]]) comencen a cantar «Die Wacht am Rhein», una cançó patriòtica alemanya. En resposta, László s'aixeca i diu a l'orquestra que toqui «[[La Marsellesa]]», l'himne nacional francès prohibit, símbol de llibertat. L'orquestra mira en Rick cercant la seva autorització i aquest fa que sí amb el cap. László comença a cantar; al principi és tot sol, però després el fervor patriòtic molt de temps reprimit s'encomana a la multitud i tothom hi participa, fent fora els alemanys. Com a venjança, Strasser ordena a Renault que tanqui el club.

Aquella nit, a la cafeteria ja deserta, Ilsa s'encara a Rick. Quan aquest es nega a donar-li els passis, ella l'amenaça amb una pistola, però és incapaç de disparar, confessant que encara l'estima. Explica que quan el va conèixer i se'n va enamorar a [[París]] creia que el seu marit havia mort intentant escapar-se d'un [[camp de concentració nazi]]. Més tard, amb l'exèrcit alemany a punt de capturar la ciutat i quan havien de fugir junts, va saber que László era viu i que estava amagat; és per aquest motiu que va abandonar Rick sense cap explicació, per tornar al costat d'un László malalt.

Amb aquesta revelació, l'amargor de Rick es dissol i els amants es reconcilien. Rick declara que l'ajudarà, i per encoratjar-la li fa creure que es quedarà amb ella quan Lászlo marxi. László apareix inesperadament, després d'haver escapat d'una batuda de la policia en una reunió de la resistència, i mentre els dos homes parlen, Ilsa resta amagada.

László revela que és conscient de l'amor de Rick per Ilsa i intenta que Rick utilitzi els passis per salvar-la. Tanmateix, la policia arriba i arresta László amb una acusació insignificant. Rick convenç Renault d'alliberar-lo prometent que el podrà detenir per un delicte molt més seriós: el de la possessió dels passis robats. Per convèncer Renault, Rick li explica que a ell només li interessa poder anar-se'n a Amèrica amb Ilsa.

Tanmateix, quan Renault intenta arrestar finalment en László, Rick se li encara i el força a punta de pistola a ajudar el fugitiu a escapar-se. I al darrer moment, Rick fa embarcar Ilsa amb el seu marit en l'avió de [[Lisboa]] dient-li que si no ho fes, a ella li sabria greu «''Potser no avui, potser no demà, però aviat i per la resta de la seva vida.''»

Avisat per Renault, el Major Strasser arriba ràpidament, però quan tracta d'intervenir, Rick el mata d'un tret. Quan els reforços de policia arriben, Renault els atura i els diu que «arrestin els sospitosos habituals», protegint així Rick. Una vegada sols, Renault suggereix que marxin junts de Casablanca i que s'uneixin tots dos a la [[França Lliure]] a [[Brazzaville]]. Així, s'endinsen en la boira amb un dels texts més memorables de la història del cinema: «''Louis, em penso que això és el començament d'una gran amistat''.»

== Producció ==
[[Fitxer:Principal Cast in Casablanca Trailer crop.jpg|right|thumb|300px|D'esquerra a dreta: Victor Laszlo, Ilsa Lund, el capità Renault i Rick Blaine]]
La pel·lícula es basa en l'obra de teatre ''[[Everybody Comes to Rick's]]'', de [[Murray Burnett]] i [[Joan Alison]].refRudy Behlmer, Inside Warner Bros. (1935-1951), Weidenfeld and Nicolson, Londres, 1985, isbn=0297792423/ref L'analista d'històries de la Warner Bros., Stephen Karnot, quan va llegir l'obra, la va titllar de «''sensibleria sofisticada''»,refAljean Harmetz, Round Up the Usual Suspects: The Making of Casablanca, Weidenfeld and Nicolson, Londres, isbn=0297812947, 1992/ref però l'editora [[Irene Diamond]] va convèncer el [[productor de cinema| productor]] [[Hal Wallis]] de comprar els drets per 20.000 dòlars,refHarmetz, pàg. 18/ref la suma més gran mai pagada a Hollywood per a una obra no produïda.ref{{en}} [http://archive.is/20120628215550/findarticles.com/p/articles/mi_g1epc/is_tov/ai_2419100212 Kristi Wilson, Casablanca, St James Encyclopedia of Pop Culture, Gale Group, 2002]/ref

El projecte es va rebatejar ''Casablanca'', aparentment copiant el film de 1938 ''[[Algiers (pel·lícula)|Algiers]]''.refHarmetz, pàg. 30/ref El rodatge va començar el [[25 de maig]] de 1942 i es va acabar el 3 d'agost. La pel·lícula va costar un total d'1.039.000 dòlars (75.000 més que el previst),ref name=robertsonJames Robertson. ''The Casablanca Man: The Cinema of Michael Curtiz'', Routledge, Londres, 1993, ISBN=0415068045/ref que tot i no ser una xifra excepcionalment elevada, estava per sobre de la mitjana d'aquell temps.refBehlmer, pàg. 208/ref

La pel·lícula es va rodar íntegrament en estudis, excepte l'arribada del Comandant Strasser, que es va filmar a l'aeroport Van Nuys de [[Los Angeles]]. El carrer que es va fer servir pels exteriors havia estat construït feia poc per a una altra pel·lícula, ''[[The Desert Song]]'',refBehlmer, pàg. 214-215/ref i es va seguir utilitzant fins als anys 60. El decorat del bar de Rick es va construir en tres parts inconnexes, fent que la disposició interna de l'edifici sigui indeterminada: en algunes escenes, la càmera mira a través d'una paret des de l'àrea del cafè cap a l'oficina de Rick.

Pel rerefons de l'escena final, on es veu un avió Lockheed Model 12 Electra Junior amb personal que hi camina al voltant, es van utilitzar extres [[nanisme|nans]] i un avió de cartró proporcionat. És per emmascarar l'aspecte poc convincent de l'aparell que s'hi va afegir la boira.refHarmetz, pàg. 237/ref No obstant això, el parc temàtic de la [[The Walt Disney Company|Disney]] a [[Orlando (Florida)|Orlando]], [[Florida]], va comprar un Lockheed 12A per a la seva atracció ''Great Movie Ride'' (traduït: ''Gran Passejada de Pel·lícula''), i afirmà que era el mateix avió utilitzat en el seu rodatgeref{{en}} [http://www.snopes.com/disney/parks/casablanca.asp ''L'avió de veritat'']. Snopes, 2007./ref

El crític de cinema Roger Ebert va dir que Wallis, el productor, era la «força creativa clau» de la pel·lícula, a causa de la cura aportada per la producció als detalls com, per exemple, el fet d'insistir que s'utilitzés un lloro de veritat al bar.ref name=EbertcommentaryEbert, Roger. Comentari a ''Casablanca'' (Edició Especial de dos discs DVD)./ref També va ser Wallis qui va escriure el text final («Louis, penso que això és el començament d'una gran amistat») quan el rodatge ja s'havia acabat, cosa que va obligar a fer venir Bogart un mes després per al doblatge.

L'alçada de Bergman provocà alguns problemes: era cinc centímetres més alta que Bogart, i en les seves escenes conjuntes Curtiz va fer que Bogart estigués dempeus sobre blocs, o que segués sobre coixins per a minimitzar la diferència.refHarmetz, pàg.170/ref

Més tard, es va pensar afegir una escena final que mostrés Rick i Renault formant part d'un destacament de soldats francesos lliures i participant en la invasió dels Aliats del Nord d'Àfrica; tanmateix va resultar massa complicat de fer tornar a venir Claude Rains i la idea es va abandonar definitivament quan [[David O. Selznick]] va declarar que «''canviar el final seria una equivocació terrible''.»refHarmetz, pàg. 280–81/ref

=== Guió ===
L'obra original estava inspirada en un viatge que Murray Burnett va fer per Europa el [[1938]], durant el qual va visitar Viena després de l'[[Anschluss]], i on va viure de primera mà la discriminació que implantaren els nazis. Més endavant, al sud de França, va descobrir un cabaret que tenia una clientela provinent de diferents països, que parlaven llengües diferents; allà hi havia el prototipus de Sam, el pianista negre.refHarmetz, pàg. 53-54/ref A l'obra de teatre, Rick era un advocat i el personatge d'Ilsa era una estatunidenca anomenada Lois Meredith que no va conèixer Laszlo fins després d'acabar la seva relació amb Rick a París.

Els primers guionistes van ser els germans bessons Epstein, [[J de Julius Epstein|Julius]] i [[G de Philip Epstein|Philip]], que van construir els antecedents de Rick i afegir alguns elements de comèdia. Més tard es va incorporar a l'escriptura del guió [[Howard Koch]], que va fer destacar els elements polítics i melodramàtics.refHarmetz, pàg. 56-59/ref Malgrat aquestes diferències d'enfocament, els tres guionistes van treballar en paral·lel. [[Casey Robinson]], que no surt als crèdits, va col·laborar pel que fa als diàlegs entre Rick i Ilsa al cafè.refHarmetz, pàg.175 i 179/ref Curtiz sembla que va afavorir les parts romàntiques, insistint a retenir els [[flashback]]s de París.

Malgrat aquest nombre de guionistes i de visions, la pel·lícula té el que Ebert descriu com una escriptura «''meravellosament unificada i coherent''». Koch més tard va afirmar que era la tensió entre el seu propi enfocament i el de Curtiz el que ho explicava: «''Sorprenentment, aquests enfocaments diferents devien encaixar d'alguna manera, i potser aquesta mena de guerra entre Curtiz i jo va ser el que va aportar un cert equilibri a la pel·lícula''.»ref[{{en}}http://www.americanheritage.com/articles/magazine/ah/1991/8/1991_8_92.shtml Sorel, Edward; Casablanca; American Heritage magazine,1991]/ref Julius Epstein, pel seu cantó, diria més tard que el guió contenia «''més blat de moro que en els estats de Kansas i Iowa junts. Però quan el blat de moro funciona, no hi ha res millor''» (joc de paraules: en anglès dels Estats Units, ''corn'' o «blat de moro» també vol dir «andròmines» o «inversemblances»).ref[{{en}}http://archives.cnn.com/2001/SHOWBIZ/News/01/01/euroshorts/ El guionista de Casablanca mor als 91 anys. [[CNN]] [[1 de gener]] de [[2001]]/ref

L'Administració del Codi de Producció (l'organisme d'autocensura de Hollywood) va posar certs problemes, ja que s'oposava a la idea que el Capità Renault hagués obtingut favors sexuals dels refugiats, o al fet que Rick i Ilsa haguessin dormit junts a París. Es van fer alguns canvis, però aquests dos temes es van mantenir a la versió final.refHarmetz pàg.162-166 i Behlmer, pàg.207-208 i 212-213/ref

=== Direcció ===
Wallis volia que el [[director de cinema|director]] fos [[William Wyler]], però com que aquest no estava disponible, va optar pel seu amic Michael Curtiz.refHarmetz, pàg.75./ref Curtiz era un jueu hongarès que havia emigrat als Estats Units als anys 20, i que encara tenia alguns membres de la seva família refugiats de l'Europa nazi.

Roger Ebert opina que Curtiz té el mèrit d'haver utilitzat les imatges per explicar la història més aviat que pel seu lluïment, obtenint així certes preses de vista memorables.ref name=Ebertcommentary/ Pel que fa al desenvolupament de la trama, però, va aportar relativament poca cosa: Casey Robinson deia que Curtiz «''no coneixia la història... la veia en imatges i tu li explicaves com anava»''.ref name=EbertcommentaryquoteAportació d'Ebert./ref El crític [[Andrew Sarris]] va titllar la pel·lícula de ''l'excepció més decisiva de la [[teoria d'autor]]'',refSarris, Andrew (1968). ''The American Cinema: Directors and Directions 1929–1968'' (New York: Dutton, 1968), pàg.176./ref al que [[Aljean Harmetz]] va respondre, ''gairebé totes les pel·lícules de la Warner Bros. Són una excepció a la teoria d'autor''.refHarmetz, pàg.75/ref

Altres crítics, però, atorguen més valor al paper de Curtiz: Sidney Rosenzweig, en els seus estudis sobre el treball del director, veu la pel·lícula com un exemple típic de com Curtiz subratlla els dilemes morals.refRosenzweig, Sidney. 1982. Casablanca and Other Major Films of Michael Curtiz. Ann Arbor, UMI Press. isbn=0835713040/ref

El muntatge de la segona unitat, així com la seqüència d'obertura amb els refugiats on es mostren la invasió de França, van ser dirigits per [[Don Siegel]].refHarmetz, pàg.264/ref

=== Fotografia ===
[[Fitxer:Croix de Lorraine.png|right|thumb|100px|La [[Creu de Lorena]], emblema de la França Lliure]]
El [[director de fotografia]] va ser [[Arthur Edeson]], un veterà que havia treballat prèviament en ''[[El falcó maltès (pel·lícula)|El Falcó Maltès]]'' i ''[[Frankenstein (pel·lícula 1931)|Frankenstein]]''.

Edeson va tenir molta cura a l'hora de fotografiar Ingrid Bergman: va prendre principalment el seu perfil esquerre, sovint a través d'un filtre de gasa i amb llums per fer brillar els seus ulls. Així volia aconseguir l'efecte de donar-li una expressió ''d'inefable tristesa, tendresa i nostàlgia''.ref name=Ebertcommentary / També va fer servir ombres de barrots que pasaven per sobre dels personatges per a significar l'empresonament, així com de la creu, el símbol de la [[França Lliure]] i altres per a suggerir la confusió emocional.ref name=Ebertcommentary / En moltes escenes es va utilitzar una il·luminació basada en la foscor del [[cinema negre]] i [[expressionista]]. Per Rosenzweig, aquestes ombres i els efectes d'il·luminació són elements clàssics de l'estil Curtiz, juntament amb el moviment fluïd de les càmeres i l'ús de l'ambient com a recurs d'enquadrament.refRosenzweig, pàg.6-7/ref

=== Música ===
La música és de [[Max Steiner]], conegut per la banda sonora d'''[[Allò que el vent s'endugué]]''. La cançó ''[[As Time Goes By]]'', de [[Herman Hupfeld]], havia format part de la història de l'obra original, però Steiner va voler reemplaçar-la per una composició pròpia. Tot i això, va abandonar la idea per, finalment, basar la banda sonora en variacions sobre aquest tema i el de ''La Marsellesa''. ''As Time Goes By'' va tenir molt d'èxit després de l'estrena de ''Casablanca'', mantenint-se 21 setmanes al hit parade.
 
És musicalment remarcable el «duel de cançons» que té lloc a la cafeteria de Rick, quan Strasser i un grup d'oficials comencen a cantar ''Die Wacht am Rhein'' a la que s'hi barreja ''La Marsellesa'', tocada per l'orquestra i corejada pel públic. Originalment, la cançó alemanya destinada a aquesta seqüència era ''Horst Wessel Lied'', el segon himne nacional ''de facto'' de l'Alemanya nazi, però estava sota [[copyright]] internacional en els països No-Aliats.
 
Altres cançons a la pel·lícula són: ''[[It Had to Be You]]'' de [[1924]], ''[[Knock on Wood]]'' i ''[[Shine]]'', de [[1910]].

== Repartiment ==
[[Fitxer:Casablanca, Bogart.JPG|right|150px|Humphrey Bogart]]
[[Fitxer:Casablanca, Ingrid Bergman.JPG|right|150px|Ingrid Bergman]]
[[Fitxer:Casablanca, Paul Henreid.JPG|right|150px|Paul Henreid]]
[[Fitxer:Casablanca, Sydney Greenstreet.JPG|right|150px|Sydney Greenstreet]]
[[Fitxer:PeterLorre.jpg|right|150px|Peter Lorre]]
El repartiment va ser notable per la seva internacionalització (només tres dels actors havien nascut als Estats Units). Els actors que més cobraven eren:

* '''[[Humphrey Bogart]]''' com ''Rick Blaine''. L'actor nascut a [[Nova York]] esdevindria una estrella amb ''Casablanca''. Abans havia estat fent papers sobretot de [[gàngster]], interpretant personatges anomenats Bugs, Rocks, Turkey, Whip, Chips, Gloves i Duke (dues vegades). ''[[High Sierra]]'' (1941) li havia permès interpretar un personatge amb una mica de candor, però Rick era el seu primer paper veritablement romàntic.
* '''[[Ingrid Bergman]]''' com ''Ilsa Lund''. La web oficial de Bergman fa referència a Ilsa com «''el seu paper més famós i durador''».ref{{en}} [http://www.ingridbergman.com/about/bio2.htm De la quintaessència «bona noia» a un pes pesant de Hollywood]/ref L'actriu [[sueca]] va estrenar-se a [[Hollywood]] amb ''[[Intermezzo]]'' (1939) i va ser ben rebuda, però les seves següents pel·lícules no van ser èxits essencials fins a ''Casablanca''. Ebert l'anomena ''lluminosa'', i fa comentaris sobre la química entre ella i Bogart: ''ella es pinta la seva cara amb els seus ulls''.ref name=Ebertcommentary / Altres actrius considerades pel paper d'Ilsa van ser [[Ann Sheridan]], [[Hedy Lamarr]] i [[Michèle Morgan]].

* '''[[Paul Henreid]]''' com '''Victor Laszlo'''. Henreid, un actor austríac que havia deixat el seu país el 1935, es va mostrar reticent a acceptar-ne el paper («''es posava rígid sempre''», segons [[Pauline Kael]]refHarmetz, pàg. 99/ref), fins que se li va prometre un sou superior, juntament amb Bogart i Bergman. Henreid no s'avenia massa bé amb els altres dos actors; considerava Bogart ''un actor mediocre'', mentre que Bergman anomenava Henreid ''prima donna''.refHarmetz, pàg. 97/ref

En el segon nivell d'actors, segons el que cobraven:
* '''[[Claude Rains]]''' com el '''Capità Louis Renault'''. Rains era un actor anglès, nascut a [[Londres]]. Havia treballat prèviament amb Michael Curtiz a ''[[Les aventures de Robin Hood]]''. 
* '''[[Sydney Greenstreet]]''' com a '''Signor Ferrari''', propietari d'un club rival. Aquest anglès havia treballat prèviament amb Lorre i Bogart a ''[[El falcó maltès (pel·lícula)|El falcó maltés]]''. (1941) 
* '''[[Peter Lorre]]''' com a '''Signor Ugarte'''. Lorre tenia un personatge hongarès que va marxar d'Alemanya el 1933.
* '''[[Conrad Veidt]]''' com a '''Major Strasser''' de la [[Luftwaffe]]. Era un actor alemany que havia aparegut a ''[[The Cabinet of Dr. Caligari]]'' (1920) abans que fugís dels nazis i acabés la seva carrera interpretant un nazi en una pel·lícula estatunidenca.

En els crèdits també sortien: 
* '''[[Dooley Wilson]]''' com a '''Sam'''. Era un dels pocs membres estatunidencs del repartiment. Un [[Bateria (instrument musical)|bateria]] no podia tocar el piano. Hal Wallis havia considerat convertir Sam en un personatge femení ([[Hazel Scott]] i [[Ella Fitzgerald]] en van ser candidates), fins i tot després d'acabar el rodatge, Wallis va considerar el doblatge per la veu de Wilson a les cançons.refHarmetz, pàg. 139–40, 260 and Behlmer, pàg. 214/ref
* '''[[Joy Page]]''' com a '''Annina Brandel''', la jove [[Bulgària|búlgara]] refugiada. És la tercera estatunidenca que surt als crèdits, era la cap d'estudis de la filla de [[Jack Warner]].
* '''[[Madeleine LeBeau]]''' com a '''Yvonne''', la xicota rebutjada per Rick. L'actriu francesa era la dona de [[Marcel Dalio]] fins al seu divorci el 1942.
* '''[[S.Z. Sakall|S.Z. (o S. K.) «Cuddles» Sakall]]''' com a '''Carl''', el cambrer. Era un actor hongarès que va fugir d'Alemanya el 1939. Un amic de Curtiz de la seva època a Budapest, les seves tres germanes morien en un camp de concentració. 
* '''[[Curt Bois]]''' com el '''carterista'''. Bois era un actor alemany jueu. Pot presumir d'una de les carreres cinematogràfiques més llarga, a part de [[Mickey Rooney]], fent la seva primera aparició el 1907 i fins al 1987.

Alguns actors coneguts que no van sortir als crèdits:
* '''[[John Qualen]]''' com '''Berger''', el contacte de la Resistència de Lászlo. Va néixer al Canadà i va sortir en moltes pel·lícules de [[John Ford]].
* '''[[Leonid Kinskey]]''' com '''Sascha''', que Rick assigna per escortar Yvonne a casa. Va néixer a Rússia.
Altres actors: 
* ''' [[Marcel Dalio]]''' com '''Emil''' el [[crupier]]. Havia estat una estrella en el cinema francès, sortint als films de [[Jean Renoir]] ''[[La Grande Illusion]]'' i ''[[La Regle de Jeu]]'', però després que fugís amb la caiguda de França, va fer alguns papers a Hollywood. Va tenir un paper clau en una altra de les pel·lícules de Bogart, ''[[Tenir-ne o no]].
* '''[[Helmut Dantine]]''' com '''Jan Brandel''', el jugador de ruleta búlgar. Un altre austríac, havia passat temps en un [[camp de concentració]] després de l'[[Anschluss]].
* '''[[Norma Varden]]''' com la confosa dona anglesa al marit de la qual li han robat la cartera. Era una actriu anglesa famosa.
* '''[[Jean Del Val]]''' com la locutora de ràdio de la policia francesa que obre ''Casablanca'' comunicant les notícies de l'assassinat dels dos missatgers alemanys. 
* '''[[Torben Meyer]]''', un banquer holandès que s'asseu en una taula de bacarà a Cal Rick. Li diu a Carl, «''Pot ser que li digui que dirigia la segona casa de banca més gran a Amsterdam''.» Meyer era un actor danès.
* '''[[Dan Seymour]]'''com '''Abdul''', el porter. Era un actor estatunidenc.
* '''[[Gregory Gaye]]''', el banquer alemany a qui Rick denega l'entrada al casino. Gaye era un actor d'origen rus que va anar als Estats Units el 1917 després de la [[Revolució Russa]].

Part de l'impacte emocional de la pel·lícula s'ha atribuït a la gran proporció d'europeus exiliats i refugiats entre els extres i als papers menors. Un testimoni de la gravació del ''duel de les cançons'' destaca que veia molts actors que ploraven i ''s'adonà que eren tots refugiats''.refHarmetz, pàg. 213/ref Harmetz diu que una dotzena de papers petits a '' Casablanca '' van portar una comprensió i una desesperació que mai no podrien haver tret del [[càsting]].refHarmetz, pàg. 214/ref Els ciutadans alemanys del repartiment havien de mantenir, això no obstant, el toc de queda com a enemics. Irònicament, feien freqüentment papers de nazis.

Alguns dels actors estrangers exiliats eren: 
* '''[[Wolfgang Zilzer]]'''que surt en la primera escena de la pel·lícula, era un actor del cinema mut alemany que va marxar quan els nazis van ocupar el poder. Més tard es va casar amb l'actriu de Casablanca Lotte Palfi.
* '''[[Hans Twardowski]]'''com l'oficial nazi que discuteix amb un oficial francès sobre Yvonne. Nascut a Stettin, Alemanya (avui [[Szczecin]], [[Polònia]]), va fugir d'Alemanya perquè era homosexual.
* '''[[Ludwig Stössel]]'''com ''Mr. Leuchtag'', el refugiat alemany l'anglès del qual «''no és tan bo''». Nascut a Àustria, l'actor jueu va ser empresonat després de l'[[Anschluss]]. Quan se'l va alliberar, va anar a Anglaterra i després a Amèrica. Stössel va esdevenir famós per una llarga sèrie d'anuncis de vi de la colònia suïsso-italiana. Vestit amb un barret Alpí i [[lederhosen]], Stössel era el seu portaveu amb l'eslògan, «''Aquell vell fabricant de vi, Jo''»! 
* '''[[Ilka Grünig]]''' com ''Mrs. Leuchtag''. Nascuda a [[Viena]], era una estrella del cinema mut a Alemanya que va anar a Amèrica després de l'Anschluss.
* '''[[Lotte Palfi]]''' com la refugiada que intenta vendre els seus diamants. Nascuda a Alemanya, interpretava papers en el prestigiós teatre de [[Darmstadt]], Alemanya. Va marxar a Amèrica després que els nazis arribessin al poder el 1933. Més tard es va casar amb un altre actor de Casablanca, Wolfgang Zilzer.
* '''[[Trude Berliner]]''' com una jugadora de [[bacarà]] a Cal Rick. Nascuda a Berlín, era una artista famosa de cabaret i actriu de cinema. Sent jueva, va marxar d'Alemanya el 1933.
* '''[[Louis V. Arco]]''' com un altre refugiat a Cal Rick. Lutz Altschul nascut a Àustria, va anar a Amèrica després de l'Anschluss i va canviar el seu nom.
* '''[[Richard Ryen]]''' com l'ajudant de Strasser, ''Capità Heinze''. El jueu austríac actuava en pel·lícules alemanyes, però havia fugit dels nazis.

== Rebuda ==
[[Fitxer:Casablanca, title.JPG|thumb|205px|left|Pantalla del títol]]
L'estrena de pel·lícula va ser al Teatre de Hollywood a la Ciutat de Nova York el [[26 de novembre]] de [[1942]], coïncidint amb la invasió aliada d'Àfrica del Nord i la captura de Casablanca;ref«Stein»/ref i es va distribuir de forma general el [[23 de gener]] de [[1943]], aprofitant la [[Conferència de Casablanca]], una reunió d'alt nivell entre [[Winston Churchill]] i [[Franklin D. Roosevelt]] a la ciutat. La pel·lícula va ser un èxit de recaptació, tot i no ser espectacular, uns 3,7 milions de dòlars en la seva estrena als Estats Units (va ser la setena pel·lícula per recaptació el 1943).refHarmetz, pàg. 12/ref I la crítica va ser generalment positiva, per exemple la revista ''Variety'' la va descriure com una ''propaganda Antieix esplèndida'';ref{{en}} [http://www.variety.com/index.asp?layout=Variety100reviewid=VE1117487980content=jumpjump=reviewcategory=1935cs=1 Variety 100], 2 de desembre de 1942/ref Com més tard va dir Koch, ''era una pel·lícula que les audiències necessitaven... hi havia valors... per fer un sacrifici. I ho deia en un sentit d'entreteniment.''refSperling, Cass Warner i Millner, Cork (1994). '' Hollywood Be Thy Name: The Warner Bros. Story. '' Rocklin, CA: Prima, pàg. 249/ref Altres ressenyes eren menys entusiastes: '' [[The New Yorker]]'' la considerava només ''tolerable''.refHarmetz, pàg. 12-13/ref L'Oficina d'Informació de la Guerra va recomanar evitar que les tropes destinades a l'Àfrica del Nord la veiessin, ja que creia que provocaria ressentiment entre els seguidors de Vichy a la regió.refHarmetz, pàg. 286/ref

Als [[Oscar]]s de 1944, la pel·lícula va guanyar tres premis: [[Oscar al millor guió adaptat]], [[Oscar al millor director|Millor Director]], i [[Oscar a la millor fotografia|Millor Fotografia]].

Amb el temps, la pel·lícula ha augmentat en popularitat. Murray Burnett ha comentat que és una cinta «''certa ahir, certa avui i certa demà''».ref{{en}} [http://www.imdb.com/title/tt0280526/ '' Casablanca 50è Aniversari Especial: Ho heu de recordar ''] (Turner: 1992)/ref Cap al 1955, la pel·lícula havia recaptat 6.8 milions, sent la tercera més reeixida de les pel·lícules de temps de guerra de la Warner (darrere de ''[[Shine On, Harvest Moon]]'' i ''[[This is the Army]]'').refHarmetz, pàg. 283/ref 
 
[[Fitxer:Humphrey Bogart and Sydney Greenstreet in Casablanca crop.jpg|right|thumb|250px|[[Sydney Greenstreet]] (esquerra) i [[Humphrey Bogart]].]]
El 21 d'abril de 1957, el [[Brattle Theater]] de Cambridge,([[Massachusetts]]) va projectar la pel·lícula dins una sessió de films d'altres temps. Va ser tan popular que va començar una tradició de passar ''Casablanca'' durant la setmana d'exàmens finals a la [[Universitat Harvard]] que continua avui dia, i és emulat per moltes universitats dels Estats Units. La tradició va ajudar la pel·lícula a romandre popular, mentre s'han esvaït altres pel·lícules famoses dels anys 40, i el 1977, '' Casablanca '' era la més emesa per televisió.refHarmetz americà, pàg. 346/ref

Tanmateix, sembla evident que ''Casablanca'' ha provocat una impressió més profunda entre els amants del cinema que dins el món de la producció professional. Pel novembre/desembre de 1982, a ''American Film'', Chuck Ross va afirmar que havia reescrit el guió cinematogràfic de Casablanca, només canviant el títol ''[[Everybody Comes to Rick's]]'' i el nom del pianista a [[Dooley Wilson]], i el va sotmetre a 217 agències. Vuitanta-cinc d'elles el llegiren; d'aquestes, trenta-vuit el van rebutjar immediatament, trenta-tres el van reconèixer (però només vuit específicament com ''Casablanca''), tres ho declaraven comercialment viable, i un suggeria convertir-lo en una novel·la.refZinman, David (10 d'abril de 1983). The Magazine (Suplement de diumenge al diari '' [[The Province]] '' ), pàg. 12/ref 
=== Rebuda de la crítica ===
Segons [[Roger Ebert]], ''Casablanca'' es troba probablement en més llistes de les pel·lícules més importants de tot el temps, que qualsevol altre títol, incloent-hi ''[[Ciutadà Kane]]''; mentre ''Ciutadà Kane'' és ''més gran'', ''Casablanca'' és més estimada.ref name=Ebertcommentary/ Ebert deia que mai no ha sentit parlar d'una ressenya negativa de la pel·lícula, tot i que es poden criticar elements individuals, com els irrealistes [[efectes especials]] i el caràcter rígid de Lászlo.ref name=Ebertcommentaryquote/ [[Rudy Behlmer]] va emfatitzar la varietat de la pel·lícula: ''és una barreja de drama, melodrama, comèdia i intriga''.ref name=Ebertcommentaryquote/ [[Leonard Maltin]] va manifestar que és la seva pel·lícula favorita de tots els temps. 
Ebert va dir que la pel·lícula és popular perquè ''tots són bons''. Com l'heroi de Resistència Lászlo que és aparentment el més noble, encara que és tan rígid que és difícil que agradi.ref name=Ebertcommentary/ Els altres personatges, en paraules de Behlmer, es tornen bons durant la pel·lícula. Renault comença la pel·lícula com un col·laborador dels nazis, que obté favors sexuals dels refugiats i fa matar Ugarte. Rick, segons Behlmer, ''no és un heroi... no és un mal xicot'': fa el que sigui necessari per agradar a les autoritats i ''no es juga el seu coll per a ningú''. Fins i tot Ilsa, la menys activa dels personatges principals, ''cau en la lluita emocional'' sobre quin home realment estima. Al final de la pel·lícula, tanmateix, ''tothom s'ha sacrificat.''ref name=Ebertcommentaryquote/ 
Una nota discrepant arriba d'Umberto Eco, que va escriure que ''segons criteris estrictes... ''Casablanca'' és una pel·lícula molt mediocre''. Veia els canvis que els personatges sofreixen més com a incoherent que com complexos: ''És una historieta, un hotch-potch, baix en credibilitat psicològica, i amb poca continuïtat en els seus efectes dramàtics.'' Tanmateix, sostenia que és aquesta inconsistència la que explica la popularitat de la pel·lícula permetent incloure una sèrie sencera d'[[arquetip]]s (amor infeliç, espera, atracció sexual, el triomf de puresa, el criat fidel, el triangle d'amor, la bella i la bèstia, la dona enigmàtica, l'aventurer ambigu i el borratxo redimit)::ref name=EcoCasablanca[http://www.themodernword.com/eco/eco_casablanca.html Els clixés de Casablanca, per Eco]/ref Així doncs, ''Casablanca'' no és només una pel·lícula. Són moltes pel·lícules, una antologia. [...] Quan tots els arquetips irrompen sense vergonya, arribem a les profunditats d'[[Homer]]. Dos clixés fan riure. Cent clixés ens commouen. Perquè notem que els clixés estan parlant entre ells, i celebren una reunió.ref name=EcoCasablanca/ref name=hyperrealityUmberto Eco, '' Viatge a la hiperrealitat'' (1986)/ref
Eco tria el sacrifici com un dels temes clau de la pel·lícula: ''el mite de sacrifici és present a tot el film.''ref[[Umberto Eco]] (1994). '' Senyals de Vida als Estats Units: Lectures sobre Cultura Popular per a Escriptors'' (Sonia Maasik i Jack Solomon, editors) Bedford Books./ref Aquest tema ressonava davant d'una audiència de temps de guerra que es veia tranquil·litzada per la idea que el sacrifici dolorós i ser ferit a la guerra podrien ser gestos romàntics per un bon fi.refGabbard, Krin; Gabbard, Glen O. (1990). «Toca-la una altra vegada, Sigmund: Psicoanàlisi i el text clàssic de Hollywood.» ''Journal of Popular Film  Television'' vol. 18 no. 1 pàg. 6–17 ISSN 0195-6051/ref

=== Interpretacions ===
Els crítics han sotmès ''Casablanca'' a moltes lectures diferents. [[William Donelley]], en el seu ''Amor i Mort a Casablanca'', argumenta que la relació de Rick amb Sam, i posteriorment amb Renault, és ''un cas estàndard de l'homosexualitat reprimida, més que moltes altres històries d'aventures estatunidenques''.refDonnelly, William (1968). «Amor i Mort a Casablanca» '' Persistència de Visió: Una col·lecció de crítiques de cinema, edició Joseph McBride. Madison: Wisconsin Fim Society Press, pàg. 103-7 citades a Rosenzweig, pàg. 78 i Harmetz, pàg. 347/ref [[Harvey Greenberg]] presenta una lectura [[Sigmund Freud|freudiana]] en les seves ''Pel·lícules sobre la Seva Ment'', on les transgressions que impedeixen Rick de retornar als Estats Units constitueixen un [[complex d'Èdip]], que només es resol quan Rick es comença a identificar amb la figura del pare (Laszlo) i la causa que representa.refGreenberg, Harvey (1975). ''The Movies on Your Mind'' Nova York: Saturday Review Press, pàg. 88. Citat a Rosenzweig, pàg. 79 i Harmetz, pàg. 348/ref Sidney Rosenzweig sosté que aquestes lectures són reductives, i que l'aspecte més important de la pel·lícula és la seva ambigüitat, sobretot en el personatge de Rick; cita els noms diferents que dóna cada personatge a Rick (Richard, Ricky, Mr. Rick, Herr Blaine, etcètera) com evidència dels significats diferents que té per cada un d'ells.refRosenzweig, pàg. 81/ref 
=== Influència ===
[[Fitxer:Ingrid Bergman in Casablanca trailer(3).jpg|300px|left|thumb|Ingrid Bergman a la pel·lícula]]
Anys després, moltes pel·lícules han agafat elements de ''Casablanca''. ''[[Passage to Marseille]]'' reuneix Bogart, Rains, Curtiz, Greenstreet i Lorre el [[1944]]. Hi ha moltes similituds entre ''Casablanca'' i dues pel·lícules posteriors de Bogart, ''[[Tenir-ne o no]]'' (1944) i ''[[Sirocco]]'' (1951). També compta amb paròdies entre les quals s'inclouen les pel·lícules dels [[Germans Marx]] ''[[A Night in Casablanca]]'' (1946), i de [[Neil Simon]] ''[[The Cheap Detective]]'' (1978), ''[[Barb Wire]]'' (1996), i ''[[Out Cold]] '' (2001), mentre suggeria el títol pel film ''[[The Usual Suspects]]''. ''[[Play It Again]]'' de [[Woody Allen]] (1972) s'apropia del Casablanca de Bogart, pel personatge [[nebbishy]], mentor del personatge d'Allen.

La mateixa ''Casablanca'' era un complot a la pel·lícula de [[ciència-ficció]] ''[[Overdrawn at the Memory Bank]]'' (1983), basada en la història de [[John Varley]], i feia un símil en la [[distopia]] de [[Terry Gilliam]] ''[[Brazil (pel·lícula)|Brazil]] '' (1985). Warner Bros. Va produir la seva pròpia paròdia de la pel·lícula en l'homenatge ''[[Carrotblanca]]'', [[còmic|dibuixos animats]] de [[Bugs Bunny]] inclosos en l'edició especial en [[DVD]].

[[Steven Soderbergh]] va retre homenatge a ''Casablanca'' amb ''[[The Good German]]'' (2006), una història d'assassinats al [[Berlín]] de la postguerra. Rodada en [[blanc i negre]] i utilitzant la mateixa tecnologia que es feia servir quan es va fer ''Casablanca''. La pel·lícula acaba amb una escena entre dos anteriors amants (interpretats per [[George Clooney]] i [[Cate Blanchett]]) en un aeroport. El cartell de la pel·lícula repeteix la icona de ''Casablanca''.

La televisió també ha estès la fama d'aquesta pel·lícula. Per exemple, un episodi de la sèrie de TV estatunidenca ''[[Moonlighting]]'', parodiava ''Casablanca'', amb [[Curtis Armstrong]] com «Rick» i [[Allyce Beasley]] com «Agnes».

En literatura, la història de [[Robert Coover]] «You Must Remember This» (del llibre ''A Night at the Movies or, You Must Remember This'') utilitza citacions exactes de la pel·lícula i inclou una escena sexual explícita entre Rick i Ilsa, mentre la novel·la curta de ciència-ficció «The Children's Hour» an la sèrie The Man-Kzin Wars, creada i editada per [[Larry Niven]], té una trama que dibuixa molts elements de ''Casablanca''.

== Premis ==
''Casablanca'' va guanyar tres [[Oscar]]s (1944):
* [[Oscar a la millor pel·lícula]] per [[Warner Bros.]] ([[Hal B. Wallis]], productor)
* [[Oscar al millor director]] per [[Michael Curtiz]]
* [[Oscar al millor guió adaptat]] per [[Julius J. Epstein]], [[Philip G. Epstein]] i [[Howard Koch]]

També va ser nominada per altres quatre Oscars:
* [[Oscar al millor actor]] per [[Humphrey Bogart]]
* [[Oscar al millor actor secundari]] per [[Claude Rains]]
* [[Oscar a la millor fotografia]] per [[Arthur Edeson]]
* [[Oscar al millor muntatge]] per Owen Marks
* Oscar a la millor música original per [[Max Steiner]]

El 1989, la pel·lícula va ser seleccionada pel [[National Film Registry]] dels Estats Units, en ser considerada «culturalment, històricament, o estèticament significativa». El 2005 també va ser nominada com una de les 100 pel·lícules més grans dels últims 80 anys pel [[Time (revista)|Time]]. El 2006, el [[Gremi d'Escriptors d'Amèrica]] va votar el [[guió (cinema)| guió]] de ''Casablanca '' com el millor de tot el temps en la seva llista dels 101 Guions cinematogràfics més importantsref{{en}} [http://www.wga.org/subpage_newsevents.aspx?id=1807 Els 101 millors guions, [[Writers Guild of America]]/ref

'''Reconeixement per l'[[American Film Institute]]'''
* 1998 - [[AFI's 100 Years... 100 Movies]] - la número 2
* 2001 - [[AFI's 100 Years... 100 Thrills]] - La número 37
* [[2002]] - [[AFI's 100 Years... 100 Passions]] - La número 2
* [[2003]] - [[AFI's 100 Years... 100 Heroes and Villains]]:
** Rick Blaine, heroi, en el lloc número 4
* [[2004]] - [[AFI's 100 Years... 100 Songs]]:
** «[[As Time Goes By]]» La número 2
* [[2005]] - [[AFI's 100 Years... 100 Movie Quotes]] - En els llocs 5, 20, 28, 32, 43, 67
* 2006 - [[AFI's 100 Years... 100 Cheers]] - #32

== Edicions de vídeo ==
''Casablanca'' va sortir en [[laserdisc]] el [[1991]] editat per la [[Warner Home Video]], i en [[VHS]] per la [[MGM]] el [[1992]]. En [[DVD]] va sortir el [[2000]], contenint el tràiler i un making-off. El 2003 es va llançar una edició especial de dos discos amb comentaris àudio, documentals i una presentació renovada.ref{{en}} [http://www.amazon.com/Casablanca-Two-Disc-Special-Lauren-Bacall/dp/B00009W0WM/ref=sr_1_2?ie=UTF8s=dvdqid=1219962552sr=1-2 Casablanca: Dos CD's]/ref

El 14 de novembre del [[2006]] va sortir un [[HD-DVD]] amb els mateixos continguts especials que el DVD del 2003ref{{en}} [http://www.amazon.com/Casablanca-HD-DVD-Humphrey-Bogart/dp/B000I0RR7Q Casablanca HD-DVD]/ref i els que el van veure estaven impressionats amb el trasllat a l'alta definició del film.ref{{en}} [http://www.dvdbeaver.com/film2/DVDReviews27/casablanca.htm Casablanca]/refref{{en}} [http://hddvd.highdefdigest.com/casablanca.html HD de Bogart]/ref

Una edició en format [[Blu-ray]] va sortir el desembre del 2008ref{{en}} [http://www.hometheaterforum.com/htf/ht-software-high-definition/275515-whv-press-release-casablanca-ultimate-collectors-edition-dvd-blu-ray.html WHV de DVD. Edició de col·leccionista (DVD/Blu-ray) - Home Theater]/ref

== Seqüeles i altres versions ==
Gairebé des del moment que '' Casablanca '' es va convertir en un èxit, es va parlar de fer-ne una continuació. Una titulada ''Brazzaville '' (en l'escena final, Renault recomana fugir a [[Brazzaville]]) es va planejar, però mai no es va arribar a produir. Des d'aleshores, cap estudi ha considerat seriosament filmar una continuació o [[remake]]. [[François Truffaut]] va refusar una invitació per un remake el 1974, citant com a raó la posició de culte que té el film entre els estudiants estatunidencs.refHarmetz, pàg. 342/ref Tanmateix, s'ha sabut que el cineasta Rajeev Nath, de [[Bollywood]] està refent la pel·lícula, descrivint-la com un «homenatge a l'original.»ref{{en}} [http://news.independent.co.uk/world/asia/article2856866.ece#2007-08-12T00:00:01-00:00 'Casablanca' es torna a fer per Bollywood, Independent News]/ref

La novel·la, ''As Time Goes By'', escrita per [[Michael Walsh]] i publicada el [[1998]], va ser autoritzada per la Warnerref{{en}} [http://www.hachettebookgroupusa.com/authorslounge/articles/1999/april/article7805.html Michael Walsh, Com vaig escriure ''As Time Goes By'', Hachette USA, 1998]/ref i torna a fer la trama on s'acaba la pel·lícula, i també explica el passat misteriós de Rick a Amèrica. El llibre no va tenir gaire èxit.ref{{en}}'Mrs. Robinson' torna [http://web.archive.org/web/20071012203236/http://www.cbsnews.com/stories/2006/05/31/ap/entertainment/mainD8HUTL900.shtml CBS, Jill Lawless, 2006]/ref

Van haver-hi dues sèries de televisió basades en ''Casablanca'', les dues considerades preqüeles de la pel·lícula. La primera va sortir el 1955, amb [[Charles McGraw]] com Rick i [[Marcel Dalio]], que interpretava Emil, el [[crupier]] de la pel·lícula, com Renault; la va emetre l'[[American Broadcasting Company|ABC]] com a part de la sèrie ''Warner Bros. Presents ''.ref[http://www.imdb.com/title/tt0047719/ title=Casablanca (1955) Internet Movie Database Inc ]/ref Van produir un total de 10 episodis d'una hora llarga. Una altra sèrie, emesa durant molt poc temps a la [[NBC]] el 1983, protagonitzada per [[David Soul]] com a Rick, [[Ray Liotta]] com a Sacha i [[Scatman Crothers]] com a Sam.ref{{en}} [http://www.imdb.com/title/tt0084994/ Casablanca]/ref Se'n van produir 5 episodis d'una hora.

Hi van haver unes quantes adaptacions radiofòniques de la pel·lícula. Les dues més conegudes van ser una de trenta minuts a '' [[The Screen Guild Theater]] '' el 26 d'abril de 1943, protagonitzades per Bogart, Bergman i Henreid, i una versió llarga d'hora en el ''[[Lux Radio Theater]]'' el 24 de gener de 1944, presentant [[Alan Ladd]] com a Rick, [[Hedy Lamarr]] com a Ilsa, i [[John Loder]] com a Victor Lászlo. Es van emetre dues altres adaptacions de trenta minuts: en el '' Philip Morris Playhouse '' el 3 de setembre de 1943 i en el ''Theater of Romance'' el 19 de desembre de 1944, en el qual Dooley Wilson va reprendre el seu paper de Sam.

[[Julius Epstein]] va intentar dues vegades convertir la pel·lícula en un musical per [[Broadway]], el 1951 i 1967, però cap d'elles va acabar en un escenari.refHarmetz, pàg. 338/ref L'obra original, ''[[Everybody Comes to Rick's]]'', va ser produïda a [[Newport]], [[Rhode Island]] l'agost de 1946, i una altra vegada a Londres l'abril de 1991, però sense èxit.refHarmetz, pàg. 331/ref

'' Casablanca '' també va ser present en la controvèrsia durant els [[anys 1980]] sobre l'acoloriment de pel·lícules,ref{{en}} [http://www.time.com/time/magazine/article/0,9171,963207,00.html Casablanca In Color?, Charles Krauthammer, 12 de gener del 1987, revista Time]/ref
quan una versió acolorida es va emetre per televisió. Va estar durant poc temps disponible en vídeo, però va ser impopular pels puristes. Stephen, el fill de Bogart va dir «si acoloriu'' Casablanca'', per què no li poseu braços a la [[Venus de Milo]]?»ref«Harmetz»/ref

El ''Rick's Cafe Americain'', en un principi, era un [[cabaret]] imaginari, però, en l'actualitat, el ''Rick's Café'' a Casablanca ([[Marroc]]) existeix i està decorat com el de la pel·lícula.refEl lloc web oficial és [http://www.rickscafe.ma/ Rick's Café, Casablanca] (en anglès)./ref

== Rumors ==
Han crescut uns quants rumors i malentesos al voltant de la pel·lícula. Un d'ells que [[Ronald Reagan]] havia estat originalment escollit per interpretar Rick. Això té el seu origen en un comunicat de premsa emès per l'estudi al principi de la pel·lícula, però aleshores l'estudi ja sabia que tenia previst anar-se'n a l'exèrcit, i mai no va ser considerat seriosament.refHarmetz, pàg. 74/ref
 
Una altra història coneguda és que els actors no sabien fins al darrer dia de rodatge com havia d'acabar la pel·lícula. L'obra original (escrita totalment a la cafeteria) acabava amb Rick enviant Ilsa i Victor a l'[[aeroport]]. Durant la redacció del guió, es parlava de la possibilitat que Lászlo fos assassinat a Casablanca, permetent a Rick i Ilsa marxar junts, però tal com Casey Robinson va escriure a Hal Wallis abans de començar el rodatge, el final de la pel·lícula «fa un gir elegant quan Rick l'envia a l'avió amb Victor. Fent això, no està resolent només un triangle d'amor. Està forçant la noia a estar a l'altura del seu idealisme, forçant-la a continuar amb la feina que en aquests dies és molt més important que l'amor de dues persones.»refBehlmer, pàg. 206-207/ref Naturalment, era impossible que Ilsa deixés Laszlo per Rick, tal com el «Codi de Producció de Cinema dels Estats Units» prohibia, mostrant una dona que deixa el seu marit per a un altre home. Aquell codi afectava la pel·lícula, però no si Ilsa marxava amb Lászlo, el tema era com trobar una solució enginyosa.refHarmetz, pàg. 229/ref La confusió estava més que probablement provocada per la declaració posterior de Bergman que no sabia de quin home suposava que estigués enamorada. L'examen dels guions per Aljean Harmetz han conclòs que moltes de les escenes clau estaven rodades després que Bergman sabés com s'acabava la pel·lícula: qualsevol confusió era, en paraules d'Ebert, «emocional», no «factual».ref name=Ebertcommentary /

== Errors ==
La pel·lícula té uns quants defectes lògics, el primer són els dos «''passis de trànsit''» que permeten els seus portadors marxar del territori de la [[França de Vichy]]. A l'àudio de la pel·lícula, Ugarte diu que els passis havien estat signats per (depenent de l'oient) el General de la França lliure [[Charles de Gaulle]] o pel General de Vichy [[Maxime Weygand]]. En els subtítols en anglès del DVD oficial es llegeix ''de Gaulle'', mentre el francès subtitula ''Weygand''. Weygand havia estat el Delegat General de Vichy per les Colònies franceses del Nord d'Àfrica, fins un mes abans de l'estrena (i un any després de ser escrita). De Gaulle era el cap del govern a l'exili de la França Lliure, i enemic del règim de Vichy que controlava el Marroc. 
Una cort marcial de Vichy havia declarat culpable De Gaulle de traïció ''in absentia'' i condemnat a cadena perpètua el 2 d'agost de 1940, i d'aquesta manera els passis signats per ell no haurien tingut efecteref name=robertson/ Segons [[MacGuffin]], els passis van ser inventats per Joan Allison per l'obra original i mai van ser posats en qüestió.refHarmetz, pàg. 55/ref I fins i tot a la pel·lícula, Rick suggereix a Renault que els passis no haurien permès Ilsa escapar-se, i encara menys Laszlo: ''La gent s'ha quedat a Casablanca malgrat els seus drets legals''.

En la mateixa línia, encara que Laszlo afirma que els nazis no el puguin arrestar, ja que ''Això és encara la França no ocupada; qualsevol violació de neutralitat es reflectiria en el capità Renault'', Ebert assenyala que ''no té cap sentit que pogués anar lliurement.... Seria arrestat tan aviat com se'l veiés''.ref name=Ebertcommentary/ Harmetz, tanmateix, suggereix que Strasser intencionadament permet a Laszlo moure's, esperant que els dirà els noms de líders de Resistència a Europa ocupada a canvi que a Ilsa se li permeti anar a Lisboa. 
Altres errors inclouen la versió equivocada de la bandera del Marroc francès, la declaració de Renault que ''Estava amb ells [els estatunidencs] quan 'entraren' a [[Berlín]] el 1918'' (la capital alemanya no va ser ocupada a la [[Primera Guerra Mundial]]), i mai cap tropa alemanya uniformada estigué a Casablanca durant la Segona Guerra Mundial.ref name=robertson/ També hi ha els inevitables errors de continuïtat; per exemple, en l'escena final, la jaqueta militar del major Strasser es veu amb i sense espatlleres. També, durant l'escena on Rick deixa París en tren, es pot veure clarament que l'abric de Rick es mulla per la forta pluja forta, però quan embarca al tren, l'abric de cop i volta sembla sec. L'actitud de Curtiz envers aquests detalls era clara, deia: ''Ho faig tan de pressa, ningú no se n'adona''.ref name=Ebertcommentaryquote/ 
== Cites ==
Una de les cites més associades amb el film: ''Toca-la una altra vegada, Sam'' és una cita incorrecta. Quan Ilsa entra per primer cop al Cafè Americain, distingeix Sam i li demana que la ''toqui una vegada, Sam, recordant els temps vells''. Quan fingeix ignorància, respon, ''Toca-la, Sam. Toca '[[As Time Goes By]].''' Després d'aquella nit, sol amb Sam, diu Rick, ''la tocaves per a ella i la pots tocar per a mi''. i ''si per ella la pots tocar, també ho pots fer per mi! Toca-la''!

El comentari de Rick a Ilsa, ''T'estic mirant, noia'' (Here's looking at you, kid), no és en els guions cinematogràfics, però ha estat atribuït a alguna cosa que Bogart va dir a Bergman entre preses.refHarmetz, pàg. 187/ref Va ser votat el [[AFI's 100 Years... 100 Movie Quotes|2005]] per l'[[Institut de Cinema dels Estats Units]] com la cinquena cita més memorable a la historia del cinema.ref{{ref-web|llengua=anglès|url=http://www.abc.net.au/news/2005-06-23/frankly-my-dear-named-number-one-movie-quote/1598534 | editor=[[American Broadcasting Company|ABC]]|data= 23 de juny del 2005|consulta=6 d'agost 2011| títol='Frankly, my dear...' named number one movie quote}}/ref Sis textos de ''Casablanca'' apareixen en el Top 100, més que qualsevol altra pel·lícula (''[[Allò que el vent s'endugué]] '' o ''[[El Màgic d'Oz]] '' en tenen tres per film). Les altres cites són: ''Louis, crec que és el començament d'una gran amistat''. (Louis, I think this is the beginning of a beautiful friendship) (lloc 20), ''Toca-la, Sam. Toca 'el temps passa. ''', (Play it, Sam. Play 'As Time Goes By.')(28è), ''Detinguin els sospitosos habituals'' (Round up the usual suspects) (32è), ''Sempre ens quedarà París'' (We'll always have Paris) (43è), i ''De tots els cafès de totes les ciutats del món, apareix al meu'' (Of all the gin joints in all the towns in all the world, she walks into mine) (67è).

== Curiositats ==
* Per a l'escena final de l'avió, es van usar [[nanisme|nans]], perquè semblés que eren lluny.
* En la versió original és el capità Renoir qui diu a Rick que va lluitar contra els franquistes en la [[Guerra d'Espanya]], però la [[censura]] franquista ho va substituir perquè lluités contra l'Auchles austríac.
* En totes les escenes on apareix Humprey al costat d'Ingrid hi ha una plataforma de pam i mig per a Humprey, perquè era més baix que ella. Ingrid feia 1,80 i Humprey 1,60. 
* Quan es va començar el rodatge de la pel·lícula encara no s'havia decidit quin seria el final.
* ''Casablanca'' va ser la primera pel·lícula que va emetre [[Televisió Valenciana]], l'any [[1989]], en una versió amb doblatge propi al [[català]]. Hi va participar [[Ovidi Montllor]], que va posar veu a [[Humphrey Bogart]].
* La famosa i curta versió de ''As Time Goes By'' fou interpretada en el film, pel pianista cubà [[Ignacio Villa]] de malnom ''Bola de nieve''.

== Referències ==
{{referències|2}}

== Bibliografia ==
* {{ref-llibre|autor=Julius J. Epstein, Philip G. Epstein, Howard Koch 
| títol=Casablanca; guió original traduït i comentat per Pablo Sánchez Martín
|any=1997
|editorial= Barcelona: Film Ideal,
|isbn= 84-922150-2-X 
}}
* {{ref-llibre|autor=Walsh, Michael. 
| títol=Siempre nos quedará París: la inolvidable historia de Casablanca continúa; traducció de Jofre Homedes 
|editorial= Barcelona: Plaza  Janés
|isbn= 84-01-32744-X 
}}
* {{ref-llibre|autor=González Casanova, J. A. 
| títol=Casablanca: una historia y un mito 
|any=1994
|editorial= Barcelona: Kairós,
|isbn= 84-7245-305-7 
}}
* {{ref-llibre|autor= Behlmer, Rudy 
| títol= Inside Warner Bros. (1935–1951) 
|any=1985
|editorial= London, Weidenfeld and Nicolson
|isbn= 0-297-79242-3 
}}
* {{ref-llibre|autor= Umberto Eco 
| títol= Signs of Life in the USA: Readings on Popular Culture for Writers 
|any=1994
|editorial= Bedford Books 
|isbn= 0-312-25925-5. 
}}
* {{ref-llibre|autor= Aljean Harmetz 
| títol= ''Round Up the Usual Suspects: The Making of Casablanca''.. 
|any=1993
|editorial= Warner Books Inc
|isbn= 1-56282-761-8. 
}}
* {{ref-llibre
|autor= Robertson, James C 
| títol= The Casablanca Man: The Cinema of Michael Curtiz 
|any=1993
|editorial= London:Routledge 
|isbn= 0-415-06804-5. 
}}
* {{ref-llibre
|autor= Rosenzweig, Sidney 
| títol= Casablanca and Other Major Films of Michael Curtiz 
|any=1982
|editorial= UMI Research Press 
|isbn= 0-8357-1304-0. 
}}

== Enllaços externs ==
{{commons cat|Casablanca (film)|Casablanca}}
* {{imdb títol| id=0034583| títol=Casablanca}}
* {{Allmovie títol|8482|Casablanca}}
* [http://www.germanhollywood.com/casablanca-film.html Casablanca] a GermanHollywood.com {{en}}
* [http://www.rottentomatoes.com/m/1003707-casablanca/ a rotten-tomatoes] {{en}}
* [http://www.archive.org/download/ScreenGuildTheater/Sgt_43-04-26_ep141_Casablanca.mp3 Adaptació radiofònica de ''Casablanca''] 26 d'abril de 1943 a The Screen Guild Theater 30 minuts, amb les estrelles originals ([[MP3]]) {{en}}
* [http://www.archive.org/download/Lux09/Lux_44-01-24_Casablanca.mp3 Adaptació radifònica de ''Casablanca''] 24 de gener de 1944 a [[Lux Radio Theater]]; 56 minuts, per [[Cecil B. DeMille]] ([[MP3]]) {{en}}
* [http://www.ingridbergman.com La pàgina oficial d'Ingrid Bergman] {{en}}
* [http://www.imdb.com/title/tt0280526 ''50è aniversari de Casablanca, per [[Lauren Bacall]]] {{en}}

{{Article de qualitat}}
{{Autoritat}}
{{Enllaç AB|no}}
{{Enllaç AB|pl}}
{{Enllaç AB|uk}}
{{cal coor}}
[[Categoria:Pel·lícules dirigides per Michael Curtiz]]

[[Categoria:Articles de qualitat d'art]]
[[Categoria:Pel·lícules dels Estats Units del 1942]]
[[Categoria:Pel·lícules del 1942 doblades al català]]
[[Categoria:Pel·lícules de drama bèl·lic]]
[[Categoria:Pel·lícules de drama romàntic]]
[[Categoria:Pel·lícules guanyadores de l'Oscar a la millor pel·lícula]]
[[Categoria:Pel·lícules guanyadores de l'Oscar al millor director]]
[[Categoria:Pel·lícules sobre la Segona Guerra Mundial]]
[[Categoria:Traduccions que són articles de qualitat]]
{{Enllaç AD|en}}
{{Enllaç AD|es}}
{{Enllaç AD|fr}}
{{Enllaç AD|he}}
{{Enllaç AD|hr}}
{{Enllaç AD|uk}}
{{Enllaç AD|vi}}</text>
      <sha1>j5ick3cz5v3ucx15dg7bhqila6qxd94</sha1>
      <model>wikitext</model>
      <format>text/x-wiki</format>
    </revision>
  </page>