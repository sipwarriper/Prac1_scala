<page>
    <title>Univers Marvel</title>
    <ns>0</ns>
    <id>87372</id>
    <revision>
      <id>13400951</id>
      <parentid>13230117</parentid>
      <timestamp>2014-05-20T11:49:58Z</timestamp>
      <contributor>
        <username>CommonsDelinker</username>
        <id>3845</id>
      </contributor>
      <minor></minor>
      <comment>Es retira la imatge Marvel_logotype.jpg perquè l'administrador [[commons:User:Fastily|Fastily]] l'ha esborrada de Commons pel següent motiu: [[commons:Commons:Deletion requests/Files uploaded by FUSILIO]].</comment>
      <text>L''''univers Marvel''' és l'univers de ficció compartit en què ocorren la majoria de les històries dels còmics publicats per [[Marvel Comics]]. El terme sol utilitzar-se per a referir-se a la continuïtat principal de Marvel, coneguda com a Terra 616; però a vegades s'usa també per a parlar del Multivers Marvel, format per totes les distintes continuïtats que apareixen dins de les publicacions de Marvel Comics.

==Història==
A pesar que ja dècades abans, quan Marvel encara s'anomenava Timely, ja va haver-hi històries que barrejaven sèries distintes (concretament, les que van enfrontar [[Namor]] i la [[Torxa Humana original]]), no va ser fins a principis dels 60 quan es va arribar a una veritable continuïtat comuna, coincidint amb el canvi de nom de l'editorial.

El 1961, el guionista i editor [[Stan Lee]], juntament amb un elenc de dibuixants com a [[Jack Kirby]] i [[Steve Ditko]], va crear una sèrie de títols en què els esdeveniments ocorreguts en un d'ells acabaven repercutint en altres, de forma que el conjunt de les històries mostrava com els personatges es desenvolupaven. Els protagonistes d'un títol podien també fer aparicions mínimes o aparèixer com a convidats en altres sèries. Amb el temps, molts dels principals superherois es van agrupar per a formar els [[Venjadors]]. Un aspecte notable de l'univers Marvel és el fet de situar els seus principals títols a la ciutat de Nova York (ciutat on vivien la majoria dels autors); la majoria de les històries d'altres editorials se situaven a ciutats imaginàries. Es procurava retratar la ciutat i el món en general de forma tan realista com fóra possible, excepte per la presència d'éssers superhumans i l'efecte que provocaven en la resta de la gent.

Amb el temps, alguns guionistes van pressionar els editors de Marvel per a incorporar la idea de multivers, mecanisme que permetia tenir una multitud d'universos de ficció diferents que habitualment no interaccionaven. Així, el que ocorre a la Terra 616 (la que protagonitza l'univers Marvel principal) habitualment no afecta altres universos de Marvel. A pesar d'això, els habitants d'un d'eixos universos poden visitar de vegades els altres universos (que per a ells són universos alternatius).

El 1982 es va publicar la minisèrie ''“[[Contest of Champions]]”'', on els principals superherois de l'editorial van ser reunits per a enfrontar-se a una única amenaça, en el que va ser la primera minisèrie de Marvel. Cada número contenia biografies de molts personatges, i fou un precedent de l'[[Official Handbook of the Marvel Universe]] (una espècie d'enciclopèdia sobre l'univers [[Marvel]]), que va ser publicada poc després.

El 1986, en honor del 25 aniversari de [[Marvel Comics]], el llavors editor cap [[Jim Shooter]] va anunciar la línia editorial del Nou Univers. {{Citació necessària|data=novembre de 2012}} Els títols d'esta línia ocorrien en un univers de superherois autocontingut, la principal característica del qual era un major realisme; però a causa de la falta de suport editorial (segons Shooter mateix, el pressupost final va ser molt inferior al promès) i la falta d'interès per part dels lectors, la línia va ser cancel·lada després de 3 anys.

Al llarg dels anys, a mesura que el nombre de títols publicats s'incrementava i augmentava el nombre d'històries passades, se va anar fent més i més difícil mantindre la coherència interna i la continuïtat. A diferència de [[DC Comics]] (el seu principal competidor), Marvel mai no ha fet cap recomençament de la seua continuïtat. En els últims anys, s'han fet intents menors de fer històries més accessibles per a nous lectors, com la línia ''[[Heroes Reborn]]'', que narraven les aventures d'alguns dels principals herois de l'editorial, quan van ser temporalment exiliats en un univers de butxaca, van oblidar durant eixe temps el seu passat i van començar des de zero.

En este sentit, un intent més ambiciós és la línia [[Ultimate]], que ocorre en un univers al marge de la continuïtat principal, i que en essència torna a començar tot l'univers Marvel des del principi, amb personatges molt semblants amb els mateixos noms. Així, la línia inclou títols propis per als [[Venjadors]] (canviant el seu nom per [[Ultimates]]), la [[Patrulla-X]], [[Spiderman]], i [[Els 4 Fantàstics]]. 

==Conceptes fonamentals==
Com altres universos superheroics, el concepte bàsic de l'univers Marvel és un món fonamentalment igual al món real, excepte per l'existència de superherois i supermalvats. A més d'açò, s'inclouen bona part de les principals idees dels gèneres de la ciència-ficció i de la fantasia, i s'hi agrega encara més de forma contínua. En general, es procura que estes idees no es contradiguen entre si, i formen un teló de fons comú.

==Realisme==
La Terra de l'univers Marvel té les mateixes característiques de la real: mateixos països, personalitats (polítics, actors, etc.), esdeveniments històrics (com la [[Segona Guerra Mundial]] o els atemptats de l'11 de setembre del 2001), etc. A més d'açò, s'agreguen altres fictícies, com:
* Països: [[Wakanda]], [[Genosha]], [[Latveria]]... 
* Organitzacions: [[SHIELD]], [[HYDRA]]... 

A pesar que Marvel a penes ha permès als seus personatges envellir des de la dècada dels 70, el seu entorn ha sigut sempre sincronitzat amb el real al llarg dels anys; així, a pesar que els personatges principals van ser creats als anys 60, a penes han envellit una dècada en eixe temps, però el seu món inclou ordinadors i telèfons mòbils, per exemple. A diferència de DC, que gràcies a la manipulació del temps per part dels seus supermalvats ha reiniciat la seua continuïtat en diverses ocasions, Marvel assumix que les històries ocorren al llarg d'anys, en compte de dècades. Així, es consideren molt recents fets narrats anys abans dels actuals.

Quan les històries fan referència a esdeveniments històrics reals, és freqüent que aquestes referències s'ignoren o reescriguen per a ajustar-se a la sensibilitat actual. Per exemple, els orígens d'[[Iron Man]] i el [[Professor X]] van ser recentment alterats, i es va canviar la seua participació en guerres al sud-est asiàtic i la [[guerra de Corea]] per un conflicte bèl·lic a l'[[Afganistan]]. Tanmateix, açò no sempre ocorre, especialment quan els personatges estan molt lligats a una època concreta. El millor exemple n'és el [[capità Amèrica]], que sempre ha sigut un antic heroi de la 2a Guerra Mundial. Açò s'ha explicat per mitjà del sèrum del supersoldat que el va convertir en superheroi, que l'hauria mantingut jove, i amb vida durant les dècades que va romandre en animació suspesa. Un altre exemple n'és [[Punisher]], veterà de la guerra de Vietnam.

Un dada curiosa és que Marvel Comics mateixa existix dins del seu univers de ficció, i hi han aparegut autors com Stan Lee i Jack Kirby en algunes de les històries. En els còmics, Marvel és una editorial que publica les aventures reals dels superherois, i els paga una llicència, però sense incloure detalls privats, com les seues identitats secretes.

==Univers==
A l'univers Marvel hi ha nombroses races i imperis extraterrestres; a més de poderosos éssers de poders espectaculars.

Algunes de les races o planetes més notables són:
*Els [[Skrull]]s, que poden alterar el seu aspecte extern a qualsevol altre que trien. 
*Els [[Kree]], enemics mortals dels Skrull. Recentment els Kree han evolucionat milers d'anys en un segon, i ara s'anomenen els [[Ruul]].
*Els [[Shi'Ar]], una raça una mica més pacífica que les altres. 
*[[Tità (satèl•lit)|Tità]], la lluna de Saturn (d'existència real) alberga una oculta població d'[[Eterns]]. Un d'ells és el cèlebre [[Thanos]]. 
*[[Zen-La]], un planeta de filòsofs i pacifistes que es va salvar de l'atac de [[Galactus]] per mitjà del sacrifici de [[Norrin Radd]] que va ser transformat en el [[Silver Surfer]]. 

Algunes poderoses criatures dignes d'esmentar són:
*[[Galactus]], un sobrevivent de l'univers anterior al Big Bang, va desenvolupar poders impressionants però necessita consumir l'energia de planetes sencers per a poder sobreviure. 
*[[Eternitat]], una entitat sentint que representa tot el multivers.
*El [[Tribunal Vivent]], resol els conflictes entre les entitats còsmiques. Representa una entitat que està per damunt de tot, i inclús [[Eternitat]] ha d'obeir els seus veredictes. 
*[[El Vigilant]], disposa d'un nivell de poder pròxim al de [[Galactus]], però només pot utilitzar-los per a observar i estudiar l'univers, sense prendre mai acció directa en els seus esdeveniments. El [[Vigilant Uatu]], instal·lat en una ciutadella en l'àrea blava de la Lluna, és a penes un d'una raça d'altres com ell, però generalment ell és l'únic que apareix com a personatge en les històries. 
*[[Els Celestials]], al contrari, recorren l'univers utilitzant els planetes i als seus habitants com a objectes d'estudi i experimentació. Són els responsables de la transformació dels pròcers en l'Homo Sapiens.

==Superherois,Supermalvats i Personatges de L'univers Marvel==
En este món hi ha una llarga tradició de combatre (o augmentar) el mal com a superheroi (o supermalvat), i hi ha personatges d'aquest tipus en l'Edat Mitjana (com el [[Cavaller Negre]]) o a l'antic oest americà, on hi havia herois com el [[Genet Fantasma]]. Aquest costum aconsegueix el seu zenit en el segle XX, primer en els anys 40 amb el [[Capità Amèrica]], i sobretot a partir de l'aparició dels [[4 Fantàstics]] en temps moderns.

Els principals personatges van ser creats entre 1961 i 1963, durant l'Edat de Plata de Marvel: [[Spiderman]], [[Iron Man]], el [[Doctor Estrany]], [[Daredevil]], [[Thor]], [[Hulk]], els 4 Fantàstics, [[Nick Fúria]]... A excepció del [[Capità Amèrica]] o [[Namor]], cap personatge dels anys 40 ha aconseguit notorietat en les històries modernes, a diferència del que ha ocorregut en DC. Grups com els Venjadors o la Patrulla X tenen una gran importància, a pesar que els seus components han canviat contínuament per a incloure personatges menors.

Llistat per ordre Alfabètic.
*A: [[Angel(cómic)|Angel]].
*B: [[Bestia(còmic)|Bestia]],[[Blade(cómic)|Blade]],[[Bruixa Escarlata.]]
*C:[[Capità Amèrica]].
*D:[[Daredevil]],[[Doctor Doom]].
*M:[[Machine man]].
{{Commonscat|Marvel Comics}}

[[Categoria:Marvel Comics]]</text>
      <sha1>bo7s5rjtmfwgqts77esygc68caegukp</sha1>
      <model>wikitext</model>
      <format>text/x-wiki</format>
    </revision>
  </page>