<page>
    <title>Barret militar</title>
    <ns>0</ns>
    <id>870946</id>
    <revision>
      <id>13868375</id>
      <parentid>13432417</parentid>
      <timestamp>2014-07-19T15:02:21Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: anterioment  anteriorment</comment>
      <text>[[Fitxer:Panamka.JPG|thumb|left|280px|'''Barret militar''': ''panamka'' soviètics, models dels anys trenta (exemplars dels vuitanta)]] 
El '''barret militar''' ha tingut un paper destacadíssim en la uniformologia, i encara hi conserva una presència notable. 

Des dels inicis dels [[Història dels uniformes militars|uniformes militars]] pròpiament dits, a mitjan segle XVII, el barret fou la lligadura predominant. Al principi era del mateix tipus que els civils coetanis, tou, de feltre, d'ales amples i, generalment, amb una ala plegada: allò que s'anomena ''[[xamberg]]''. Sovint s'ornava de plomall. 

Pels volts del 1700, i per multiplicitat de plegaments, l'evolució del xamberg ja havia donat pas a un altre tipus de barret, el [[tricorn]], que predomina durant la major part del segle XVIII, fins a ésser substituït pel [[bicorn]] cap al 1790. 

Entorn del 1800 conclou l'edat d'or del barret militar, en imposar-se altra mena de lligadures que l'arraconen a usos o a territoris molt específics. 

A Europa, en efecte, l'ús del barret esdevingué summament especialitzat a partir dels volts de 1800:
* El ''[[Barret de copa alta|copalta]]'' fou la lligadura bàsica dels exèrcits danès i suecrefA títol de curiositat, cal dir que l'exèrcit suec reviscolà el [[tricorn]] com a lligadura de campanya de 1906 a 1923./ref durant les guerres napoleòniques, fins que acabaren adoptant el [[xacó]]. Durant les revolucions alemanyes de 1848 força milícies ciutadanes usaren copaltes com a lligadura.
* El ''barret emplomallat'' fou la lligadura característica de certes armes o cossos fins a inicis del segle XX: per exemple, el barret d'ala estreta dels ''Jäger'' austríacs (i després austro-hongaresos), que al principi prenia forma de copalta; i els barrets arrodonits i d'ala perimetral plana, sempre de disseny inconfusible, dels ''[[bersaglieri]]'' italians i dels fusellers dels Carpats polonesos. Els dos cossos darrers el conserven encara avui, almenys per a gala. El barret emplomallat dels ''alpini'' italians, adoptat el 1875, continua en vigor per a servei i campanya. 

Durant els segles XIX i XX l'exèrcit estatunidenc ha estat pràcticament l'únic del món euròpid a fer un ús important i continuat del barret com a lligadura bàsica (i no únicament tropical). Des del 1858 s'hi usaren diversos models consecutius de barret de feltre com a lligadura de campanya (''campaign hat'') --en alternança amb el [[quepis]], en la pràctica--, i generalment d'estil ''stetson''. El 1911 s'adoptà el cèlebre ''Montana peak'' (oficialment, ''service hat''), similar al barret de la Policia Muntada del Canadà, i vigent fins al 1941, en què el substituí el [[casquet de caserna]].refEl casquet de caserna (''overseas cap'' de 1918) ja l'havien usat les tropes destacades a Europa durant la [[Primera Guerra Mundial]], però no havia tingut continuïtat./ref De llavors ençà el ''Montana peak'' resta com a lligadura exclusiva dels sergents instructors. 

Emperò, la pauta internacional d'ençà el 1800 ha estat que el barret es reservés per a tropes actuants en climes molt càlids, en què pren forma, bé de barret tou d'ales amples (de feltre o, a partir del segle XX, sovint de roba), bé de xamberg (com l'anterior, però amb una ala plegada, i generalment fet de feltre), bé de barret de palla. En aquest ús i en aquests formats, el barret ha conegut reviscolaments notables en la segona meitat del segle XIX i al llarg del segle XX. 
* El ''[[barret tou]]'', de fetre, fou típic dels irregulars bòers al darrer quart del segle XIX (també usaven xamberg). Des de 1916 fins a 1962 la lligadura emblemàtica de l'exèrcit neozelandès fou l'anomenat ''lemon squeezer'' ('espremedor de llimones'), un barret tou, de feltre, de disseny força similar al ''Montana peak'' estatunidenc; creat el 1911 pel tinent coronel William Malone per al seu regiment de Fusellers de Taranaki (tot arrugant la copa d'un xamberg desplegat), i generalitzat a tot l'exèrcit el 1916, fou abandonat el 1962 (en benefici de la [[boina]] de campanya i de la [[gorra de plat]] de passeig) i recuperat el 1993, ara com a lligadura de gala. A cavall dels anys vint i trenta l'Exèrcit Roig adoptà un barret tou per a ús tropical (l'anomenat ''panamka''), de roba, amb la copa en punta, segurament per parentiu amb la [[budiónovka]] coetània; aquest model restarà en vigor fins als anys vuitanta. En els primers anys d'existència, la Legió espanyola (fundada el 1920) dugué un barret tou de roba com a alternativa estiuenca al [[casquet de caserna]] que li esdevindrà característic; un model molt similar fou lligadura d'estiu de tot l'exèrcit espanyol en 1926-1930 (sovint anomenat ''chambergo'', tot i dur les ales desplegades). Les tropes britàniques d'Àsia usaren un barret tou de roba, d'ala ampla, en 1945-1950. El 1950 el substituïren pel [[barret de jungla]], de roba, conegut primer com a ''jungle hat'' i finalment com a ''bush hat'';refPer tal d'evitar malentesos convé dir que anteriorment, durant la Segona Guerra Mundial, ''bush hat'' havia estat el nom oficial del [[xamberg]] a l'exèrcit britànic./ref popularitzat per la versió estatunidenca sota el nom de ''boonie hat'' (1967-1968), avui dia aquest és el barret tropical de campanya més usat internacionalment. 
* El ''[[xamberg]]'', usualment de feltre, és la lligadura emblemàtica de l'exèrcit australià des de 1885 (l'anomenat ''slouch hat''). Fou lligadura tropical de l'exèrcit britànic d'ençà del 1899 almenys (quan fou adoptat durant la [[Segona Guerra Bòer|Guerra dels Bòers]]) i fins al 1955 (primer com a alternativa del [[casc colonial]], després convivint amb barrets d'ala desplegada); els gurkhes de l'exèrcit britànic en conserven una versió privativa. L'exèrcit neozelandès l'usà entre 1899 i 1916 (''Mounted Rifles hat''), tot i que pels volts de 1910 ja era característicament neozelandès dur-lo amb l'ala desplegada; el recuperà l'any 2000 com a lligadura de diari i feineig, un cop més amb les ales desplegades (amb la qual cosa ve a ésser més aviat un barret tou de tipus genèric). El xamberg pròpiament dit també fou típic de les tropes colonials alemanyes d'Àfrica (''Südwester''). Durant la guerra d'Indoxina l'exèrcit francès usà un xamberg imitat de l'australià, però de roba (''chapeau de brousse'', m. 1949). 
* El ''[[barret de palla]]'' fou habitual en la segona meitat del segle XIX i a inicis del XX com a lligadura alternativa d'estiu per a la marineria en nombroses armades. També fou la lligadura de campanya de les tropes colonials espanyoles a Cuba i Filipines (amb l'uniforme de [[mil ratlles]]), així com la dels insurrectes respectius. El [[barret mexicà]], típicament de palla, fou la lligadura més habitual entre els combatents de les guerres de la Revolució Mexicana (1910-1920).

En moltes forces armades actuals la lligadura més característica del personal femení és un barret de dimensions contingudes i amb totes dues ales plegades; generalment es duu quan s'usa [[faldilla]], i en aquelles ocasions que el personal masculí es cofa amb [[gorra de plat]]. Aquest model tan peculiar és disseny estato-unidenc, i sorgí durant la Segona Guerra Mundial.

gallery
Fitxer:Jägerhut.jpg|Barret de ''Jäger'' austro-hongarès (''Jägerhut'')
Fitxer:Copricapo9.GIF|Barret de ''bersagliere'' italià (''cappello piumato'')
Fitxer:Copricapo8.GIF|Barret dels ''alpini'' italians 
File:StetsonHatFortHoodArmy.jpg|Barret de cavalleria estatunidenc (''campaign hat'') de tipus Stetson (vers 1870)
Fitxer:Toy soldiers-French sailors Sino-French War mg 7231.jpg|Mariner francès (1884) amb barret de palla. Soldat de plom, Musée de la Marine de Paris
File:Spanish prisoners eating a meal HD-SN-99-01945.JPEG|Soldats espanyols a Cuba (1898) amb barret de palla (''jipijapa'')
File:StateLibQld 1 102998 F. B. T. Koch.jpg|Soldat australià (1900) amb xamberg (''slouch hat'')
File:Pancho Villa Expedition - Infantry Columns HD-SN-99-02007.JPEG|Soldats estatunidencs (1916) amb barrets ''Montana peak''
File:Corporal F Levet.jpg|Caporal neozelandès (1916) amb barret ''lemon squeezer''
File:Barret-camp-esp-2026.JPG|Barret de campanya espanyol model 1920/26 (''sombrero de lona pespunteada'', sovint anomenat ''chambergo'')
File:Soldiers of the Polish 2nd Podhale Rifles Regiment in full gala dress-suit (1936), Sanok, 2010.JPG|Fusellers dels Carpats amb el barret característic 
File:US Navy SEALs in from water.jpg|''Marines'' estatunidencs amb ''boonie hat''
File:Female officer saluting.jpg|Típic '''barret miitar''' femení actual (Armada estatunidenca)
/gallery

== Referències ==
{{Referències}}

== Bibliografia ==
* Förster, Gerhard; Hoch, Peter; Müller, Reinhold. ''Uniformer europäischer Armeen''. Farbtafeln von Rolf Swoboda. Berlin: Militärverlag der DDR, cop. 1978
* Kannik, Preben. ''Uniformes militares en color de todo el mundo''. Madrid: San Martín, 1969
* Mollo, John. ''Military fashion: a comparative history of the uniforms of the great armies from the 17th century to the First World War''. London: Barrie  Jenkens, 1972. ISBN 0-214-65349-8
* Nobbs, Margaret E. Miitary headgear. En: ''Military collectables: an international directory of Twentieth-century militaria''. Chief consultant: Joe Lyndhurst. London: Salamander, cop. 1983. ISBN 0-86101-167-8. P. 84-107. 
* Rankin, Robert H. ''Military headdress: a pictorial history of military headgear from 1660 to 1914''. London: Arms  Armour; New York: Hippocrene, 1976. ISBN 0-85368-310-7


{{ORDENA:Barret Militar}}	!--ORDENA generat per bot--
[[Categoria:Barrets]]
[[Categoria:Lligadures militars]]</text>
      <sha1>gfvlhiq5smi9y9mvhyuqni788ul5k7h</sha1>
      <model>wikitext</model>
      <format>text/x-wiki</format>
    </revision>
  </page>