<page>
    <title>Morrió (indumentària)</title>
    <ns>0</ns>
    <id>489505</id>
    <revision>
      <id>12922064</id>
      <parentid>12910161</parentid>
      <timestamp>2014-02-08T09:12:34Z</timestamp>
      <contributor>
        <username>Paucabot</username>
        <id>1960</id>
      </contributor>
      <comment>{{millorar referències|data=febrer de 2014}}</comment>
      <text>[[Fitxer:AtaturkAndIsmetInonuAugust1922.jpg|thumb|left| [[Mustafà Kemal]] (Atatürk) i [[İsmet İnönü]] en 1922, amb '''morrions de pell''' (''[[kalpak]]'') de l'antic [[exèrcit otomà]] ]]
El '''morrió''' és una [[Lligadura (indumentària)|lligadura]] cilíndrica i de gran alçada (aproximadament com el [[barret de copa alta]] modern), sense ales i generalment sense visera, i amb la part superior plana. Originari d'Àsia i de l'Europa centroriental, en ús civil i militar, passà a l'Europa occidental, on ha estat lligadura exclusivament militar. El '''morrió de pell''', d'ús tant civil com militar, és la forma originària de morrió, i també la més habitual. S'anomena ''morrión de piel'' en espanyol i — en contextos militars—  ''bonnet à poil'' en francès, ''berretto di pelliccia'' en italià, ''căciulă'' en romanès (mot que també pot aplicar-se al 'casquet de pell'), ''bearskin cap'' en anglès, ''Bärenfellmütze'' en alemany, etc. El '''morrió de feltre''' pràcticament només s'ha donat en el món militar. S'anomena ''morrión de fieltro'' en espanyol; ''mirliton'' o ''bonnet à la hussarde'' en francès; ''berretto di feltro'' o ''berretto da ussaro'' en italià; ''mirliton'' (gal·licisme) en anglès; etc., etc.

==Europa central i oriental i Àsia ==
[[Fitxer:1806husaresdelrey.jpg|thumb|right|Hússar espanyol (1806) amb '''morrió de feltre''' (''mirliton'')]]
El morrió de pell és una lligadura tradicional, com a peça civil d'abrigar, a l'Europa Oriental, països túrquics, Caucas, etc.refAquestes peces estan emparentades amb els [[Casquet de pell|casquets de pell]] (''uixanka'', ''kubanka'', etc.), de què es distingeixen per l'alçada./ref Al món túrquic el morrió de pell, present de l'Àsia Central fins a Anatòlia, es coneix com a ''kalpak'' i, a voltes, ''papakha''. El nom passà a altres llengües juntament amb la lligadura: d'ací la ''papakha'' (''папаxа'') dels [[Cosac|cosacs]] ucraïnesos i russos, així com dels pobles ciscaucàsics.refNo s'ha de confondre la ''papakha'' eslavoriental i ciscaucàsica amb la ''papakhi'' (''ფაფახი'') georgiana, lligadura voluminosa i de pell, però de forma arrodonida i, doncs, no classificable entre els morrions./ref La ''căciulă'' romanesa és una adaptació del ''kalpak'' rematada en punta.

D'aquest ús civil, el morrió de pell passà al militar. Per exemple, sota el tsarisme la ''papakha'' fou la lligadura habitual dels cosacs; el 1913 esdevingué la lligadura d'hivern per a tots els graus en la totalitat de l'exèrcit. En el període soviètic fou suprimida, donats l'associació amb el tsarisme i l'antibolxevisme militant de la majoria de cosacs; però seria represa el 1935 en reconstituir-se les unitats cosaques, i, a més, passaria a ésser lligadura d'hivern per a mariscals i generals a partir de [[1940]], i també per a coronels d'ençà el [[1943]]. Lligadures similars han tingut paper anàleg en altres exèrcits durant determinats períodes: l'otomà amb el ''kalpak'' —per a oficials —a inicis del segle XX; el romanès amb la ''căciulă'' entre el darrer quart del segle XIX i la [[Segona Guerra Mundial]]; una ''papakha'' d'estil cosac entre l'oficialitat persa a inicis de la dinastia [[Pahlevi]]... 

== Europa occidental ==
[[Fitxer:Knötel III, 44.jpg|thumb|right|Soldats de diversos cossos de la Guàrdia Imperial napoleònica amb el característic '''morrió de pell'''. Làmina de Knötel]]
A l'Europa Occidental el morrió aparegué com a importació centreeuropea. El de feltre, ja en el segle XVIII era la lligadura característica de les tropes frontereres austríaques (formades bàsicament per hongaresos i serbocroats), sota el nom de ''klobuk'' (serbocroat) o ''kalpag'' (hongarès). Per la mateixa època esdevingué la lligadura usual dels [[Hússar|hússars]] — d'origen hongarès— en formalitzar-se'n l'uniforme. Foren sobretot els hússars qui introduïren el morrió als exèrcits de l'Europa Occidental al llarg del [[segle XVIII]]. Hi fou molt usat, no tan sols pels hússars sinó també per altres cossos de cavalleria, guàrdies reials, etc., fins a la [[Primera Guerra Mundial]], en què pràcticament restà extingit, llevat d'alguns exèrcits que l'empren en gran gala i en ocasions cerimonials (com és el cas del canvi de guàrdia del Palau de Buckingham). 
[[Fitxer:8e hussards 1804(fr).jpg|thumb|left|Un dels tipus clàssics de '''morrió''': hússar francès amb [[colbac]] (1804)]]

El morrió militar occidental presentava diverses variants. Podia ésser de feltre, a voltes troncocònic (és la lligadura que en francès es coneix com a ''mirliton''). El d'hússar era el [[colbac]], de pell i amb una màniga de roba de color penjant sobre una banda. El de [[Granader (militar)|granader]] (com en la Guàrdia Imperial napoleònica i en les unitats de guàrdia britàniques [[Coldstream Guards]] i [[Grenadiers Guard]] britànica) era de pell i amb la copa arrodonida. Cas especial, i d'ús sobretot en la infanteria, el [[xacó]] era un morrió amb visera.   

== Notes==
references /

== Bibliografia ==
{{Commonscat|Bearskin hats}}
{{millorar referències|data=febrer de 2014}}
* Békési, László. ''Soviet uniforms  militaria in colour photographs: Ministry of Defence of the USSR: Red Army, Navy, Naval Infantry, Air Force  paratroopers''. Photographs by György Török. Ramsbury: The Crowood Press, 2000. ISBN 1-86126-370-8
* Förster, Gerhard; Hoch, Peter; Müller, Reinhold. ''Uniformer europäischer Armeen''. Farbtafeln von Rolf Swoboda. Berlin: Militärverlag der DDR, cop. 1978
* Kannik, Preben. ''Uniformes militares en color de todo el mundo''. Madrid: San Martín, 1969
* Mollo, Boris. ''Uniforms of the Imperial Russian Army''. Illustrated by John Mollo. Dorset: Blandford, 1979. (Blandford colour series) ISBN 0-7137-0920-0
* Mollo, John. ''Military fashion: a comparative history of the uniforms of the great armies from the 17th century to the First World War''. London: Barrie  Jenkens, 1972. ISBN 0-214-65349-8 
* Rankin, Robert H. ''Military headdress: a pictorial history of military headgear from 1660 to 1914''. London: Arms  Armour; New York: Hippocrene, 1976. ISBN 0-85368-310-7 

{{ORDENA:Morrio}}
[[Categoria:Lligadures]]</text>
      <sha1>tvz09tmxt3k5ruu79z1gnvgqy5y10d8</sha1>
      <model>wikitext</model>
      <format>text/x-wiki</format>
    </revision>
  </page>