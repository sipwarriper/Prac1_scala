<page>
    <title>Bombatxo</title>
    <ns>0</ns>
    <id>571253</id>
    <revision>
      <id>13432416</id>
      <parentid>11885749</parentid>
      <timestamp>2014-05-25T15:03:17Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: a mitjans segle  a mitjan segle</comment>
      <text>[[File:Rosati harem-dance.jpg|thumb|left|'''Pantalons bombatxos''' d'estil turc portats per dones de l'harem. Quadre de Rosatti]]
El '''bombatxo''' és un [[calçó]] o [[pantaló]] molt ample i bufat, amb una llargada que pot arribar fins als genolls o poc més avall (versió de calçó) o bé fins als turmells (versió de pantaló); és ajustable mitjançant gomes, botons, sivelles, etc. El mot procedeix de l'espanyol (sobretot de l'Argentina) ''bombacho'', i equival a l'anglès ''baggy trousers'', esp. ''bombacho'', fr. ''pantalon bouffant'', it. ''pantaloni gonfi'', port. ''calça folgada'', rom ''pantaloni bufanți''. 
 
El bombatxo, doncs, es defineix per l'amplitud i la forma bombada; quant a la llargada, insistim-hi, pot ser [[pantaló]], però és més habitual que sigui [[calçó]].


== Calçó bombatxo ==
[[Fitxer:Zouave1888.jpg|thumb|right|Zuau francès (1888) amb els característics '''calçons bombatxos''']]
Exemples de tipus concrets de '''calçó bombatxo''' són, entre d'altres:
* els calçons bombats o bufats que formen part de la indumentària folklòrica de Turquia, del Magrib, de diverses contrades dels Països Catalans ([[calçons de bufes]] mallorquins, [[saragüells]] del País Valencià i les Terres de l'Ebre), etc.; 
* els calçons de [[zuau]] i altres de tropes colonials del nord d'Àfrica, basats en el tipus anterior;
* els ''[[bloomer]]s'' femenins del segle XIX;
* els calçons bombatxos de moda civil internacional (vegeu més avall), entre els quals el [[pantaló de golf]].

El calçó bombatxo entrà en la moda civil internacional a partir de l'impacte que feren els [[zuau]]s en l'imaginari col·lectiu a mitjan segle XIX. Entre el darrer quart del segle XIX i la [[Segona Guerra Mundial]] els calçons bombatxos foren populars com a indumentària masculina informal i d'esport (per exemple, per a muntar en bicicleta); també per a infants. Era una moda procedent de les classes altes britàniques. És aquesta mena de '''calçó bombatxo''' de moda civil internacional el que en anglès rep el nom de ''knickerbocker'' i en italià de ''calzoni'' (o ''pantaloni'') ''alla zuava''. El [[pantaló de golf]] és un subconjunt d'aquesta mena de calçons.

gallery
File:1901 Sartorial Arts Journal Fashion Plate Men's Norfolk Jacket.png|Elegant de 1901 amb jaqueta Norfolk i '''calçó bombatxo''' (''knickerbocker'')
Fitxer:Avanguardisti.jpeg|Joves milicians feixistes italians (''avanguardisti'') de 1925 amb fes i '''calçons bombatxos''' (''calzoni alla zuava'')
Fitxer:Italiansoldierlibya.JPG|Soldat italià a Líbia (vers 1940) en uniforme de campanya, amb [[casquet de caserna]] (''bustina''), [[guerrera]] de solapes i '''calçons bombatxos''' (''calzoni alla zuava'') combinats amb [[Bota de mitja canya|botes de mitja canya]] i [[Bena (indumentària)|benes]]
/gallery
Els calçons bombatxos foren molt populars entre els feixistes italians des del principi (potser perquè, com el [[Fes (lligadura)|fes]], donaven aire orientalitzant, en símbol de voluntat imperialo-colonial), i s'incorporaren als uniformes oficials de llurs milícies, generalment just per sota del genoll. Aquesta mena de calçons s'estengué a la tropa de l'exèrcit, en substitució dels pantalons llargs i rectes de 1909, arran la ''riforma Baistrocchi'' de 1933/34 (la qual, d'altra banda, prescriví uns [[pantalons de muntar]] per a l'oficialitat que també eren bastant amples); contribuïren a definir la típica silueta del soldat mussolinià. 


== Pantaló bombatxo ==

[[Fitxer:Bundesarchiv Bild 101I-311-0926-09, Italien, italienische Soldaten, deutscher General.jpg|thumb|left|Soldats de la RSI (1944) amb '''pantalons bombatxos''' model 1941]]
Exemples de tipus concrets de '''pantaló bombatxo''' són:
* determinades varietats llargues de bombatxo popular-tradicional (Turquia, Magrib, etc.);
* els anomenats ''pantalons gudaris'', molt usats per l'Exèrcit Popular durant la [[Guerra Civil Espanyola]]; hi eren molt semblants els pantalons de paracaigudista italians m. 1941, favorits de les tropes de la [[República Social Italiana|República de Salò]] (1943-1945);
* el ''bombatxo llarg'', nom que abraça els models femenins d'avui dia, inspirats en la línia tradicional (catalano-turco-magribina). En anglès s'anomenen ''harem pants''.


== Bibliografia ==
{{Commonscat|Pluderhose}}

* Bosi, Diego. I pantaloni militari italiani, prima e durante la Seconda guerra mondiale. ''Milites'', nº 29 (maggio-giugno 2008), p. 26-44; nº 30 (luglio-ag. 2008), p. 24-33; nº 31 (sett.-ott. 2008), p. 30-43.
* Bueno, José Mª. ''Uniformes militares en la Guerra Civil Española''. 1ª ed. ampl. y rev. Madrid: Almena, 1997. ISBN 84-922644-0-3 
* Jowett, Philip S. ''The Italian Army 1940-45''. Colour plates by Stephen Andrew. Botley, Oxford: Osprey, 2000-2001. 3 vol. (Men-at-arms; 340, 349, 353) ISBN 1-85532-864-X (vol. 1) ISBN 1-85532-865-8 (vol. 2) ISBN 1-85532-866-6 (vol. 3)
* Laver, James. ''Breve historia del traje y la moda''. Apéndice de Enriqueta Albizua Huarte. 10ª ed. Madrid: Cátedra, 2006. (Ensayos arte Cátedra) ISBN 84-376-0732-9
* Mollo, John. ''Military fashion: a comparative history of the uniforms of the great armies from the 17th century to the First World War''. London: Barrie  Jenkens, 1972. ISBN 0-214-65349-8

== Vegeu també ==
* [[Calçó]]
* [[Pantaló]]

[[Categoria:Pantalons]]
[[Categoria:Uniformes militars]]
[[Categoria:Feixisme italià]]</text>
      <sha1>plkdft84oqyz7fi12ps8xu1e8cy4kmi</sha1>
      <model>wikitext</model>
      <format>text/x-wiki</format>
    </revision>
  </page>