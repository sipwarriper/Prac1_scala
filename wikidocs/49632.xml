<page>
    <title>Cavalleria</title>
    <ns>0</ns>
    <id>49632</id>
    <revision>
      <id>13814789</id>
      <parentid>12658781</parentid>
      <timestamp>2014-07-13T19:37:25Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{polisèmia|Cavalleria (territori)}}
La '''cavalleria''' són aquelles tropes que munten a [[cavall]] o altres muntures. Altres accepcions d'aquesta paraula van associats amb el concepte nobiliari de [[cavaller]].

== Història==
[[Fitxer:Jinete Relieve de Osuna A (M.A.N. Inv.38418) 01.jpg|thumb|180px|right|Genet [[Ibers|iber]] del [[segle III aC]].]]
En les antigues civilitzacions d'[[Antic Egipte|Egipte]], [[Babilònia]], [[Assíria]], etc., s'utilitzaven els cavalls per a tirar de carros des d'on es llançaven llances i fletxes. Posteriorment se seleccionaren races equines més fortes muntades per genets.

Tot i que alguns pobles, com els [[parts]], en la guerra feien servir de manera quasi exclusiva els arquers muntats a cavall. En l'antiguitat i fins a la [[Batalla d'Adrianòpolis (378)|batalla d'Adrianòpolis]] del [[378]], que va establir la supremacia de la cavalleria sobre la [[infanteria]] a la guerra pels següents mil anys,ref{{citar llibre |cognom=Eggenberger |nom=David |títol=An encyclopedia of battles: accounts of over 1,560 battles from 1479 B.C. to the present |url=http://books.google.cat/books?id=eSEnw1HuWUoCdq=bursa+adrianople+1365hl=casource=gbs_navlinks_s |editorial=Courier Dover Publications | data=1985 |isbn=0486249131 |pàgines=p.5}}/ref pel que el seu nombre va augmentar en els nous exèrcits en detriment de la infanteria.

A l'[[edat mitjana]] la influència germànica incrementà el prestigi i la utilització de la cavalleria, facilitada per l'ús dels [[Estrep (hípica) |estreps]], inventats a la Xina al [[segle VII]], i l'evolució de les selles cap a una major estabilitat. Els mongols de [[Genguis Khan]] foren una cavalleria lleugera extraordinàriament efectiva. A Europa, mentrestant, armar i mantenir un cavall era molt car, i només era possible fer-ho a l'estament superior del [[feudalisme]], fins a l'extrem que «cavaller» (home muntat a cavall) esdevingué sinònim de «noble». La cavalleria esdevingué pesant amb el desenvolupament de l'[[arnès]] (armadura), i fou l'arma dominant durant força temps. 

Ja en l'Edat Moderna, la generalització de les [[arma de foc|armes de foc]] acaba amb les armadures, i la cavalleria evoluciona cap a formes de combat més àgils i s'arma amb [[carrabina]] o [[pistola]] a més del [[sabre]] tradicional. Des del segle XVII es distingeix entre [[cavalleria lleugera]] i [[cavalleria pesant]], distinció que obeeix a la forma de combatre i a l'equipament dut en combat. La cavalleria lleugera constava de [[Caçador (militar)|caçadors]] de cavalleria, [[hússar]]s, [[Dragó (militar)|dragons]], [[Llancer (militar)|llancers]] (o [[Ulà|ulans]]), etc. (a què cal sumar cossos nacionals específics, com els [[cosac]]s ucraïnesos i russos). La cavalleria pesant constava de [[cuirasser]]s, [[granader]]s de cavalleria, etc. 

Al segle XIX, tal com es manifestaria, per exemple, el [[1815]] amb la [[batalla de Waterloo]], la cavalleria entra en crisi davant una infanteria formada en quadre amb fusells (de repetició des del darrer quart del segle) i [[baioneta]] i, sobretot, davant la potència de l'[[artilleria]]. Amb tot, continuà essent una arma important durant tot el segle ([[Guerra de Crimea]], guerres d'unificació italianes i alemanyes, [[guerra francoprussiana]], guerres colonials com les d'expansió dels EUA, etc.). Les càrregues de cavalleria eren encara formidables i, sovint, efectives, bé que podien acabar desastrosament (la [[càrrega de la Brigada Lleugera]] britànica contra l'artilleria russa a la [[batalla de Balaclava]], 1854). 

Durant la [[Primera Guerra Mundial]] la [[trinxera]] i la [[metralladora]] anul·len la cavalleria a la majoria de fronts com a arma de combat directe, tot i que al front oriental encara coneixerà un ús limitat, com passarà encara al front soviètic durant la [[Segona Guerra Mundial]]. Els darrers desplegaments massius i efectius de tropes de cavalleria havien tingut lloc, mentrestant, en la [[Guerra Civil Russa]] (1917-1920) i en la [[Guerra Soviètico-polonesa]] (1919-1920). 

Es pot dir, però, que a partir de 1914 la cavalleria, en el sentit clàssic, deixa d'existir, tot i que encara avui, per tradició, hi ha unitats designades de cavalleria (i, específicament, d'[[hússar]]s, caçadors, dragons, etc.), algunes de les quals, com a tasca secundària, encara tenen cavalls: la mística de la cavalleria roman en l'imaginari col·lectiu. La cavalleria s'ha reconvertit en l'arma blindada: consta d'unitats cuirassades amb la tropa (tanquistes) armada com la infanteria i desplaçada en vehicles blindats com el [[tanc]]. 

Alguns exèrcits de terra tenen unitats anomenades de cavalleria aèria, dedicades al transport d'unitats per [[helicòpter]]. 

== Vegeu també ==
* [[Agema]]
* [[Akindji]]
* [[Cavalleria lleugera]]
* [[Setè de cavalleria]]

== Referències ==
references /
{{Commonscat|Cavalry}}
{{Autoritat}}
{{Enllaç AD|he}}

[[Categoria:Cavalleria| ]]</text>
      <sha1>kak6vr0u41yi9n2js6ll1ftk07aykxd</sha1>
      <model>wikitext</model>
      <format>text/x-wiki</format>
    </revision>
  </page>