<page>
    <title>Buró Europeu de Coordinació de les Organitzacions Juvenils Internacionals no Governamentals</title>
    <ns>0</ns>
    <id>1082775</id>
    <revision>
      <id>14004198</id>
      <parentid>13999547</parentid>
      <timestamp>2014-09-03T16:18:19Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>El '''Buró Europeu de Coordinació de les Organitzacions Juvenils Internacionals no Governamentals''' conegut també com '''BEC''' era amb el [[Consell Europeu de Consells Nacionals de Joventut]] (CENYC), les dues instàncies del treball juvenil internacional a [[Europa]]. El seu objecte essencial era actuar com a font d'informació i fòrum per a les organitzacions membres que comprenien la majoria de les grans organitzacions juvenils internacionals no governamentals (OJING) d'Europa Occidental. Aquestes organitzacions representaven les tendències polítiques i socials més importants que existeixen a Europa en aquells moments. El '''BEC''', tenia la seu a Brussel·les i funcionà des del 1971 fins a la seva dissolució dins del [[Fòrum Europeu de la Joventut]] (YFJ) el 1996. En formaven part les organitzacions europees de les quals formen part les entitats juvenils nacionals. Les llengües oficials eren el francès i l'anglès. Des de la perspectiva catalana és important assenyalar que hi havia força entitats catalanes admeses com o membres de ple dret de les seves respectives organitzacions europees. Alguns catalans d'aquestes entitats que assistien a les reunions del BEC en qualitat de representants d'organitzacions europees, foren membres dels seus equips de direcció i executius com per exemple Raimon Goberna per la FIEEA (la internacional d'Esplais Catalans), Roger Albinyana delegat de LYMEC (Joventuts Liberals, Anna Santacana per el MIJARC, o l'Elena Jiménez de la WAGGGS (Associació mundial de Noies Escoltes) ja en l'època del YJF.
 
==Història==
El '''BEC'''ref[ Part de la informació i dades és extreta de “Guia per al Treball Internacional de Joventut” editada per la Direcció General de Joventut de la Generalitat de Catalunya Barcelona 1983)./ref va constituir-se, amb una altra denominació, l'any 1969, però la seva actual estructuració, mètodes de treball i estatuts són de 1977 que es van anar modificant i adaptant periòdicament. Des de la seva creació els membres havien passat del 7 inicials a 22 en l'any 1982, i van continuar tenint adhesions fins a la seva fusió-desaparició l'any 1996. 

==Objectius== 
Els objectius generals de l'organització podien ser resumits així: 
* Promoure i organitzar la cooperació entre organitzacions juvenils internacionals sobre temes que aquestes decideixen de considerar col·lectivament; 
* Representar les OJING (Organitzacions juvenils internacionals no governamentals), com a grup, en els camps de comú interès, especialment davant el [[Consell d'Europa]], les [[Comunitats Europees]] i les [[Nacions Unides]]; 
* Informar els joves sobre el treball de les institucions europees i les activitats de les organitzacions juvenils internacionals a Europa; 
* Promoure la cooperació entre les organitzacions juvenils internacionals, nacionals i estatals quan es consideri convenient; 
* Ajudar les organitzacions juvenils a estendre el marc de les seves activitats internacionals aconsellant-les sobre possibles fonts d'ajudes tècniques i financeres.

==Organitzacions juvenils internacionals no governamentals== 
De la mateixa manera que un comitè o Consell Nacional de la Joventut ofereix un punt de retrobament a un ampli ventall d'organitzacions juvenils nacionals, el '''BEC''' constituïa una plataforma per a una igualment àmplia varietat d'organitzacions juvenils internacionals. 
Les '''OJING''' (Organitzacions juvenils internacionals no governamentals) tenen estructures i orígens diferents. Moltes van néixer durant els primers quinze anys, posteriors a la guerra, d'altres varen ser fundades en el període immediatament posterior a la [[Segona Guerra Mundial]]i algunes es remunten a principis de segle. Malgrat que les seves estructures i evolucions són diferents, la majoria de les organitzacions juvenils internacionals van ser creades en gran part per la mateixa raó: el desig de les organitzacions nacionals (de joves socialistes o conservadors, de joves treballadors o ecologistes) d'associar-se per fer avançar els seus objectius en un context europeu més ampli que el que permet una estructura nacional o estatal. D'aquesta manera, un escenari típic per a la creació d'una OJlNG seria l'establiment de contactes bilaterals entre organitzacions nacionals que comparteixen una ideologia o interès similar, que es concretarien en un acord comú d'establiment d'una estructura europea (o mundial) de caràcter internacional. Aquesta estructura es dotaria de procediments i òrgans de presa de decisions propis i d'un programa d'activitats, independents de les organitzacions membres. Pot semblar un procediment rígid i hipotètic, però de fet cada any es constitueixen noves organitzacions internacionals de joves i moltes demanen d'entrar al Buró Europeu de Coordinació de entrar de les OJING. 

==Membres== 
El '''BEC''' disposava del seu propi reglament d'admissió. Les condicions per a les Entitats candidates eren que, a més de l'acceptació dels objectius del BEC, fossin: 
* Una organització de joventut dirigida per joves, o la secció juvenil autònoma d'una organització senior. 
* Una organització europea, amb un mínim de presència a 5 països europeus.

==Estructura directiva i organitzativa== 
L'òrgan màxim de decisió del '''BEC''' era l'Assemblea General que es convocava cada 2 anys i a la qual cada organització membre pot delegar tres participants, però amb un sol vot. L'Assemblea elegeix una permanent (praesidium) i el Secretari General. 
L'Executiu era compost d'un representant de cada organització membre i per això complia més funcions que la d'un pur comitè executiu. Era el principal lloc de reunió de les organitzacions membres i decideix tots els aspectes polítics. Es reuneia tres cops cada any. 
La permanent, que comprèn un President, tres vicepresidents i un tresorer, s'elegia per un període de dos anys i controlava el treball diari de la secretaria, formada per dues persones, que es trobava a Bruael·les. 

==Programes desenvolupats== 
El programa de treball de l'organització podia classificar-se en tres tipus d'activitats: «Informació», «seminaris» i de relacions exteriors». Aquestes activitats s'emprenien addicionalment a les funcions i reunions estatutàries. 

===Informació ===
El Secretariat del '''BEC''' publicava un butlletí informatiu cinc vegades amb una difusió entre les branques estatals, nacionals i regionals de les OJlNG. Aquest butlletí apareix en angles i francès. Les organitzacions membres. rebien regularment comunicació de les reunions a les quals havien d'assistir i de les activitats desenvolupades per les organitzacions no governamentals, així com reports dels seminaris i visites. 

===Seminaris ===
El '''BEC''' organitzava cada any un cert nombre de seminaris i visites que siguin d'interès per a totes les organitzacions membres. Aquestes reunions no pretenien definir polítiques però sí que permetien examinar conjuntament temes específics com el racisme i la xenofòbia, les noves tecnologies i les relacions entre l'Europa del Nord i l'Europa del Sud, així com el diàleg Est-Oest, que han estat temes candents, entre d'altres de l'època.

==Relacions i contactes==
Establint nous contactes i obrint noves àrees d'interès per a les organitzacions membres, el BEC té un paper particularment útil. Per exemple l'inici de contactes (any 1982) amb organitzacions juvenils xineses ACYF, Federació Juvenil Pan-Xinesa. També s'iniciaren els primers contactes amb altres organitzacions juvenils regionals de tot el món (Moviment juvenil Pan-africà, USYC. Consell de la Joventut dels Estats Units, WFDY Federació Mundial de la Joventut Democràtica ... 
El BEC igualment era representat en qualitat d'observador en el marc de la cooperació Pan-Europea de Joves i Estudiants, així com en els Òrgans estatutaris del '''Centre Europeu de la Joventut''' (CEJ) j de la '''Fundació Europea per a la Joventut''' (FEJ) Assistia igualment a les reunions del '''CENYC''', del [[Fòrum de Joventut de les Comunitats Europees]] (FJCE), així com del GIM i de la [[UNESCO]].

==Procés de fusió de les estructures prèvies i el naixement del YFJ== 
El 20/21 d'abril de 1996, a l'Assemblea General extraordinària conjunta de Blankenbergeref[1996: Blankenberge, 20-21/04 (extraordinary joint general assembly CENYC,'European Co-ordination Bureau of International Youth Organisations'/ref després d'un procés de debat les entitats membres van decidir fusionar el '''BEC'''ref[Cork, 04-07/07 (extraordinary meeting adopting the statutes of the commonyouth platform. (refer also to the deposit BEC, file 11)./ref i el '''CENYC''' en una sola organització:ref{{ref-web|url=http://issuu.com/yomag/docs/anthology|títol= Anthology: raw materials for a history of the European Youth Forum}}, Fòrum Europeu de la Joventut / European Youth Forum YFJ.. Brussel·les: European Youth Forum, 2011 el Fòrum Europeu de la Joventut / European Youth Forum (YFJ)./ref '''el Fòrum Europeu de la Joventut / European Youth Forum YFJ''', i realitzar instrumentalment la seva actuació través del '''Fòrum de Joventut de les Comunitats Europees''' '''FJCE''' (que en aquell moment ja havia canviat de denominació: '''Fòrum de Joventut de la Unió Europea''' arran de la formació de la UE) en la interlocució amb la [[Unió Europea]]. D'aquesta manera el panorama es va simplificar, esdevenint el YFJ lo plataforma europea que representaria a partir d'aquell any els interessos de desenes de milions de joves d'arreu del continent. Es va decidir mantenir viu, simplement a nivell formal i administratiu, el '''FJCE''', bàsicament perquè la [[Unió Europea]] estava disposada o dialogar amb (i sobretot finançar) una estructura que representés els interessos de la gent jove de l'àmbit estrictament comunitari europeu. A la pràctica, però, deixà de tenir vida pròpia com a tal i ambdues plataformes (FJCE i YFJ) actuen com si es tractés d'una de sola, amb un únic òrgan de direcció, programa, equip tècnic, seu, etc.

==Referències==
references /

==Bibliografia i materials==
*{{ref-publicació|cognom= Gallès, Marina i Jimenez, Elena |nom= |article= El reconeixement internacional del Consell Nacional de la Joventut de Catalunya |url= http://www.focir.cat/index.php/fons-documental/llibres/973-el-reconeixement-internacional-del-consell-nacional-de-la-joventut-de-catalunya-.html|publicació= 2 casos d'internacionalització: El reconeixement internacional del Consell Nacional de la Joventut de Catalunya| editorial= FOCIR, federació d'organitzacions catalanes reconegudes|volum= Col·lecció casos d'internacionalització|exemplar= Barcelona|data= juny 2011|pàgines=98 pp. }}
*{{ref-publicació|cognom= Pont |nom= J. F. |enllaçautor= |coautors= |publicació= Cooperació Juvenil internacional | editorial=Generalitat de Catalunya |lloc=Barcelona| data=1982 }}
*{{ref-publicació|cognom= Soler|nom= J.|enllaçautor= |coautors= |article= La comissió internacional, altaveu del CNJC| publicació= Debat Juvenil |editorial= editada pel Consell Nacional de la Joventut de Catalunya |lloc=Barcelona | exemplar= nº 78|data=2006 }}
*{{ref-publicació|cognom= Casanovas Berdaguer |nom= Jordi | article= El Buró Europeu de Coordinació de les Organitzacions Internacionals No Governamentals, BEC 1957-1996 | publicació= Política de Joventut. Glossari de termes |editorial= Documenta Universitària|lloc=Girona | data=2009|pàgines=p.624 |isbn= 9788496742888 }} 
*{{ref-publicació|cognom=|nom=|enllaçautor= |cognom= Duran i Armengol, Anna i Bernal Cercós, Àngels, edit. | publicació= Fons del Consell Nacional de la Joventut de Catalunya (CNJC) 1979-1999| editorial= Col·leccions de Publicacions de l'Arxiu Nacional de Catalunya, Generalitat de Catalunya Departament de Cultura, Arxiu Nacional de Catalunya |lloc= Barcelona|data= 2007|pàgines= 311 pp. }}
*{{ref-publicació|cognom=Direcció General de Joventut de la Generalitat de Catalunya|nom= Di| publicació= Guia per al Treball Internacional de Joventut | editorial= Generalitat de Catalunya Dep. de Presidència|lloc= Barcelona|data= 1983|pàgines= 61 pp. }}


{{ORDENA:Buro Europeu De Coordinacio De Les Organitzacions Juvenils Internacionals No Governamentals}}	!--ORDENA generat per bot--
[[Categoria:Organitzacions juvenils]]</text>
      <sha1>hewxrk8enhfs1c1azvh3m8a4h1yz91g</sha1>
      <model>wikitext</model>
      <format>text/x-wiki</format>
    </revision>
  </page>