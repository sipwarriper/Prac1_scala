<page>
    <title>Operació Exercici Rin</title>
    <ns>0</ns>
    <id>409808</id>
    <revision>
      <id>13387554</id>
      <parentid>13349218</parentid>
      <timestamp>2014-05-16T08:03:36Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: un altra costat  un altre costat</comment>
      <text>{{FixHTML|begin}}
{{VPHISMILCAT Infotaula conflicte militar|
|imatge=
|peu_de_foto= 
|nom_de_la_batalla= Operació Exercici Rin
|conflicte= [[Segona Guerra Mundial]]
|data= [[18 de maig]] - [[27 de maig]] de [[1941]]
|localitat = L'Atlàntic nord 
|resultat = Victòria britànica
|mapa = 
|bàndol1 = [[Fitxer:War Ensign of Germany 1938-1945.svg|25px|Pavelló de la Kriegsmarine]] [[Kriegsmarine]] 
|bàndol2 = [[Fitxer:Naval Ensign of the United Kingdom.svg|25px|Royal Navy]] [[Royal Navy]]
|general1 = [[Fitxer:War Ensign of Germany 1938-1945.svg|25px|Pavelló de la Kriegsmarine]] [[Günther Lütjens]]† 
|general2 = [[Fitxer:Naval Ensign of the United Kingdom.svg|25px|Royal Navy]] [[John Tovey]] 
|força_numèrica1 =[[Fitxer:War Ensign of Germany 1938-1945.svg|25px|Pavelló de la Kriegsmarine]] [[Cuirassat Bismarck]] br[[Fitxer:War Ensign of Germany 1938-1945.svg|25px|Pavelló de la Kriegsmarine]] [[Creuer Prinz Eugen]]
|força_numèrica2 = [[Fitxer:Naval Ensign of the United Kingdom.svg|25px|Royal Navy]] [[HMS Hood (51)|HMS Hood]] br
[[Fitxer:Naval Ensign of the United Kingdom.svg|25px|Royal Navy]] [[HMS Prince of Wales (1939)|HMS Prince of Wales]] br
[[Fitxer:Naval Ensign of the United Kingdom.svg|25px|Royal Navy]] [[HMS King George V (41)|HMS King George V]] br
[[Fitxer:Naval Ensign of the United Kingdom.svg|25px|Royal Navy]] [[HMS Renown (1916)|HMS Renown]] br
[[Fitxer:Naval Ensign of the United Kingdom.svg|25px|Royal Navy]] [[HMS Ark Royal (91)|HMS Ark Royal]] br
[[Fitxer:Naval Ensign of the United Kingdom.svg|25px|Royal Navy]] [[HMS Victorious (R38)|HMS Victorious]] 
|baixes1 = [[Cuirassat Bismarck]]
|baixes2 = [[HMS Hood (51)|HMS Hood]]
|campanya = [[Batalla de l'Atlàntic (1939-1945)|Batalla de l'Atlàntic]]
|batalla_anterior= [[Operació Berlín]]
|batalla_posterior= 
|}}
{{FixHTML|mid}}
{{Batalla de l'Atlàntic}}
{{FixHTML|end}}
L''''Operació Exercici Rin''' (''Rheinübung'') va ser la sortida a l'Atlàntic del nou [[cuirassat]] [[Alemanya Nazi|alemany]] [[Cuirassat Bismarck|''Bismarck'']] i el [[creuer pesant]] [[Creuer Prinz Eugen|''Prinz Eugen'']] entre el [[18 de maig|18]] i el [[27 de maig]] de [[1941]] durant la [[Segona Guerra Mundial]]. L'operació culminà amb [[Enfonsament del Bismarck|l'enfonsament del ''Bismarck'']]

== Rerefons ==
A totes dues guerres mundials, les illes britàniques depenien de què un gran nombre de mercants portessin menjar i materials rars essencials, i protegir-los va ser una de les màximes prioritats de les forces armades britàniques. En totes dues guerres, Alemanya intentà desbaratar-ho, doncs si era capaç de privar al Regne Unit dels seus subministraments, podria derrotar-la, independentment de qualsevol altre factor.

L'Operació ''Rheinubung'' va ser el darrer atac portat a terme per la flota de superfície de la ''[[Kriegsmarine]]''. Va ser precedit per l'[[Operació Berlín]], una expedició de molt èxit portada a terme pels [[creuer de batalla|creuers]] ''[[Creuer Scharnhorst|Scharnhorst]]'' i ''[[Creuer Gneisenau|Gneisenau]]'', que finalitzà al març de 1941.

Pel maig de 1941, els grans vaixells de guerra de la Kriegsmarine Scharnhorst'', Gneisenau'' i ''[[Creuer Admiral Hipper|Admiral Hipper]]'' i estaven ancorats a [[Brest]], a la costa occidental de [[França]], amenaçant seriosament els combois aliats de l'Atlàntic. A més, dos nous vaixells esdevingueren disponibles: el cuirassat ''Bismarck'' i el creuer pesant ''Prinz Eugen'', ambdós ancorats inicialment al [[Mar Bàltic|Bàltic]].

L'objectiu de l'operació pel ''Bismarck'' i el ''Prinz Eugen'' penetressin a l'Atlàntic i ataquessin la navegació aliada. Les ordres que Raeder havia donat a Lütjens especificaven que ''l'objectiu del Bismarck no és derrotar enemics de la mateixa força, sinó que els ha d'evitar, preservant la seva capacitat combativa mentre que sigui possible, i així permetre al Prinz Eugen atacar els mercants dels combois'', i que ''l'objectiu primari d'aquesta operació són els mercants enemics; els bucs de guerra enemics només han de ser atacats quan l'objectiu ho faci necessari i es pugui fer sense un risc excessiu''.

Per donar suport i facilitar les operacions de repostatge i rearmament, el Comandament Naval Alemany (OKM) va situar tot de petrolers i vaixells de subministraments a la zona operativa de ''Rheinubung'': 7 petrolers i 2 vaixells de subministraments van ser enviats a punts tan llunyans com [[Labrador]] a l'oest i l'arxipèlag de [[Cap Verd]] al sud.

Lütjens havia demanat al [[Gran Almirall|Großadmiral]] [[Erich Raeder|Raeder]] retardar l'inici de ''Rheinübung'' fins que el ''Scharnhorst'' es trobés al mar amb el ''Bismarck'' i el ''Prinz Eugen'', o fins que el ''Tirpitz'', germà del ''Bismarck'', els pogués acompanyar. Raeder ho descartà. La tripulació del recentment completat ''Tirpitz'' encara no havia finalitzat el seu entrenament, i Raeder cità la propera [[Operació Mercuri|invasió de Creta]] com un motiu per atacar les línies aliades de subministrament i fer-los retirar forces de la Mediterrània.

Per fer front a l'amenaça de la flota de superfície alemanya, els britànics havien estacionat a [[Scapa Flow]] els nous cuirassats ''[[HMS King George V (41)|King George V]]'' (de vegades citat ''KGV'') i HMS ''[[HMS Prince of Wales (1939)|Prince of Wales]]'' (''PoW''), així com el vell cuirassat HMS ''[[HMS Hood (51)|Hood]]''. A més, entre les diverses bases a l'Atlàntic com a alta mar hi havia els cuirassats ''[[HMS Revenge (06)|Revenge]]'', ''[[HMS Rodney (1925)|Rodney]]'' i ''[[HMS Ramillies (07)|Ramillies]]'', els creuers de batalla ''[[HMS Repulse (1916)|Repulse]]'' i ''[[HMS Renown (1916)|Renown]]'' i els portaavions HMS ''[[HMS Ark Royal (91)|Ark Royal]]'' i ''[[HMS Victorious (R38)|Victorious]]'', a més de tots els creuers i patrulles aèries que aportaven els ''ulls'' de la flota. Al mar, o a poc de salpar, hi havia 11 combois, incloent-ne un de tropes.

L'OKM no va prendre en consideració la determinació de la [[Royal Navy]] en destruir la flota de superfície alemanya. Per assegurar-se de què el ''Bismarck'' fos enfonsat, els britànics desprotegirien altres escenaris bèl·lics. Això fins i tot comportaria retirar les valuoses escortes dels seus combois. Finalment, els britànics arribarien a usar fins a 6 cuirassats, 3 [[creuer de batalla|creuers de batalla]], dos portaavions, 16 creuers, 33 destructors i 8 submarins, a més de les patrulles aèries. Era la major força naval assignada a una mateixa operació en aquell moment de la guerra.

== El ''Bismarck'' salpa ==
[[Fitxer:Rheinuebung Karte2.png|thumb|left|350px|Mapa d'operacions de l'Operació, i les operacions de la Royal Navy contra el Bismarck.]]
El 21 de maig, l'[[Almirallat]] va ser advertit des de fonts del govern [[Suècia|suec]] que dos grans naus de guerra havien estat descobertes al [[Kattegat]]. Les naus penetraren al [[mar del Nord]], refugiant-se un breu temps a un [[fiord]] prop de [[Bergen]]. En aquells moments, el ''Hood'' i el ''Prince of Wales'', amb els seus destructors d'escorta, es dirigien cap a l'[[estret de Dinamarca]], a on els creuers ''[[HMS Norfolk (78)|Norfolk]]'' i ''[[HMS Suffolk (55)|Suffolk]]'' ja estaven patrullant. Els creuers ''[[HMS Manchester (C15)|Manchester]]'' i ''[[HMS Birmingham|Birmingham]]'' estaven patrullant la zona situada al sud-est d'[[Islàndia]].

Un cop es descobrí que els bucs alemanys havien marxat, l'[[Almirall de la Flota (Regne Unit)|Almirall de la Flota]] [[John Tovey|Sir John Tovey]], Comandant en Cap de la Home Fleet, salpà amb el ''King George V'', el ''Victorious'' i les seves escortes per unir-se als que ja estaven a alta mar. El ''Repulse'' s'uní poc després.

Al vespre del 23 de maig, el ''Suffolk'' veié al ''Bismarck'' i al ''Prinz Eugen'' a l'estret de Dinamarca, prop a la costa de [[Grenlàndia]], avisant a l'Almirallat. El ''Norfolk'' i el ''Suffolk'', molt inferiors, aconseguiren evitar als alemanys; i els grups britànics eren enviats tant a interceptar la flota de Lutjens o a protegir els combois de tropes.

== La Batalla de l'Estret de Dinamarca ==
{{Principal| Batalla de l'Estret de Dinamarca}}
El ''Hood'' i el ''Prince of Wales'' van establir contacte amb els alemanys a primera hora del matí del [[24 de maig]], iniciant-se l'acció a les 5:52am, amb els combatents separats per uns 25 km.ref{{Ref-llibre |cognom=Osborne |nom=Eric W. |títol=Cruisers and battle cruisers: an illustrated history of their impact |url=http://books.google.cat/books?id=PryqSiAk9y4Cpg=PA124dq=24+May+1941+Battle+of+the+Denmark+Straithl=caei=0LpxTbWwFIvBswb6jpGEDgsa=Xoi=book_resultct=resultresnum=1ved=0CCgQ6AEwAA#v=onepageq=24%20May%201941%20Battle%20of%20the%20Denmark%20Straitf=false |editorial=ABC-CLIO |lloc= |data=2005 |pàgines=p.55 |col·lecció=Battle Orders, n.18 |isbn=184176986X }}/ref El ''Hood'' rebé ràpidament un impacte directe, que inicià un intercanvi de foc.

Cap a les 6 del matí, un o diversos magatzems d'armament del ''Hood'' van explotar, probablement com a resultat d'un altre impacte provinent del ''Bismarck''. L'explosió destruí el cuirassat, enfonsant-se en pocs minuts. Tota la tripulació, formada per 1.417 homes, va morir, deixant només 3 supervivents.

El ''Prince of Wales'' continuà l'acció, però rebé diversos impactes de projectils de 8 i 15 polzades, a més de patir diverses fallades mecàniques amb el seu armament principal. El seu oficial de comandament, el capità Leach, ferit de resultes de què un projectil havia impactat al pont, abandonà l'acció, i el cuirassat britànic es retirà rere d'una pantalla de fum.

El ''Bismarck'' havia rebut 2 o 3 impactes, tots provinents dels canons de 14 polzades del ''Prince of Wales''. Un dels impactes havia penetrat a la coberta posterior, perforant els tancs de combustible i fent que perdés oli contínuament. Això seria un greu problema, doncs obligava al Bismarck a dirigir-se cap a Brest en lloc d'endinsar-se a l'Atlàntic; a més del fet que la taca d'oli resultant deixaria un rastre que ajudaria als seus perseguidors.

== La persecució ==
El ''Norfolk'' i el ''Suffolk'', així com el danyat ''Prince of Wales'', continuaren a distància amb la persecució de les naus alemanyes, informant contínuament de la seva posició per dirigir les naus britàniques cap a l'escena. En resposta, es decidí que el ''Prinz Eugen'' seguiria sol amb la missió, mentre que el ''Bismarck'' esquivava la persecució. D'acord amb això, l'almirall Dönitz va fer que tots els submarins disponibles a l'Atlàntic es dirigissin a protegir al Bismarck, organitzant dues línies de patrulla per distreure les naus de la Home Fleet. S'establí una línia de 7 submarins al mig de l'Atlàntic, mentre que 8 més estaven estacionats a l'oest de Biscaia.

A les 18:40 del 24 de maig, el ''Bismarck'' es girà cap als seus perseguidors per cobrir la fugida del ''Prinz Eugen'', que aconseguí marxar sense haver patit danys. A les 22:00, el ''Victorious'' estava a 120 milles de distància i llançà un atac aeri amb 9 [[Fairey Swordfish]] armats amb torpedes. Tot i el mal temps i al foc antiaeri, van atacar i van aconseguir que un torpede impactes sota el pont, però gràcies al blindatge, no patí danys greus. Els 9 avions van aconseguir tornar al ''Victorious'', tot i el mal temps i la inexperiència dels tripulants.

A les 03:00 del 25 de maig, els perseguidors britànics havien perdut contacte amb el ''Bismarck''. En un primer moment pensaren que hauria tornat al Mar del Nord, i els britànics actuaren en conseqüència. En el moment en què s'adonaren que el ''Bismarck'' es dirigia realment cap a Brest, ja havia trencat el cordó naval. A les 23:00 ha estava a l'est de la força de Tovey i havia aconseguit evadir-se del ''Rodney''. El ''Bismarck'' anava curt de combustible, degut als danys causats pel ''Prince of Wales'', però era capaç de deixar enrere als britànics. Car i això, des del sud s'apropava per interceptar-lo la Força H de Somerville, amb el portaavions [[HMS Ark Royal (91)|''Ark Royal'']], el creuer de batalla ''Renown'' i el creuer lleuger [[HMS Sheffield (C24)|HMS ''Sheffield'']].

Les naus britàniques també començaven a anar baixes de combustible, i cada cop semblava més possible que le ''Bismarck'' aconseguiria fugir. No obstant això, a les 10:30 del 26 de maig, un hidroavió [[PBY Catalina|Catalina]], amb seu a [[Lough Erne]] ([[Irlanda del Nord]]), localitzà al ''Bismarck'': es trobava a 700 milles de Brest i fora de la cobertura aèria de la [[Luftwaffe]].

Això comportà que dos Swordfish de l{{'}}''Ark Royal'' es llancessin a l'atac. Però els tripulants no sabien que el ''Sheffield'' estava a les rodalies, i el van confondre amb el ''Bismarck'', atacant-lo per error. Afortunadament, els seus torpedes portaven detonadors de proximitat, i diversos van explotar prematurament i la resta van fallar l'objectiu. Finalment, reveren un avís des de l'''Ark Royal'' i van avortar l'atac. 

L'''Ark Royal'' llançà, tot i que hi havia unes condicions meteorològiques pèssimes per a les operacions aèries, i a una distància de menys de 40 milles, un segon atac contra el ''Bismarck'', consistent en 15 Swordfish. Per aquest atac anaven equipats amb els detonadors de contacte habituals, i acabà amb dos o tres impactes sobre el cuirassat alemany, un dels quals causà greus danys al timó, bloquejant-lo amb el vaixell dirigint-se a l'oest (allunyant-se de Brest). A mitjanit, Lütjens envià un missatge al seu quarter general: ''Vaixell inmaniobrable. Lluitarem fins al darrer projectil. Llarga vida al Führer!.''

== El final del ''Bismarck'' ==
{{Principal|Darrera batalla del cuirassat Bismarck}}
Els cuirassats ''Rodney'' i ''King Georg V'' van esperar a l'albada del [[27 de maig]] abans d'atacar. A les 8:47 van obrir foc, tocant ràpidament al ''Bismarck''. Els seus artillers van aconseguir algun tocat sobre el ''Rodney'', però els britànics aconseguiren silenciar la major part dels canons alemanys en només mitja hora. Tot i el càstig sofert i als incendis, el ''Bismarck'' no s'enfonsava.

Segons les prospeccions submarines realitzades recentment, els britànics només aconseguiren penetrar el casc del ''Bismarck'' en 4 ocasions, dos del costat del ''King George V'' i dos més del costat del ''Rodney''. Van ser realitzats cap a les 10:00, a curta distància, causant moltes baixes entre la tripulació.

Baixos de combustible i davant dels possibles atacs de submarins, els cuirassats britànics es retiraren cap a les seves bases. El creuer pesant [[HMS Dorsetshire (40)|HMS ''Dorsetshire'']] va atacar amb torpedes, aconseguit 3 tocats; i finalment, cap a les 10:40, el ''Bismarck'' s'escorà i s'enfonsà. El ''Dorsetshire'' i el destructor [[HMS Maori (F24)|HMS ''Maori'']] van rescatar 110 supervivents, però després d'una hora, les tasques de rescat van abandonar-se de cop i volta davant dels informes que indicaven la presència de submarins a la zona. 5 mariners més van ser rescatats pel [[Submarí U-74 (1940)|''U-74'']] i pel vaixell metereològic ''Sachsenwald''. Van morir uns 2.000 membres de la tripulació del ''Bismarck''.

== Després del combat ==
Després de separar-se del ''Bismarck'', el ''Prinz Eugen'' es dirigí cap al sud, endinsant-se a l'Atlàntic i intentant continuar amb la missió. El 26 de maig, amb només 160 tones de combustible, es trobà amb el petroler ''Spichern'' per repostar; i el 27 tingué diversos problemes mecànics que prosseguiren durant els dies següents.

Després a tornar a carregar combustible el [[28 de maig]] del ''Esso Hamburg'', el ''Prinz Eugen'' abandonà finalment la missió el [[29 de maig]], dirigint-se cap a Brest. Amb una velocitat reduïda a 28 nusos, ja era impossible continuar. Va abandonar la seva missió sense haver enfonsat ni un sol mercant, arribant a Brest l'[[1 de juny]].

Durant l'acció, només dos submarins albiraren les forces britàniques, però cap dels dos va ser capaç d'atacar. Després, els britànics van poder eludir les línies de patrulla i van tornar a les seves bases. La [[Luftwaffe]] no van enfonsar cap vaixell fins al 28 de maig, quan van atacar i destruir el destructor ''Mashona''-

Després de ''Rheinubung'', la Royal Navy es concentrà en localitzar i destruir els vaixells de subministraments desplegats per donar suport a la missió. El primer èxit arribà quan, el [[3 de juny]] els creuers ''Aurora'' i ''Kenya'' descobriren al sud de [[Grenlàndia]] al petroler ''Belchen''. El 4, el petroler ''Gedania'' va ser trobat pel ''Marsdale'', mentre que ''l'Esperance Bay'' i avion del ''Victorious'' atacaven el ''Gonzenheim'' 100 milles més enllà. A l'Atlàntic sud, entre [[Belem]] i [[Freetown]] (el punt més septentrional de ''Rheinubung''), el creuer ''London'' interceptà el petroler ''Esso Hamburg''; mentre que al dia següent, el ''London'' i el ''Brilliant'' enfonsaren el petroler ''Egerland''. El [[12 de juny]], el petroler ''Freidrich Breme'' era enfonsat pel creuer ''Sheffield'' a l'Atlàntic mig, i el darrer petroler (el ''Lotharingen'') va ser enfonsat pel creuer ''Dunedin'', juntament amb avions del Eagle. En només dues setmanes, 7 dels 9 vaixells assignats a ''Rheinubung'' havien estat posats fora de combat, amb les serioses conseqüències que això tingué per a les futures operacions de superfície de la Kriegsmarine.

== Conclusió ==
Tot i l'èxit obtingut en enfonsar el ''Hood'', l'Operació va ser un fracàs culminat per l'enfonsament del ''Bismarck''. 

Durant les dues setmanes que durà la missió, cap mercant aliat va resultar enfonsat (ni tan sols vist). Els combois aliats no van veure's destorbats, sinó que van seguir amb el seu programa, i no va haver cap mena de disminució de subministraments al [[Regne Unit]].

Per un altre costat, la [[Campanya Submarina de l'Atlàntic]] va quedar malmesa, doncs només van aconseguir enfonsar dos vaixells durant les dues darreres setmanes de maig, comparats amb els 20 d'inicis de mes.

Després de ''Rheinubung'', la [[Kriegsmarine]] ja no va ser capaç de llançar una gran operació de superfície contra les rutes de navegació aliades, quedant com a única amenaça la campanya de submarins.

==Referències==
{{referències}}

{{coord|48|10|N|16|12|W|source:kolossus-nowiki|display=title}}
{{ORDENA:Exercici}}
[[Categoria:Operacions de la Segona Guerra Mundial]]
[[Categoria:Batalles navals de la Segona Guerra Mundial]]
[[Categoria:Batalles de la Royal Navy]]
[[categoria:Batalles de la Kriegsmarine]]
{{Enllaç AD|pl}}</text>
      <sha1>saj25wnuusvfezh2le345yve1qznmzl</sha1>
      <model>wikitext</model>
      <format>text/x-wiki</format>
    </revision>
  </page>