<page>
    <title>Chester Nimitz</title>
    <ns>0</ns>
    <id>340395</id>
    <revision>
      <id>14059452</id>
      <parentid>13823781</parentid>
      <timestamp>2014-09-20T20:37:11Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: en sí, és  en si, és</comment>
      <text>{{Infotaula biografia militar
|name= '''Chester Nimitz'''
|lived= [[24 de febrer]] de [[1885]] - [[20 de febrer]] de [[1966]] (80 anys)
|placeofbirth= [[Fitxer:Flag of Texas.svg|20px|Bandera de Texas]] [[Fredericksburg]], [[Texas]]
|placeofdeath=[[Fitxer:Flag of California.svg|20px|Califòrnia]] [[Yerba Buena Island]], [[Califòrnia]]
|image=[[Fitxer:Adm Chester Nimitz-1942.jpg|200px|Almirall de la Flota Chester Nimitz.]]
|caption= Almirall de la Flota Chester Nimitz. 
|nickname= ''Island Hopper'' (Saltador d'illes)
|allegiance= {{EUA}} 
|branch= [[Fitxer:United States Department of the Navy Seal.svg|20px|Marina dels Estats Units d'Amèrica]] [[Marina dels Estats Units]] 
|serviceyears=[[1905]] – [[1947]]
|rank=[[Fitxer:US Navy O11 infobox.svg|30px|Almirall de la Flota]][[Almirall de la Flota (Estats Units)|Almirall de la Flota]]
|commands= [[Flota del Pacífic dels Estats Units|Flota del Pacífic]] br / Cap d'Operacions Navals
|battles=[[Guerra Hispano-estatunidenca]]br /[[I Guerra Mundial]]br /[[II Guerra Mundial]] 
* [[Batalla del Mar del Corall]]
* [[Batalla de Midway]]
* [[Campanya de les Illes Salomó]]
* [[Batalla del Mar de les Filipines]]
* [[Batalla del Golf de Leyte]]
* [[Batalla d'Okinawa]]
|awards= [[Medalla del Servei Distingit a la Marina|Medalla del Servei Distingit]] (4) 
|laterwork= Rector de la Universitat de Califòrnia
}}
'''Chester William Nimitz''' ([[Fredericksburg (Texas)]], [[24 de febrer]] de [[1885]] - [[20 de febrer]] de [[1966]]) va ser Comandant en Cap de la Flota del Pacífic de les Forces Navals estatunidenques, així com el Comandant en Cap de totes les forces Aliades al Teatre del Pacífic durant la [[Segona Guerra Mundial]]. Fou [[almirall]] de la Flota de la [[Marina dels Estats Units]] i rebé la Gran Creu de l'[[Orde del Bany]]. Era la màxima autoritat en matèria de [[submarí|submarins]] de la Marina dels Estats Units, així com el Cap de l'Oficina de Navegació de l'Armada el 1939. serví com a Cap d'Operacions Navals entre 1945 i 1947. Va ser el darrer [[Almirall de la Flota (Estats Units)|Almirall de la Flota]] dels Estats Units supervivent.

== Biografia ==
Chester W. Nimitz era un germano-americà, fill de Chester Bernhard i Anna (Henke) Nimitz. El seu pare va morir abans que ell nasqués. El jove Chester es va sentir molt influenciat pel seu avi, Charles H. Nimitz, antic mariner mercant alemany, que li ensenyà que el mar, com la vida en si, és molt complicat. La millor manera d'aconseguir tot allò que vols és aprendre tot allò que puguis; fer-ho tot tan bé com puguis i no t'amoïnis per allò que escapi al teu control. La seva casa natal fou convertida en un museu. 

El jove Nimitz esperava ingressar a l'[[Acadèmia Militar dels Estats Units]] a [[West Point (Nova York)]] i ser oficial de l'Exèrcit; però no hi havia places disponibles. El seu congressista, [[James L. Slayden]], li va dir que tenia una plaça disponible per a la Marina i que la concediria al candidat millor qualificat. Nimitz sentí que aquesta seria la seva única oportunitat per tenir una educació millor i estudià més per aconseguir el nomenament. El [[1901]] ingressà a l'[[Acadèmia Naval dels Estats Units]] del dotzè districte del Congrés de Texas, graduant-se amb distinció el [[30 de gener]] de [[1905]], sent el 7è d'una promoció de 114.

== Carrera militar ==
=== Inicis ===
Va ser destinat al cuirassat [[USS Ohio (BB-12)|''Ohio'' (BB-12)]] a [[San Francisco]], amb el qual navegà fins a l'Extrem Orient. Al setembre de 1906 va ser destinat al [[USS Baltimore (C-3)|''Baltimore'' (C-3)]]; i, el [[31 de gener]] de [[1907]], després dels dos anys de servei al mar requerits, va rebre el despatx d'[[Alferes]]. Restà a l'estació Asiàtica, servint successivament al [[USS Panay (1899)|''Panay'']], al [[USS Decatur (DD-5)|''Decatur'']] i al [[USS Denver (CL-16)|''Denver'']].

Amb 22 anys, i servint com a alferes a Filipines comandant el destructor [[USS Decatur (DD-5)|''Decatur'' (DD-5)]], va viure un dels pitjors moments de la seva carrera quan durant una fosca nit va embarrancar. Tot i que mai no van haver documents ni declaracions en què es pogués confiar del fet, va ser sotmès a un [[consell de guerra]] i condemnat per arriscar amb una nau de la marina i per una suposada negligència al no rellevar al comandant. Si bé això podia significar el final de la seva carrera militar, anys després aconseguí guanyar-se el respecte del consell.

Nimitz tornà als Estats Units amb el [[USS Nantucket (IX-18)|USS ''Ranger'']], quan va ser convertit en un vaixell escola, i al gener de [[1909]] inicià la instrucció a la Primera Flotilla de Submarins. Al maig rebé el comandament de la flotilla, amb deures addicionals com a comandant del [[USS Plunger (SS-2)|''Plunger'']], posteriorment anomenat A-1. Comandà el [[USS Snapper (SS-16)|''Snapper'']] (després anomenat ''C-5''), quan va ser posat en servei el [[2 de febrer]] de [[1910]], i el [[18 de novembre]] de [[1910]] va assumir el comandament del [[USS Narwhal (SS-17)|''Narwhal'']] (després D-1). A més tingué deures addicionals des del [[10 d'octubre]] de [[1911]] com a Comandant de la 3a Divisió de Submarins de la Flota Torpedinera de l'Atlàntic. Al novembre de 1911 va ser destinat a la Boston Navy Yard, per assistir també el comandament del [[USS Skipjack (SS-24)|''Skipjack'']], que va ser reanomenat E-1 des del [[14 de febrer]] de [[1912]]. El [[20 de març]] de [[1912]] rescatà al bomber de 2a W. J. Walsh d'ofegar-se.

Després de comandar la Flotilla Submarina de l'Atlàntic entre maig de [[1912]] a març de [[1913]] va supervisar la construcció dels motors dièsel del petroler [[USS Maumee (AO-2)|''Maumee'']], sota la construcció de la New London Ship and Engine Building Company, de Groton, [[Connecticut]].

Nimitz es casà amb Catherine Vance Freeman el [[9 d'abril]] de [[1913]] a Wollaston, [[Massachusetts]].

=== Primera Guerra Mundial ===
A l'estiu de 1913, Nimitz va estudiar motors, i especialment el [[motor dièsel]] a [[Nuremberg]] ([[Alemanya]]) i a [[Gant]] ([[Bèlgica]]). De retorn als [[Estats Units]], esdevingué Oficial Executiu del [[USS Maumee (AO-2)|''Maumee'']] i Enginyer el [[23 d'octubre]] de [[1916]]. El [[10 d'agost]] de [[1917]], Nimitz esdevingué ajudant del [[Contraalmirall]] [[Samuel S. Robinson]], comandant de la Flota de Submarins de l'Atlàntic. El [[6 de febrer]] de [[1918]] va ser nomenat Cap de l'Estat Major, rebent una Carta de Recomanació pel seu servei meritori com a Cap de l'Estat Major de la Flota Submarina de l'Atlàntic. El [[16 de setembre]] de [[1918]] va ser destinat a l'Oficina del Cap d'Operacions Navals, i el [[25 d'octubre]] de [[1918]] rebé deures addicionals com a Membre Superior del Disseny de Submarins.

=== Període d'entreguerres ===
Entre maig de 1919 i juny de 1920 serví com a oficial executiu del [[USS South Carolina (BB-26)|''South Carolina'']]. D'allà passà a comandar el [[USS Chicago (CA-14)|''Chicago'']], amb deures addicionals com a comandant de la 14 Divisió de Submarins amb base a [[Pearl Harbor]]. De retorn al continent a l'estiu del [[1922]] estudià a l'Acadèmia Naval de [[Newport (Rhode Island)|Newport]], [[Rhode Island]], i al juny de 1923 esdevingué Ajudant i Assistent del Cap de l'Estat Major del Comandant de la Flota de Guerra, i posteriorment del Comandant en Cap de la [[Flota dels Estats Units]]. A l'agost de [[1926]] va estar a la [[Universitat de Califòrnia, Berkeley]], per establir el primer [[Cos d'entrenament d'Oficials Navals en la Reserva]].

Nimitz va perdre part d'un dit en un accident amb un motor dièsel; a més de patir una severa infecció d'oïdes, que li provocà una sordera gairebé total. Ho compensà aprenent a llegir els llavis. 

Al juny de [[1929]] va passar a comandar la 20a Divisió Submarina. Al juny de [[1931]] assumí el comandament del [[USS Rigel (AD-13)|''Rigel'']], a [[San Diego]], Califòrnia. A l'octubre de 1933 passà a comandar el [[USS Augusta (CA-31)|''Augusta'']], desplegant-la cap a l'Extrem Orient, on al desembre l'[[USS Augusta (CA-31)|''Augusta'']] esdevingué el [[vaixell insígnia]] de la Flota Asiàtica. A l'abril de [[1935]] tornà als Estats Units per ser Assistent del Cap de l'Oficina de Navegació, abans d'esdevenir comandant de la 2a Divisió de Creuers. Al setembre de [[1938]] esdevingué el comandant de la 1a Divisió de Cuirassats; i el [[15 de juny]] de [[1939]] va ser nomenat Cap de l'Oficina de Navegació.

=== Segona Guerra Mundial ===
El nom de Nimitz havia sonat amb força pel durant 1940 pel comandament de la Flota del Pacífic. Deu dies després de l'[[Atac a Pearl Harbor]] el [[7 de desembre]] de [[1941]], Nimitz va ser nomenat Comandant el Cap de la Flota del Pacífic (CinCPAC), amb rang d'[[Almirall]], efectiu des del [[31 de desembre]]. Quan arribà a Pearl Harbor el [[24 de desembre]] i anava amb una llanxa pel port, va poder observar com encara s'extreien cadàvers dels vaixells que hi havia al fons del port. Tot i assumir el comandament en el període més crític de la guerra del Pacífic, l'Almirall Nimitz, tot i les pèrdues sofertes a Pearl Harbor i l'escassetat de vaixells, avions i subministraments, organitzà les seves forces per aturar l'avanç de l'[[Imperi Japonès]]. Una de les qualitats més importants que el van fer arribar a l'èxit va ser la lleialtat mútua que compartia amb el seu personal, especialment amb l'almirall [[Husband Kimmel|Kimmel]], al qual no va culpar per no substituir-lo al comandament després del desastre, recordant que havia estat condemnat pel mateix motiu.

[[Fitxer:Admiral Nimitz  Halsey (1943).jpg|thumb|Nimitz amb l'Almirall [[William Halsey|Halsey]]]]
El [[24 de març]] de [[1942]] la recentment formada Junta Combinada d'Estats Majors Anglo-Americana van presentar una directiva designant el [[Teatre d'Operacions del Pacífic|Teatre del Pacífic]] una àrea de responsabilitat estratègica americana. Sis dies després, tot i violar clarament el principi d'unitat de comandament, la Junta de Caps d'Estat Major americana va dividir el teatre en 3 zones: [[Àrees de l'Oceà Pacífic (Comandament)|Àrees de l'Oceà Pacífic]] (POA), l'[[Àrea del Sud-oest del Pacífic (Comandament)|Àrea del Sud-oest del Pacífic]] (SWPA, comandat pel General [[Douglas MacArthur|MacArthur]] i l'[[Àrea del Sud-est del Pacífic]]. La Junta de Caps d'Estat Major van nomenar a Nimitz com a [[Comandant en Cap de les Àrees de l'Oceà Pacífic]] (CinCPOA), amb control operatiu sobre totes les unitats aliades (de terra, mar i aire) a la zona. 

Nimitz s'enfrontà al desafiament de reconstruir una flota desmoralitzada i de protegir els interessos estatunidencs al Pacífic. Tot i el desastre de Pearl Harbor, la flota submarina i el braç aeri de la Marina seguien intactes. Per restablir la moral i mantenir l'equilibri amb els japonesos, Nimitz, un antic membre del cos de submarins i expert en aquesta arma, ordenà una guerra submarina sense restriccions contra Japó. Amb el suport de l'almirall [[Ernest King|King]], començà a planificar accions ofensives basant-se en l'atac de portaavions. En aquells moments, molts alts oficials navals pensaven que era massa arriscat pels portaavions que ataquessin contra bases terrestres ben defensades. El màxim almirall de portaavions, [[William Halsey]] recolzà a Nimitz i s'oferí a comandar ell mateix els primers atacs. Aquests van portar ben poc en termes estratègics, però van ser extremament importants per aixecar la moral de la flota, atorgar experiència als seus membres i provar i desenvolupar tàctiques.

Tan aviat com els vaixells, els homes i el material esdevingué disponible, Nimitz passà a l'ofensiva i derrotà a la [[Marina Imperial Japonesa|marina japonesa]] a les batalles del [[Batalla del Mar del Corall|Mar del Corall]] i de [[Batalla de Midway|Midway]], així com a la [[Campanya de les Illes Salomó|campanya de les Salomó]].

L'èxit en la captura de les [[Campanya de les Illes Gilbert i Marshall|Gibert i les Marshall]] demostrà com uns portaavions veloços podien recolzar les invasions amfíbies en grans operacions. Nimitz llavors planejà atacar les Marianes per tal de disposar d'una base des d'on atacar el sol japonès. Palau i les Filipines vindrien a continuació. Nimitz defensà passar les Filipines en favor d'atacar [[Taiwan|Formosa]]. Problemes logístics i la influència política de [[Douglas MacArthur|MacArthur]] van persuadir a Roosevelt a dir-li a Nimitz que es preparés per envair les Filipines. Mitjançant un Acta del Congrés del [[14 de desembre]] de [[1944]] s'establí el rang d'[[Almirall de la Flota (Estats Units)|Almirall de la Flota]] com a rang màxim de la [[Marina dels Estats Units|Marina]] i, al [[15 de desembre|dia següent]], el [[President dels Estats Units|President]] [[Franklin Delano Roosevelt|Franklin Roosevelt]] promogué a Nimitz a aquell rang... un rang que el feia igual a MacArthur. Posteriorment va ser designat pel càrrec amb el consentiment del Senat dels Estats Units, que li prengué jurament el [[19 de desembre]] de [[1944]].

Amb consulta al President, Nimitz aprovà l'[[Operació contra Yamamoto]], que significà eliminar al seu contrapunt, l'Almirall [[Isoroku Yamamoto|Yamamoto]] com a peça vital de la maquinària bèl·lica del Japó al febrer de 1943.

[[Fitxer:Nimitz_US_1945.jpg|thumb |Bahia de Tokio. Rendició del Japó a bord del USS Missouri. L'Almirall Chester Nimitz, representant als Estats Units, signa el document de la rendició]]

A les fases finals de la guerra al Pacífic, atacà les [[Campanya de les Illes Marianes i Palau|Illes Marianes]], infligint una derrota decisiva de la [[Marina Imperial Japonesa|flota japonesa]] a la [[Batalla del Mar de les Filipines]] i capturant [[Batalla de Saipan|Saipan]], [[Batalla de Guam|Guam]] i [[Batalla de Tinian|Tinian]]. Les seves flotes van aïllar els punts forts enemics a les [[Illes Carolines]] centrals i orientals, assegurant en una ràpida successió les illes de [[Batalla de Peleliu|Peleliu]], [[Batalla de Angaur|Angaur]] i [[Ulithi]]. A les [[Illes Filipines|Filipines]] els seus vaixells van aconseguir fer retrocedir els grups de llarg abast de la flota japonesa, en una victòria històrica a la [[Batalla del golf de Leyte]] del [[24 d'octubre|24]] al [[26 d'octubre]] de [[1944]]. L'Almirall Nimitz culminà la seva estratègia amb l'èxit dels desembarcaments a [[Batalla d'Iwo Jima|Iwo Jima]] i [[Batalla d'Okinawa|Okinawa]]. A més, Nimitz també ordenà a les [[Forces Aèries de l'Exèrcit dels Estats Units]] que minés els ports japonesos i les rutes marítimes per aire amb els [[B-29 Superfortress]] en una missió d'èxit anomenada [[Operació Inanició]], que va interrompre seriosament la logística japonesa.

Al gener de [[1945]] Nimitz traslladà el quarter general de la Flota del Pacífic des de [[Pearl Harbor]] a [[Guam]] per a la resta de la guerra. La Sra. Nimitz restà als Estats Units durant tota la guerra, i no acompanyà al seu marit ni a Hawaii ni a Guam.

El [[2 de setembre]] de [[1945]], Nimitz signà en nom dels Estats Units l'acta de rendició del Japó, a bord del [[USS Missouri (BB-63)|''Missouri'']] a la [[Bahia de Tokio]]. El [[5 d'octubre]] de [[1945]], designat ''Dia de Nimitz'' a [[Washington DC]], l'Almirall Nimitz va rebre personalment de mans del [[President dels Estats Units|President]] [[Harry Truman|Truman]] una Estrella d'Or en lloc de la tercera [[Medalla del Servei Distingit a la Marina]], per ''l'excepcionalment servei meritori com a Comandant en Cap de la Flota Estatunidenca del Pacífic i de les Àrees de l'Oceà Pacífic entre juny de 1944 i fins agost de 1945''.

=== Postguerra ===
El [[26 de novembre]] de [[1945]] va ser confirmat en el seu càrrec de Cap d'Operacions Navals pel Senat, i el [[15 de desembre]] de [[1945]] rellevà a l'Almirall de la Flota [[Ernest King]]. Nimitz va assegurar al President que estava disposat a servir com a Cap d'Operacions Navals un màxim de dos anys. Amb la seva eficàcia característica, abordà la tasca de reduir la Marina de guerra més poderosa del món en una fracció del que havia estat durant la guerra, alhora que establia i supervisava les flotes actives i de reserva amb la força i capacitació necessàries per a recolzar la política nacional.

Durant el [[Procés de Nuremberg|judici de postguerra]] al que va ser sotmès el [[Gran Almirall]] [[Karl Dönitz]] a [[Nuremberg]], l'Almirall Nimitz envià una declaració jurada recolzant la pràctica de la guerra submarina sense restriccions, pràctica que ell mateix havia fet servir al Pacífic. Es creu que aquesta prova és el motiu pel qual Dönitz només va ser sentenciat a 10 anys d'empresonament. Després que Dönitz fos alliberat, Nimitz l'anà a visitar.

=== Inactivitat com a Almirall de la Flota ===
El [[26 de novembre]] de [[1945]] es retirà com a Cap d'Operacions Navals. No obstant això, com que el càrrec d'Almirall de la Flota és un càrrec vitalici, seguí apareixent com a membre del ''servei actiu'' fins a la resta dels seus dies, rebent el mateix sou i els mateixos avantatges. Es traslladà amb la seva esposa a [[Berkeley]], [[Califòrnia]], per viure a un lloc reservat. El [[1964]] va patir una caiguda seriosa, i la seva esposa el portà d'urgència a les instal·lacions de la Marina a l'illa de Yerba Buena, a la baia de [[San Francisco]].

A San Francisco desenvolupà tasques (especialment de tipus cerimonial), com a ajudant especial de la Secretaria de la Marina a la Frontera Occidental. Després de la Segona Guerra Mundial col·laborà en les negociacions de pau amb el Japó, tot i haver tingut una gran influència en la seva destrucció, ajudant a augmentar els fons per a la restauració del vaixell de guerra [[Mikasa (cuirassat)|Mikasa]], nau insígnia de l'Almirall [[Heihachiro Togo]] a la [[Batalla de Tsushima]] el [[1905]]. També va ser proposat com a enviat especial de l'[[ONU]] per a col·laborar en la mediació del [[Caxemir]] donat el deteriorament de les relacions entre l'[[Índia]] i el [[Pakistan]], però la missió no tingué lloc.

Nimitz també serví com a rector de la [[Universitat de Califòrnia]] entre [[1948]] i [[1956]], en la que havia donat classes de ciència naval del programa [[Cos d'entrenament d'Oficials Navals en la Reserva|NROTC]]. El [[17 d'octubre]] de [[1964]] va ser honorat a la universitat amb el Dia de Nimitz.

Nimitz procurà no beneficiar-se mai de la guerra, rebutjant fins i tot escriure la seva autobiografia (entre altres lucratives ofertes), car creia que no s'havia de treure benefici d'un fet que provocà la mort de milers d'estatunidencs. També rebutjà una oferta per treballar com a constructor de motors dièsel, que li atorgava uns emoluments 8 vegades majors que la seva jubilació naval, però ho rebutjà perquè havia de rebutjar al seu càrrec d'Almirall de la Flota.
[[Fitxer:Chester Nimitz headstone front.JPG|thumb|right|Làpida de la tomba de Nimitz al Cementiri Nacional Golden Gate de San Bru]]
Nimitz patí un infart complicat amb una [[pneumònia]] a finals de [[1965]]. Al gener de [[1966]], quan els metges ja podien fer ben poc per ell, decidí abandonar l'Hospital Naval dels Estats Units d'[[Oakland]] per tornar a casa seva a la caserna naval. Va morir la tarda del [[20 de febrer]] de [[1966]], sent enterrat al Cementiri Nacional Golden Gate de San Bru [[24 de febrer]] de [[1966]], dia en què hagués complert 81 anys.

Va ser un líder popular i respectat pels seus homes.

El 1975 es botà el portaavions [[USS Nimitz (CVN-68)|USS ''Nimitz'']] (encara en servei), el primer de 10 superportaavions nuclears de la [[Portaavió classe Nimitz|seva classe]].

== Dates de promoció ==
* [[Guardiamarina]] – gener de 1905 
* [[Alferes]] - 7 de gener de 1907 
* Tinent júnior - 31 de gener de 1910 (mai no exercí de Tinent Junior, car va ser ascendit a Tinent després de 3 anys com a Alferes. Per motius administratius, al seu expedient naval figuren ambdues promocions el mateix dia)
* Tinent - 31 de gener de 1910 
* Tinent comandant - 29 d'agost de 1916 
* Comandant - 1 de febrer de 1918 
* [[Capità (Estats Units)|Capità]] - 2 de juny de 1927 
* [[Contraalmirall]] - 23 de juny de 1938 (en el moment de ser ascendit a Almirall, la [[Marina dels Estats Units|Marina]] decidí no donar-li una estrella, sinó que dues) 
* [[Almirall (Estats Units)|Almirall]] - 31 de desembre de 1941 (A petició del Congrés, saltà directament de Contraalmirall a Almirall de 4 estrelles.) 
* Almirall de la Flota (temporal) - 19 de desembre de 1944
* [[Almirall de la Flota (Estats Units)|Almirall de la Flota]] (rang permanent) - 13 de maig de 1946.

== Condecoracions ==
[[Fitxer:USS Nimitz in Victoria Canada 036.jpg|thumb|right|El USS Nimitz]]
* [[Medalla del Servei Distingit a la Marina]] amb 3 estrelles d'or
* [[Medalla del Servei Distingit a l'Exèrcit]]
* [[Medalla per Salvar Vides|Medalla per Salvar Vides de Plata]]
* [[Medalla de la Victòria a la I Guerra Mundial (Estats Units)|Medalla de la Victòria a la I Guerra Mundial]] amb Barra Escorta i [[Estrella de Lloança de la Marina]]
* [[Medalla del Servei de Defensa Americana]]
* [[Medalla de la Campanya Asiàtica-Pacífica]]
* [[Medalla de la Victòria a la II Guerra Mundial]]
* [[Medalla del Servei a la Defensa Nacional]]
* [[Orde del Bany|Gran Creu de l'Orde del Bany]] ([[Regne Unit]])
* [[Estrella del Pacífic]] ([[Regne Unit]])
* [[Legió d'Honor]] (França)
* [[Orde d'Orange-Nassau|Gran Creu de Cavaller amb Espases de l'Orde d'Orange-Nassau]] (Holanda)
* [[Medalla al Valor (Filipines)|Medalla al Valor]] (Filipines)
* [[Medalla de l'Alliberament (Filipines)|Medalla de l'Alliberament]] amb una [[estrella de servei]] (Filipines)
* [[Orde de Jordi I|Gran Creu de l'Orde de Jordi I]] (Grècia)
* [[Gran Cordó de Pao Ting]] de Classe Especial (Xina)
* [[Creu del Mèrit Militar (Guatemala)|Creu del Mèrit Militar de 1a classe]] (Guatemala)
* [[Orde de Carlos Manuel de Cespedes|Gran Creu de l'Orde de Carlos Manuel de Cespedes]] (Cuba)
* [[Orde de l'Alliberador San Martín]] (Argentina)
* [[Orde d'Abdon Calderon|Estrella de 1a classe de l'Orde d'Abdon Calderon]]
: [[Fitxer:BEL Kroonorde Grootkruis BAR.svg|50px|Orde de la Corona]] [[Orde de la Corona (Bèlgica)|Gran Creu de l'Orde de la Corona amb Palma]] (Bèlgica)
* [[Creu de Guerra (Bèlgica)|Creu de Guerra amb Palma]] (Bèlgica)
* [[Orde Militar d'Itàlia|Gran Creu de Cavaller de l'Orde Militar d'Itàlia]]
* [[Orde del Mèrit Naval (Brasil)|Orde del Mèrit Naval]] (Brasil)

{{Commonscat|Chester Nimitz}}

{{ORDENA:Nimitz, Chester}}
[[Categoria:Almiralls de la Marina dels Estats Units]]
[[Categoria:Militars estatunidencs de la Segona Guerra Mundial]]
[[Categoria:Generals estatunidencs de 5 estrelles]]
[[Categoria:Receptors de la Medalla al Servei Distingit]]
[[Categoria:Gran Creu de Cavaller de l'Orde del Bany]]
[[Categoria:Receptors de la Legió d'Honor]]
[[Categoria:Receptors de l'orde d'Orange-Nassau]]
[[Categoria:Gran Creu de l'orde de la Corona (Bèlgica)]]
[[Categoria:Texans]]
{{Autoritat}}
{{Enllaç AD|zh}}</text>
      <sha1>reofnxn37e21wqh1da0bcxnm6295nzt</sha1>
      <model>wikitext</model>
      <format>text/x-wiki</format>
    </revision>
  </page>