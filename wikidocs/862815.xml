<page>
    <title>Pere Gabarró i Garcia</title>
    <ns>0</ns>
    <id>862815</id>
    <revision>
      <id>13912139</id>
      <parentid>12705193</parentid>
      <timestamp>2014-08-03T16:46:38Z</timestamp>
      <contributor>
        <username>Independència</username>
        <id>1328</id>
      </contributor>
      <text>'''Pere Gabarró i Garcia''' ([[Igualada]], 1 de gener del [[1899]] — [[Barcelona]], 4 de maig del [[1980]]) fou un metge català. El 1939 va exiliar-se a [[Anglaterra]], on fou cap de [[cirurgia plàstica]] a diversos hospitals. Va especialitzar-se en reparacions de la cara, i desenvolupà un nou tipus d'empelt anomenat ''empelt d'escaquer'' o ''en tauler d'escacs de Gabarró'' o ''en segell de correus de Gabarró''.ref name=acmcb/ref name=bios[http://www.xtec.net/~csoler9/projecte/Biografies.swf Biografies anoienques]/ref Ha estat considerat el pare de la cirurgia plàstica a Catalunya i a Espanya.ref name=combtvTV del Col·legi Oficial de Metges de Barcelona, [http://www.combtv.cat/home.asp?Vq8=EID 2009, any del Dr. Pere Gabarró i Garcia]/ref Aficionat a la muntanya, el 1932 va obrir la via Gabarró, una nova via d'accés a la [[Pica d'Estats]].

== Biografia ==
Pere Gabarró va néixer al número 6 de la Rambla Nova d'Igualada l'1 de gener de 1899, darrer dels dotze fills d'Aleix Gabarró i Castelló i Teresa Garcia i Fossas. Els tres germans grans, Adolf, Ròmul i Màrius, van ser els únics que van superar la infantesa. El pare, Aleix Gabarró, tenia una fàbrica de [[naip]]s a Igualada i la mare, Teresa, era germana de [[Jaume Garcia Fossas|Jaume]] i [[Artur Garcia Fossas|Artur]], els coneguts germans Garcia Fossas. Als 9 anys d'edat va quedar orfe de pare, i la mare el va portar a Barcelona a estudiar. El 1914 va obtenir el grau de batxiller a l'[[Institut de Barcelona]], i per pressions familiars va estudiar [[Farmàcia]] a la [[Universitat de Barcelona]], on es va llicenciar el 1918.ref name=revistaRevista d'Igualada, [http://www.revistaigualada.cat/ImatgesArticles/2010/33.12.56.pdf El doctor Pere Gabarró i els temps difícils del segle XX], Alfons Zarzoso/ref Va aprofitar els llibres de medicina del fill de l'amo de l'apotecaria on treballava per iniciar el 1916 la carrera de Medicina, que va acabar el 1923. Fou admès en el [[Col·legi de Metges de Barcelona]] el 1924.ref name=revista/ 

Començà a exercir com a metge el 1924, establint la seva consulta al [[Passeig de Sant Joan]] de Barcelona. El 1928 es casà amb Josefina Viader i tingueren dues filles i un fill.ref name=acmcb{{citar web |cognom=Guardiola |nom=Elena |cognom2=Baños |nom2=Josep-Eladi |url=http://www.acmcb.es/Portal/academia/Publicacions/Annals/Article/_eUM6Y0IFwOjYx8pCJ5Bx15oBdRum17o4nZuqsMSxUSsai8b96IDsnUvAjqy_IymNeG-IwtS1akXhrh8PaaQgSg |títol=Eponímia Mèdica Catalana. Els epònims de Gabarró |consulta=9/7/2012 |obra=Annals de medicina |editor=Acadèmia de Ciències Mèdiques i de la Salut de Catalunya i de Balears |data= |llengua= }}/ref Va ser professor ajudant de pràctiques de Medicina Legal i Toxicologia (1923-25), d'Anatomia Topogràfica i Operacions (1929-30) i de Patologia Quirúrgica I i II (1930-33).ref name=acmcb/ Fou membre de la clínica de Terapèutica Quirúrgica de l'[[Hospital Clínic]] dirigida pel cirurgià [[Joan Puig i Sureda]]. S'interessà per la cirurgia abdominal i a principis de la dècada de 1930 publicà els seus primers treballs sobre cirurgia plàstica.ref name=anoiaAnoia Diari, [http://www.anoiadiari.cat/documents/dr-pere-gabarro-garcia.doc Dr. Pere Gabarró Garcia]/ref

Va ser membre de [[Palestra (entitat catalanista)|Palestra]], entitat catalanista de tarannà educatiu i patriòtic fundada el 1930, i membre de la Societat de Cirurgia de Barcelona, creada el 1927 i anomenada Societat de Cirurgia de Catalunya el 1933. En aquesta societat va liderar la publicació en català del ''Butlletí de la Societat de Cirurgia de Catalunya'', que fins llavors era en castellà.ref name=acmcb/ Va pronunciar el discurs ''En defensa de l’ús exclusiu del català en totes les publicacions de la Societat de Cirurgia de Catalunya'', que va portar que el català fos l'únic idioma de la Societat. El seu compromís amb el catalanisme mèdic també es va manifestar amb la seva participació com a secretari del Comitè de Recerques i Investigacions Històriques de l'[[Associació de Metges i Biòlegs de Llengua Catalana]] i l'impuls de l'estudi de la història de la cirurgia catalana. Participà en el X Congrés Internacional d'Història de la Medicina, realitzat a Madrid el 1935, en l'homenatge a [[Antoni de Gimbernat]] dins del vuitè [[Congrés de Metges i Biòlegs de Llengua Catalana]] (1934) i fou sotssecretari en el novè Congrés, celebrat a [[Perpinyà]] el 1936.ref name=acmcb/

Durant la [[Guerra Civil Espanyola]] va ser metge militar en el bàndol republicà i va adquirir un gran coneixement quirúrgic, especialment en la restauració de la cara.ref name=anoia/ Fou representant d'[[Acció Catalana Republicana]] al Consell de Sanitat de Guerra de la [[Generalitat de Catalunya]] i posteriorment fou nomenat comandant de l'exèrcit i cap de l'equip quirúrgic. Durant la guerra va organitzar la cura dels cremats de la part republicana de Catalunya i València. Fou destinat al [[front d'Aragó]] (a [[Codo]], [[Puebla de Híjar]] i [[Barbastre]]) i a partir de 1938 a diversos hospitals catalans, des de [[Gandesa]] fins a [[Santa Coloma de Farners]] i, finalment, al tren hospital que el 5 de febrer de 1939 el portà a l'exili.ref name=acmcb/

Fugí a França i quinze dies després a Anglaterra, primer a [[Londres]] i finalment a [[Manchester]], on va treballar 3 anys amb Sir [[Harold Gillies]], considerat el pare de la cirurgia plàstica. Gràcies a la seva destresa com a dibuixant va poder ingressar a l'escola de Guillies sense haver de pagar.ref name=acmcb/ A canvi dibuixava els esquemes operatoris de Guillies. Durant la [[Segona Guerra Mundial]] va treballar amb el doctor [[Archibald McIndoe]], cap dels cirurgians de la [[Royal Air Force]], curant els cremats de l'aviació.ref name=acmcb/ Nomenat ''Senior Surgeon'' pel govern britànic, dirigí durant 5 anys els serveis de cirurgia plàstica del Baguley Emergency Hospital, del Christie Hospital i del Holt Radium Institute.ref name=gec{{GEC|0028580}}/ref Va desenvolupar un nou tipus d'[[empelt]] de teixits, anomenat ''en tauler d'escacs'' o ''en segells de correus'', que va publicar al British Medical Journal i als Proceedings of the Royal Society of Medicine, el 1943 i 1944.ref name=anoia/ Es tracta d'empelts laminars tallats en quadrats petits, d'una peça gran, i col·locats amb una petita separació entre ells, per tal que quedi recoberta una extensió de pell més gran, i, alhora pugui fluir l'exsudat en cas de produir-se.ref name=acmcb/ Va ser soci fundador de la ''British Association of Plastic Surgeons'' (1946),ref name=comb[http://www.diariomedico.com/2009/02/25/area-profesional/entorno/el-comb-dedica-2009-al-doctor-pere-gabarro El COMB dedica 2009 al doctor Pere Gabarró]/ref col·laborà en la revista British Medical Journal Surgeryref name=gec/ i fou un dels fundadors del [[Casal Català de Londres]].ref name=acmcb/

El març del 1947 va tornar a Barcelonaref name=BisbalMiretMaria Antonia Bisbal i Sendra, Maria Teresa Miret i Solé, ''Diccionari Biogràfic d'Igualadins'', ISBN 8423202461/ref per reunir-se amb la seva muller, fills i mare.ref name=acmcb/ Va rebre permís per treballar amb el doctor Joan Puig i Sureda i amb [[Jaume Pi i Figueras]], a l'[[Hospital de Sant Pau]] i a la [[Clínica Corachan]].ref name=anoia/ Fou delegat de la ''American Society of Plastic and Reconstructive Surgery'' (1950-52).ref name=comb/ Fou membre fundador i primer president de la [[Societat Catalana de Cirurgia Plàstica i Estètica]], llavors secció de l'[[Acadèmia de Ciències Mèdiques de Catalunya i de Balears]] (1961-1965).ref name=acmcb/ A partir del 1962 va col·laborar amb [[Josep Alsina i Bofill]] en la creació d'un programa d'activitats de la [[Societat Catalana de Biologia]].ref name=anoia/ref name=gec/

Va ser un dels fundadors del [[moviment escolta]] a Catalunya, juntament amb [[Josep Maria Batista i Roca]], i practicà l'excursionisme.ref name=BisbalMiret/ Fou un dels promotors dels [[Minyons de Muntanya]] creats el 1927 i fou membre del [[Centre Excursionista de Catalunya]]. Com a metge, publicà escrits dirigits al públic excursionista.ref name=anoia/ El juliol de 1932 va obrir la ''via Gabarró'', una nova via d'accés a la [[Pica d'Estats]] per un camí diferent del clàssic del Port de Sotllo.ref name=alpinesRevista Excursionisme, número 347, pàgina 32, any 2008, [http://biografiesalpines.blogspot.com/2009/03/pere-gabarro-escac-al-cami-del-port-de.html Pere Gabarró, escac al camí del port de Sotllo]/ref

Va morir el 4 de maig del 1980 a Barcelona, després de nedar a les piscines del [[Club Natació Barcelona]].ref name=acmcb/

== Reconeixements ==
Una muntanya de 3.115 metres, situada entre [[Alins]] i l'[[Arieja]], prop de la Pica d'Estats, va ser anomenada [[Punta de Gabarró]] en el seu honor.ref name=acmcb/

A Igualada hi ha un carrer anomenat en honor seu, segons acord del ple municipal del 30 de desembre del 1985,ref name=revista/ i els premis Ciutat d'Igualada inclouen el premi d'Investigació Sanitària Pere Gabarró.refAnoia Diari, 17 juny 2009, [http://www.anoiadiari.cat/noticia/pere-gabarro-pare-de-la-cirurgia-plastica-a-principis-del-segle-xx Pere Gabarró, pare de la cirurgia plàstica a principis del segle XX]/ref 

El [[Col·legi Oficial de Metges de Barcelona]] va declarar el 2009 com l'any del metge Pere Gabarró i Garcia.ref name=combtv/

== Obres ==
* ''Pel país dels fiords. Viatge per Noruega'' (1930)ref name=gec/
* ''Com cal auxiliar un ferit'' (1930 i 1934)
* ''Les publicacions científiques i la llengua catalana. En defensa de l’ús exclusiu del català en totes les publicacions de la Societat de Cirurgia de Catalunya'' (1933)
* ''Una plàstia important de la cara'' (1933)
* ''La cirugía plástica y estética y la cirugía general'' (1947)
* ''La cirugía plástica en el tratamiento de los cánceres faciales'' (1955)
* ''Estado actual de la cirugía plástica'' (1955)
* ''Visió gràfica dels Pirineus de Lleida'' (1973)

== Referències ==
{{Referències|2}}

==Enllaços externs ==
*[http://www.galeriametges.cat/galeria-fitxa.php?icod=HK Dr. Pere Gabarró i Garcia - '''Galeria de Metges Catalans del COMB''']

{{ORDENA:Gabarro Garcia, Pere}}
[[Categoria:Igualadins]]
[[Categoria:Metges catalans]]
[[Categoria:Estudiants de farmàcia de la UB]]
[[Categoria:Estudiants de medicina de la UB]]
[[Categoria:Professors de la Universitat de Barcelona]]
[[Categoria:Escoltes catalans]]
[[Categoria:Alpinistes catalans del sud]]</text>
      <sha1>0evdhy7cd6e4x8jee5az1c5s00l6pmq</sha1>
      <model>wikitext</model>
      <format>text/x-wiki</format>
    </revision>
  </page>