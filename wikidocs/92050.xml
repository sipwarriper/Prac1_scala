<page>
    <title>Bertolt Brecht</title>
    <ns>0</ns>
    <id>92050</id>
    <revision>
      <id>13662573</id>
      <parentid>13319742</parentid>
      <timestamp>2014-06-23T23:04:36Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Bertolt-Brecht.jpg|thumb|right|Bertolt Brecht]]
'''Eugen Berthold Friedrich Brecht''', més conegut com a '''Bertolt Brecht''' ([[Augsburg]], [[10 de febrer]] de [[1898]] – [[Berlín]], [[14 d'agost]] de [[1956]]) va ser un dels dramaturgs i poetes [[Alemanya|alemanys]] més influents del [[segle XX]]. Fou guardonat repetides vegades, tant a l'[[República Democràtica d'Alemanya|Alemanya de l'Est]] com a la de l'[[Alemanya Occidental|Oest]], així com internacionalment.

== Vida i obra ==
Fill de Bertolt Friedrich Brecht i de Sofie Brecht, Bertolt va assistir a l'escola primària des de [[1908]], i a l'escola secundària a Augsburg fins al [[1917]]. A continuació va començar a estudiar medicina a [[Munic]], però va haver d'interrompre els seus estudis l'any següent, ja que el van cridar a files com a soldat sanitari en un hospital militar durant la [[Primera Guerra Mundial]]. Durant aquest temps va conèixer Paula Banholzer, la qual va donar llum al seu fill Frank el [[1919]]. Tot fent de soldat alemany, en Frank cauria a [[Rússia]] el [[1943]] durant la [[Segona Guerra Mundial]].

=== Inicis ===
A partir de [[1920]], Brecht va viatjar sovint a Berlín, on va establir relacions amb gent del teatre i de l'escena literària. El [[1924]] es va traslladar definitivament a Berlín. Al principi va treballar en aquesta ciutat juntament amb [[Carl Zuckmayer]] com a dramaturg al ''Deutsches Theater'' de [[Max Reinhardt]]. L'any [[1922]] es va casar amb l'actriu de teatre i cantant d'òpera [[Marianne Zoff]]. A partir d'aquell moment, el jove artista va tenir papers al ''Münchner Kammerspiele'' i al ''Deutsches Theater'' de Berlín. Un any més tard van tenir una filla, Hanne. Poc després va conèixer la que posteriorment seria la seva segona esposa, [[Helene Weigel]]. El [[1924]] va néixer el seu segon fill, Stefan, i tres anys més tard es va divorciar de Marianne Zoff. El 1929 es va casar amb Helene Weigel, matrimoni del que va tenir una filla, Barbara.

Des de [[1926]] va tenir freqüents contactes amb artistes [[socialisme|socialistes]], els quals van influir àmpliament en la seva ideologia. Les seves primeres obres ja van tenir alguna característica de la seva interpretació de [[Hegel]], les obres del qual va conèixer des de la seva primera joventut, així com dels seus estudis de les obres de [[Karl Marx]]. Als 29 anys va publicar la seva primera col·lecció de poemes ''Devocionari domèstic'', un any més tard va obtenir el major èxit de teatre de la [[República de Weimar]] amb [[L'òpera dels tres rals]] (''Die Dreigroschenoper''), amb música de [[Kurt Weill]].

Brecht sempre va voler influenciar al públic amb les seves actuacions, per això emprava recursos diversos, com per exemple anècdotes, la ràdio, el teatre, i fins i tot el cinema, a través dels quals podia arribar al públic corresponent. El seu objectiu era el de contribuir al canvi social. Mostra d'aquesta voluntat la trobem ja a les seves primeres obres com ''Baal'', ''Tambors en la nit'' i en la seva col·lecció de poemes ''Devocionari domèstic''. ''L'òpera dels tres rals'', per exemple, critica l'ordre [[burgesia|burgès]], del que Brecht es burla representant-lo com una societat de delinqüents. Aquesta obra va ser duta al cinema en 1931 sota la direcció de [[Georg Wilhelm Pabst]] i amb la participació de diversos dels artistes que havien protagonitzat l'obra de teatre original.

Un any després, Brecht va portar a terme un projecte de difusió de les seves idees [[comunisme|comunistes]] a través del cinema. ''Kuhle Wampe'' (''A qui pertany el món?''), dirigida per Slatan Dudow i amb música de [[Hanns Eisler]], mostra les opcions que el comunisme pot oferir a un poble alemany colpejat per la crisi de la República de Weimar. La pel·lícula va ser prohibida un any després, quan el règim [[nazi]] va arribar al poder a Alemanya, mantenint-se la prohibició durant el període de [[1933]] a [[1945]].

===Exili ===
[[Fitxer:Cremer Brecht 2006.jpg|thumb|right|Estàtua de Bertold Brecht per Fritz Cremer]]
A principis de 1933, la representació de l'obra ''La presa de mesures'' va ser interrompuda per la policia i els organitzadors van ser acusats d'alta traïció. El 28 de febrer —un dia després de l'[[incendi del Reichstag]]— Brecht amb la seva família i amics va abandonar Berlín i van fugir a través de [[Praga]], [[Viena]] i [[Zurich]] cap a [[Skovsbostrand]] ([[Dinamarca]]), on va passar cinc anys. El maig de 1933, tots els seus llibres van ser cremats en públic pels [[nacionalsocialisme|nacionalsocialistes]].

L'exili de Brecht va ser segurament el moment més dur de la seva vida, però tanmateix, durant aquest període, va escriure algunes de les seves millors obres. Trobant-se en una situació econòmica difícil, va haver de viatjar a [[Londres]], [[París]], i fins i tot a [[Nova York]], perquè se li permetés la representació de les seves obres. A part de les seves obres teatrals, va escriure també contribucions per a diverses revistes d'emigrants.

L'any [[1939]] va abandonar Dinamarca, per viure durant un any a una granja prop d'[[Estocolm]] i l'abril de [[1940]] va fugir cap a [[Hèlsinki]]. Durant aquesta època va escriure la ''La vida de Galilei''. En aquesta obra de teatre va retratar en part la seva pròpia situació a la societat: [[Galileu Galilei|Galilei]] mai es dirigeix directament contra l'Església, en aquest cas la inquisició l'hagués pogut titllar d'heretge. Brecht va actuar de manera semblant durant el seu exili: mai es va pronunciar explícitament crític contra l'autoritat, l'estat i la societat, sinó sempre d'una manera subliminal; amb la justa crítica per a no arribar a ser màrtir de les seves pròpies idees.

L'estiu de [[1941]] va viatjar a través de [[Moscou]] en l'exprés [[transiberià]] cap a [[Vladivostok]]. Des de l'Est de l'[[URSS]] va viatjar en vaixell a [[Califòrnia]] (Estats Units), on es va establir a [[Santa Mónica]], a prop de [[Hollywood]], i es va proposar treballar en la indústria cinematogràfica.

Ho va aconseguir tan sols en part. A més, va organitzar algunes representacions teatrals menors, en la majoria dels casos a escenaris d'emigrants. Amb prou feina va tenir ocasió d'actuar políticament. Es va descriure a si mateix com un mestre sense alumnes, ja que els nord-americans no semblaven estar interessats en el seu treball. Per tant va decidir concentrar-se únicament en les seves obres majors, com ''La vida de Galilei'' que va ser estrenada el [[9 de setembre]] de 1943 al teatre de Zurich.

Ja finalitzada la Segona Guerra Mundial, la seva situació no millora: el [[Maccarthisme]] obre una Cacera de Bruixes contra els intel·lectuals i artistes d'idees comunistes,ref{{Ref-llibre |cognom=Gordon |nom=Bernard |títol=Hollywood Exile, Or How I Learned to Love the Blacklist |url=http://books.google.cat/books?id=m91WYFCk5hoCpg=PR10dq=Bertolt+Brecht+blacklisthl=caei=a8yHTaXGLMTOswbFyeyoDAsa=Xoi=book_resultct=resultresnum=1ved=0CC0Q6AEwAA#v=onepageq=Bertolt%20Brecht%20blacklistf=false |llengua=anglès |editorial=University of Texas Press |data=2001 |pàgines=p.X |isbn=0292728336}}/ref i les autoritats dels Estats Units, que atribuïen a Brecht idees comunistes, van fer que el [[30 d'octubre]] de [[1947]] el [[Comitè d'Activitats Antiamericanes]] l'interrogués. L'endemà (durant l'estrena de ''La vida de Galilei'' a Nova York) Brecht va fugir dels [[Estats Units]] i va viatjar a través de París cap a Zuric. Allí va passar un any, ja que [[Suïssa]] era l'únic país on podia viatjar, car li havia estat prohibida l'entrada a Alemanya Occidental. Tres anys després va obtenir la nacionalitat [[Àustria|austríaca]].

A començaments de [[1949]] es va traslladar, amb un passaport [[República Txeca|txec]] i travessant Praga cap a [[Berlín Est|Berlín de l'Est]]. Va viure a la Casa de Brecht i va ser director general del ''Deutsches Theater''. La tardor del mateix any va fundar, juntament amb Helene Weigel, el ''[[Berliner Ensemble]]''. A continuació va treballar d'una manera molt compromesa per al teatre i va tenir fins i tot algunes actuacions per invitació a algunes capitals europees occidentals. Aquest fet li va causar tensions amb direcció ''Sozialistische Einheitspartei Deutschlands'' ([[Partit Socialista Unificat d'Alemanya]]) així com amb representants de la burocràcia cultural i de la vida del teatre, i diverses obres seves van ser rebutjades.

El [[1954]] fou guardonat amb el [[Premi Lenin de la Pau entre els pobles]].

El maig de [[1956]], Brecht va ingressar a l'hospital ''Charité'' de Berlín malalt d'una grip. Va morir el [[14 d'agost]] d'aquest mateix any a Berlín a causa d'un [[atac de cor]].

==Referències==
references /

== Enllaços externs ==
{{Projectes germans
 |Viccionari=
 |Viquidites= Bertolt Brecht
 |Commons= Bertolt Brecht
 |Viquillibres=
 |Viquitexts=
 |Viquiversitat=
 |Viquinotícies=
 |Viquiespècies=
}}
* [http://www.mallorcaweb.com/magteatre/poesiaalemanya/brecht.html Selecció de poemes]

{{Autoritat}}
{{ORDENA:Brecht, Bertolt}}
[[Categoria:Escriptors alemanys en alemany]]
[[Categoria:Poetes alemanys en alemany]]
[[Categoria:Socialistes alemanys]]
[[Categoria:Comunistes alemanys]]
[[Categoria:Dramaturgs alemanys]]
[[Categoria:Dramaturgs en alemany]]
[[Categoria:Bavaresos]]
[[Categoria:Premi Lenin de la Pau entre els pobles]]
[[Categoria:Crítics literaris alemanys]]
[[Categoria:Exiliats del nazisme]]</text>
      <sha1>h8jenqqbkzaz5oxhkuf6mrasl5g0gn9</sha1>
      <model>wikitext</model>
      <format>text/x-wiki</format>
    </revision>
  </page>