<page>
    <title>Poble Espanyol de Barcelona</title>
    <ns>0</ns>
    <id>142702</id>
    <revision>
      <id>13808837</id>
      <parentid>13365217</parentid>
      <timestamp>2014-07-13T05:46:10Z</timestamp>
      <contributor>
        <username>Kippelboy</username>
        <id>5309</id>
      </contributor>
      <comment>/* Museu Fran Daurel */</comment>
      <text>{{Museu
 |nom = Poble Espanyol de Barcelona
 |nom_nadiu = 
 |imatge = Portas de Ávila.jpg
 |imatge_mida = 300px
 |imatge_peu = Porta de Àvila, entrada principal a Poble Espanyol
 |mapa_nom = Barcelona
 |latitud = 41.2284
 |longitud = 2.8492
 |fundat = [[1929]]
 |dissolt = 
 |localització = [[Barcelona]]
 |àmbit = Museu Arquitectònic
 |superfície = 42.000 m² aprox
 |director = [[Anton Vidal]]
 |xarxa = 
 |transport_public = [[Estació de Plaça Espanya]]br([[Línia 1 del Metro de Barcelona|L1]] de [[Metro de Barcelona|Metro]])br[[Estació de Plaça Espanya]]br([[Línia 3 del Metro de Barcelona|L3]] de [[Metro de Barcelona|Metro]])
 |web = [http://www,poble-espanyol.com/index.htm wwwpoble-espanyol.com]
}}
El '''Poble Espanyol''' és un [[museu]] arquitectònic situat en una de les zones més emblemàtiques de [[Barcelona]] i a pocs metres de les Fonts de Montjuïc. Es tracta d'un dels majors atractius de la ciutat pel conjunt únic que ofereix [[art contemporani]], [[arquitectura]], [[artesania]] i [[gastronomia]] en un mateix entorn.

El recinte està integrat per 117 edificis a escala real, que componen un veritable poble ibèric amb els seus carrers, cases, places, teatre, escola, restaurants i tallers artesans.

== Història ==


El recinte va ser construït l’any 1929 amb motiu de l'[[Exposici%C3%B3_Internacional_de_Barcelona_de_1929|Exposició Internacional]], amb la idea d’esdevenir una síntesi de la riquesa arquitectònica i cultural d'Espanya. La idea va ser impulsada per l'arquitecte català [[Puig i Cadafalch]] i el projecte va ser realitzat pels arquitectes [[Francesc Folguera i Grassi|Francesc Folguera]] i [[Ramon Reventós i Farrarons|Ramon Reventós]], amb la participació del crític d'art [[Miquel Utrillo i Morlius|Miquel Utrillo]] i del pintor [[Xavier Nogués]].ref{{ref-llibre|cognom=Canela|nom=Mercè|títol=Un paseo por el Poble Espanyol|pàgines=8|lloc=Barcelona|editorial=Beta Editorial S.A.|any=1998|isbn=84-7091-369-7|consulta=10 febrer 2014}}/ref 

Els quatre professionals van fer diferents viatges per la Península per recollir el material iconogràfic que necessitaven. Durant el recorregut van fer centenars de fotografies, anotacions i dibuixos que els van permetre projectar el que volien. En total, els artistes van visitar mil sis-centes poblacions amb l'objectiu de construir no una col·lecció d'obres mestres de l'arquitectura espanyola, sinó un recinte que fos una síntesi de l'essència arquitectònica i cultural d'Espanya.

== Descripció ==

=== Comunitats autònomes ===


El Poble Espanyol compta amb 117 edificis de quinze de les actuals [[comunitats autònomes d'Espanya]]: [[Andalusia]], [[Aragó]], [[Astúries]], [[Cantàbria]], [[Castella - la Manxa|Castella - La Manxa]], [[Castella i Lleó]], [[Catalunya]], [[Comunitat Valenciana]], [[Extremadura]], [[Galícia]], [[Illes Balears]], [[Madrid]], [[Múrcia]], [[Navarra]], [[País Basc]]. 

No hi ha cap edifici de les actuals comunitats autònomes de [[La Rioja]] i [[Illes Canàries]]. Les Illes Canàries no compten amb representació perquè els quatre professionals responsables del projecte no van poder visitar-les per raons de pressupost.ref{{ref-llibre|cognom=Canela|nom=Mercè|títol=Un paseo por el Poble Espanyol|pàgines=12|lloc=Barcelona|editorial=Beta Editorial S.A.|any=1998|isbn=84-7091-369-7|consulta=10 febrer 2014}}/ref
[[Fitxer:Palacio de los Golfines.tif|thumb|250px|dreta|Poble Espanyol-Edificios]]






=== Llistat d'Edificis ===
Alguns dels 117 edificis que estan replicats al recinte són:
*Calle Cuna - Arcos de la Frontera Cádiz - Andalusia
*Torre d'Utebo - Utebo - Aragó
*Cangues d'Onís - Cangas de Onís - Astúries
*Casa Barreda - Santillana del Mar - Cantàbria
*El mirador - Sigüenza Guadalajara - Castella La Manxa
*Porta de San Vicente - Àvila - Castella i Lleó
*Navalcarnero - Navalcarnero Madrid - Madrid
*Casa dels Celdán - Múrcia
*Les Arcades - Sangüesa - Navarra
*Caserío Casa Arteche - Erandio Biscaia - País Basc
*Casa Son Berga - Palma de Mallorca - Illes Balears
*Paço de los Fefinhans - Cambados Ponteverda - Galícia
*Palau dels Golfines de Abajo - Càceres Extremadura
*La Jana - La Jana Castelló - Comunitat Valenciana
*Monestir romànic de Sant Miquel - Catalunya

== El Poble Espanyol en l'actualitat ==

Encara que estava previst enderrocar-lo després de l'Exposició Internacional, es va decidir conservar-lo a causa de la gran acceptació que va aconseguir. Per aquest motiu, s'han conservat les reproduccions dels carrers, places i façanes que conformen el Poble Espanyol. Dins del recinte se celebren diverses festes gastronòmiques, concerts a l'estiu, espectacles de flamenc, esdeveniments privats (casaments, celebracions), activitats infantils i festivals, entre d’altres.

A més a més, al seu interior hi treballen de forma regular una trentena d'artesans, els quals mostren en viu la fabricació dels seus productes, tals com vidre, cuir, ceràmica, joies, màscares, cistelleria, guitarres espanyoles, etc. També hi compta amb establiments de restauració. El recinte del Poble Espanyol és peatonal.


== Museu Fran Daurel ==
El Museu Fran Daurel és una col·lecció privada oberta al públic que acull més de 295 obres d'autors clau de l'art contemporani català i espanyol: [[Picasso]], [[Dalí]], [[Joan Miró i Ferrà|Miró]], [[Antoni Tàpies i Puig|Tàpies]], [[Miquel Barceló Artigues|Barceló]], [[Josep Guinovart i Bertran|Guinovart]] i Amat, entre molts altres. Pintures, escultures, tapissos, dibuixos i peces de ceràmica es concentren en aquest museu que inclou, a més, un jardí escultòric –amb 41 escultures de gran format–en què l'art i la natura es combinen harmònicament, Està gestionat per la Fundació Fran Daurel.ref name=puigpuig{{ref-publicació|cognom=Puig|nom=Arnau|títol=Col·leccionisme i fundacions|publicació=[[Revista Bonart]]|data=febrer i març 2014|pàgines=26-39|consulta=13 juliol 2014|enllaçautor=Arnau Puig|editorial=Bonart Publicacions|format=paper|any=2014}}/ref

=== Ceràmica Picasso ===
L'activitat ceramista de [[Pablo Picasso]] es concentra entre el 1947 i el 1962. Durant aquests anys, l'artista malagueny no es limita només a aprendre i utilitzar la tècnica tradicional de fer ceràmica, sinó que inclou una lectura personal, és a dir,  utilitza procediments inventats per ell mateix. Les peces que es poden contemplar al Museu Fran Daurel són sobretot dels anys 50 i 60. A través de la ceràmica, Picasso expressa tota mena de sentiments, especialment alegria. D'una banda, perquè ja havia passat la Segona Guerra Mundial i d'altra, pel naixement dels seus dos fills, Paloma i Claude. Aquesta alegria es percep en els rostres
humans somrients i en la presència d'animals d'inspiració infantil (composicions senzilles i esquemàtiques i colors primaris).

== Teatre ==
El Poble Espanyol disposa d'una sala de teatre que acull, periòdicament, espectacles pels més petits. Cada diumenge s’hi pot veure una proposta de teatre, dansa, música, pallassos o titelles que canvia cada mes. El teatre compta a més amb el Col·legi de Teatre de Barcelona.

== Activitats infantils ==
A més dels espectacles que cada setmana tenen lloc al teatre, el Poble Espanyol proposa altres activitats per a nens que tenen lloc en diversos espais del recinte: tallers (tots els diumenges al matí), TOT Festival de titelles (a finals de març), mostra de pessebres vivents per Nadal i diverses festes familiars al llarg de l'any (Carnestoltes, Santa Eulàlia, Festa Major, festes de la Mercè ...).

== Horaris d'obertura ==
Dilluns 09:00-20:00h.

Dimarts, Dimecres, Dijous i Diumenge 09:00-24:00h.

Divendres 09:00-03:00h.

Dissabte 09:00-04:00h.

== Referències ==
{{Referències}}

==Enllaços externs==
{{commonscat|Poble Espanyol}}

*[http://www.poble-espanyol.com/ca Poble Espanyol] 
* [http://www.fundaciofrandaurel.org/es/la-fundacio Museu Fran Daurel] 
* [http://www.coledeteatredebarcelona.com/ Col·legi de Teatre de Barcelona]
{{Llocs d'interès de Barcelona|Edificis i llocs singulars}}
{{coord|41|22|8.9|N|2|8|48.09|E|type:landmark_region:ES-CT|display=title}}!--Coordenades de la porta principal, obtingudes amb giswiki--

[[Categoria:Monuments d'interès local de Sants-Montjuïc]]
[[Categoria:Edificis del districte de Sants-Montjuïc]]</text>
      <sha1>a4sbab1nvvefkqmmtij3wc1m99it4fl</sha1>
      <model>wikitext</model>
      <format>text/x-wiki</format>
    </revision>
  </page>