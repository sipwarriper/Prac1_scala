<page>
    <title>Rada Suprema</title>
    <ns>0</ns>
    <id>139605</id>
    <revision>
      <id>13945844</id>
      <parentid>13770451</parentid>
      <timestamp>2014-08-17T07:21:49Z</timestamp>
      <contributor>
        <username>RotlinkBot</username>
        <id>151337</id>
      </contributor>
      <minor></minor>
      <comment>Bot: enllaç no actiu</comment>
      <text>[[File:Logo of the Verkhovna Rada of Ukraine.png|right|200px|thumb|Logotip de la Rada Suprema]]

La '''Rada Suprema''' (en [[ucraïnès]] ''Верховна Рада України, Verkhovna Rada Ukraïni'') o '''Consell Suprem''' és el nom oficial del parlament unicameral d'[[Ucraïna]]. Anteriorment va ser la màxima autoritat de la [[República Socialista Soviètica d'Ucraïna]]. És un parlament unicameral integrat per 450 diputats, que és presidida per un president. Es reuneix a l'edifici de la Rada Suprema d'Ucraïna a la capital d'Ucraïna [[Kíev]].

A les eleccions al Parlament d'Ucraïna, els escons es reparteixen entre totes els partits que aconsegueixen un mínim de 3% de vots arreu del país, utilitzant el [[mètode de Hamilton]] pel repartiment. Les [[eleccions al Parlament d'Ucraïna de 2007|últimes eleccions]] a la Rada Suprema d'Ucraïna es va celebrar el [[30 de setembre]] de [[2007]]. El 8 d'octubre de 2008 el president [[Víktor Iúsxenko]] va dissoldre el Parlament i convocà eleccions anticipades que finalment no es van dur a terme. 

== Nom ==

El nom Rada ([[ucraïnès]]: Рада) vol dir consell. Es va originar a la [[Rus' de Kíev]] i en el [[segle X]] representava un consell de [[boiar]]s.ref
{{ref-web|cognom=Padokh|nom=Y.|url=http://www.encyclopediaofukraine.com/display.asp?AddButton=pages\B\O\BoyarCouncil.htm|títol=Boyar Council (Consell de Boiars)|consulta=2007-10-13|obra=Encyclopedia of Ukraine}}/ref També va ser usat per els [[cosac]]s del [[Dnièper]], en els segles XVII i XIII per a les reunions on es prenien les decisions més importants i s'elegien nous consells per vot popular.ref
{{ref-web|url=http://www.encyclopediaofukraine.com/display.asp?linkPath=pages\G\E\GeneralMilitaryCouncil.htm|títol=General Military Council (Consell General Militar)|consulta=2007-10-13|obra=Encyclopedia of Ukraine}}/ref Aquest nom va ser utilitzat més tard pel Govern Revolucionari d'Ucraïna entre el 17 de març de [[1917]] i el 29 d'abril de [[1918]] ([[Rada Central]]).ref{{ref-web|cognom=Zhukovsky|nom=A.|url=http://www.encyclopediaofukraine.com/display.asp?AddButton=pages\C\E\CentralRada.htm|títol=Central Rada (Rada Central)|consulta=2007-10-13|obra=Encyclopedia of Ukraine}}/ref

Verkhovna (''suprema''), és la forma femenina de l'adjectiu верховний. Deriva de la paraula ucraïnesa верх que significa dalt.

== Història ==
[[Fitxer:Verkhovna rada kyiv.jpg|thumb|250px|Entrada a la Rada Suprema]]
=== Precursors ===
Els precursors de la Rada Suprema es troben en el [[Consell del Boiars]] (Боярська рада, ''Boiarska Rada'') de l'estat ucraïnès medieval (Rus' de Kíev) i les Rades o consells dels cosacs ucraïnesos, i més tard en la Rada Central fundada el 1917 pel Govern Revolucionari d'Ucraïna, que esdevendria la [[República Popular d'Ucraïna]] (Українська Народна Республіка, ''Ukraïnska Narodna Respúblika''), durant uns 3 anys d'independència del país. 

=== Rada Suprema de l'RSS d'Ucraïna ===
La Rada Suprema de l'[[RSS d'Ucraïna]] es va establir el [[1938]] com el Parlament nacional de la [[República Socialista Soviètica d'Ucraïna]]. Durant l'existència de la [[Unió Soviètica]], es van esdevenir 12 legislatures (скликання, ''sklýkannia'') de la Rada Suprema. A la dotzena legislatura, es va declarar la independència d'Ucraïna i aquesta legislatura va passar a ser la primera de la Ucraïna independent.

La primera convocatòria (скликання, ''sklýkannia''), és a dir, els primers membres de la primera legislatura de la Rada Suprema de la [[República Socialista Soviètica d'Ucraïna]] es va reunir per a la primera sessió el [[1938]]. El primer president oficial de la Rada Suprema fou [[Leonid Korníiets]] (Леоні́д Рома́нович Корніє́ць) el 1938. Hiorhyi o [[Georgi Piatakov]] fou el primer secretari del comitè central de la Ucraïna soviètica, elegit el 1918. També va ser elegit president de la Rada Suprema diverses vegades, però el 1937 va ser condemnat a mort pel govern de [[Stalin]]. Fou rehabilitat políticament a títol pòstum.ref{{ref-web|url=http://www.kmu.gov.ua/control/en/publish/article?art_id=1332923cat_id=1290711|títol=PYATAKOV Georgy (Yury) Leonidovych|consulta=2008-03-12|obra=Portal del Govern|editor=[[Consell de Ministres d'Ucraïna]]}}/ref

La primera veritable elecció per escollir diputats a la Rada Suprema d'Ucraïna es va celebrar [[eleccions al Parlament d'Ucraïna de 1990|el març de 1990]]. Encara que el Partit Comunista continuà tenint el control, es va formar l'anomenat [[Bloc Democràtic]] per nombrosos partits, incloent el [[Moviment Popular d'Ucraïna]] (Rukh), [[Comitè de Vigilància d'Helsinki d'Ucraïna]], el [[Partit Verd d'Ucraïna]], i molts altres. 

=== Rada Suprema d'Ucraïna ===
La Rada Suprema de l'[[RSS d'Ucraïna]] de la dotzena legislatura (скликання, ''sklýkannia'') va proclamar la sobirania estatal d'[[Ucraïna]] el [[16 de juliol]] de 1990, i va declarar la independència d'Ucraïna i la creació de l'Estat d'Ucraïna el [[24 d'agost]] de [[1991]], aproximadament a les 18:00 hora local. Aleshores, el President de la Rada Suprema d'Ucraïna era [[Leonid Kravtxuk]]. La Llei d'Independència d'Ucraïna es va aprovar per aclaparadora majoria en un referèndum nacional celebrat l'[[1 de desembre]] de 1991.

Així, la Rada Suprema de l'[[RSS d'Ucraïna]] va passar a ser una nova institució, la Rada Suprema d'Ucraïna. La [[Constitució d'Ucraïna]] va ser aprovada per la Rada Suprema d'Ucraïna de la XIII legislatura el [[28 de juny]] de [[1996]]. La catorzena legislatura del parlament passà a ser la tercera des de la independència. Es canvià oficialment la numeració de les legislatures, proclamant la dotzena legislatura la primera legislatura del parlament de la Ucraïna independent. Després de la [[Revolució Taronja]] van ser aprovades un conjunt d'esmenes a la Constitució el [[8 de desembre]] de [[2004]] per la Rada Suprema de la quarta (XV) convocatòria.

El gener de 2009 els diputats de la Rada Suprema retallaren el seu finançament en 118 milions de [[hrývnia]], en comparació amb l'any 2008 (enmig de les declaracions dels legisladors sobre la necessitat de retallar les despeses de govern per combatre l'actual crisi econòmica d'Ucraïna). Al principi el parlament retallà les despeses, però més tard, sota la pressió del govern, els legisladors també van retallar els seus sous. No obstant això a mitjans de juny el diari ''Delo'' revelà que durant una votació sobre la llei dels canvis en el pressupost estatal de 2009 (que proposa finançar la prestació d'insulina per malalts de diabetis amb l'increment d'un impost especial sobre la cervesa), els diputats de la Verkhovna Rada van presentar una esmena a la llei i incrementaren el pressupost de la Rada en 97 milions de hrývnia d'aquesta manera (fet públic per [[Oleh Liaixkó]], membre del [[Bloc Iúlia Timoixenko]]).ref name=beer[http://www.ukranews.com/eng/article/204588.html Yuschenko Vetoes Increased Excise On Beer], ''[[Ukrainian News Agency]]'', una agència privada de notícies (18 de juny de 2009)/refref[http://www.kyivpost.com/nation/43456 Yushchenko to veto increased excise on beer], ''[[Kyiv Post]]'' (16 de juny de 2009)/ref El president [[Víktor Iúsxenko]] va vetar la llei el [[18 de juny]] de 2009. El president va dir que els 100 milions de hrývnia dels impostos especials s'havien de donar al sector d'atenció a la salut i no pas a les despeses del propi Parlament. 

La facció del [[Bloc Iúlia Timoixenko]] té la intenció de proposar la supressió de la immunitat parlamentària el setembre de 2009.ref[http://www.ukranews.com/eng/article/215944.html Yulia Tymoshenko Bloc To Initiate Withdrawal Of Deputy Immunity In September], ''[[Ukrainian News Agency]]'' (21 d'agost de 2009)/ref

=== Miscel·lània, incidents ===
L'11 de setembre de 2009 es va organitzar fora de l'edifici de la Rada un campionat de llançament de micròfons entre els parlamentaris, organitzat pel sindicat independent dels mitjans de comunicació de Kíev, en resposta a un incident ocorregut l'[[1 de setembre]] de 2009, quan un diputat comunista va arrabassar un micròfon a un reporter de la STB i el va llençar escales avall. Hi participaren molts diputats.ref[http://www.interfax.com.ua/eng/main/20118/ Microphone throwing championship for MPs held near Ukrainian parliament], ''[[Interfax-Ukraine]]'' (11 de setembre de 2009)/ref

== Ubicació ==
La Rada Suprema d'Ucraïna es troba en un edifici d'estil neoclàssic soviètic del 1939, dissenyat per l'arquitecte ucraïnès [[Volodýmyr Zabolotnyi]] (Володи́мир Гна́тович Заболо́тний, ''Volodýmyr Hnàtovytx Zabolotnyi'') i emplaçat al carrer de Mykhailo Hruixevskyi (Вулиця Михайла Грушевського, ''vúlytsia Mykhaila Hruixévskoho'') de [[Kíev]]. L'edifici limita amb un parc pintoresc i el palau de Maríyinskyi, Maríïnskyi o de Maria (Маріїнський палац, ''Maríïnskyi Palats''), dissenyat per [[Bartolomeo Rastrelli]] el [[segle XVIII]] i que serveix de residència oficial del [[president d'Ucraïna]].

Després del trasllat de la capital de l'[[RSS d'Ucraïna]] de [[Khàrkiv]] a Kíev el [[1934]] foren planejats un conjunt d'edificis oficials. El 1936 el concurs per a la construcció del nou edifici del parlament va ser guanyat per l'arquitecte [[Volodýmyr Zabolotnyi]]. La construcció de l'edifici original va ser realitzada el 1936-38, però fou destruït durant la [[Segona Guerra Mundial]]. Fou reconstruït en el seu estil original entre 1945 i 1947, amb una cúpula de vidre un metre més alt que l'original.

== Missió i autoritat ==
La Rada Suprema d'Ucraïna és l'únic òrgan de poder legislatiu a Ucraïna. El Parlament determina els principis de la política interior i exterior, introdueix modificacions en la Constitució d'Ucraïna, aprova lleis, aprova el pressupost de l'Estat, designa les eleccions del [[president d'Ucraïna]], nomena el seu president, declara la guerra i la pau, nomena el [[primer ministre d'Ucraïna]], nomena o aprova el nomenament de determinats funcionaris, designa la tercera part del [[Tribunal Constitucional d'Ucraïna]], tria als jutges per a condicions permanents, ratifica i denuncia els tractats internacionals, i exerceix certes funcions de control.

== Composició ==
La Rada Suprema d'Ucraïna està formada per 450 diputats nacionals (народний депутат) elegits sobre la base del sufragi universal, igual i directe, mitjançant votació secreta.

Les legislatures del parlament (скликання, ''sklýkannia'') o els mandats dels diputats duren 4 anys. El parlament és presidit per el ''Holovà'' (Голова Верховної Ради України), és a dir, el Cap o President (''Speaker'' en [[anglès]], o ''Chairman'', com ho anomenen en la pàgina oficial de la Rada en [[anglès]]). [[Oleksandr Turchynov]] (Олекса́ндр Валенти́нович Турчи́нов) és l'onzè President del Parlament des del 22 de febrer del 2014. 

Els diputats tenen plena immunitat legal personal durant la durada del mandat. D'una banda, això pot ajudar a algunes persones a evitar la responsabilitat penal, d'altra banda, la immunitat serveix de garantia per a l'existència d'oposició política. En els casos greus de mala conducta, el fiscal general d'Ucraïna o el cap de la Cort Suprema d'Ucraïna pot demanar que es revoqui la immunitat d'un diputat, i la decisió de revocar correspon a la Rada Suprema.

== Legislatures ==
Les legislatures (скликання, ''sklýkannia'') del parlament d'Ucraïna són les següents:
* I Legislatura (1990—1994)
* II Legislatura (1994—1998)
* III Legislatura (1998—2002)
* IV Legislatura (2002—2006)
* V Legislatura (2006—2007)
* VI Legislatura (2007—2012)

== Referències ==
{{referències|2}}

== Enllaços externs ==
{{Projectes germans|commons=Verkhovna Rada}}
* [https://archive.is/20120712202840/portal.rada.gov.ua/rada/control/en/index Pàgina oficial de la Verkhovna Rada] (en [[ucraïnès]], [[rus]] i [[anglès]])
* [http://www.golos.com.ua/ Diari oficial de la Rada Suprema, ''Holos Ukrayin·y'' (La Veu d'Ucraïna)] {{uk}}{{ru}} 
* [http://www.viche.info/ Revista oficial de la Rada Suprema, ''Vitxe'' o Assemblea (Журнал Верховної Ради України «Віче» / Viche – Magazine of the Supreme Rada of Ukraine)] {{uk}}{{en}} 

{{coord|50|26|50.3|N|30|32|12.6|E|type:landmark_region:UA|display=title}}

{{Autoritat}}
[[Categoria:Política d'Ucraïna]]
[[Categoria:Parlaments d'Europa]]
[[Categoria:Kíev]]</text>
      <sha1>hktnn94do1amrvm73ict2ijhhlfl3am</sha1>
      <model>wikitext</model>
      <format>text/x-wiki</format>
    </revision>
  </page>