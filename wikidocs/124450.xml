<page>
    <title>Geopolítica</title>
    <ns>0</ns>
    <id>124450</id>
    <revision>
      <id>13839490</id>
      <parentid>13614096</parentid>
      <timestamp>2014-07-16T02:11:06Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>La '''geopolítica''' és una branca de la [[geografia]] que estudia les actuacions i estratègies del Poder, ja siga el dels [[Estat]]s, de les grans organitzacions internacionals o qualsevol altra forma de poder, en l'àmbit geogràfic.

Cal diferenciar-la de la [[geografía política]], més orientada a l'estudi i descripció de les realitats geogràfiques, conseqüència de l'actuació [[política]].

== Història ==
=== Orígens ===

El terme ''geopolitica'' fou utilitzat inicialment pel professor suec [[Rudolf Kjellén]], cap al [[1905]], en un curs intitulat ''Les grans potències del present''. Aquest és inspirat per les teories del geògraf alemany [[Friedrich Ratzel]] (1844-1904), que és reconegut com l'iniciador de la [[teoria]] geopolítica amb obres com ''Antropogeographie'', i sobretot ''Politische Geographie'', publicada el [[1897]].

=== La primera meitat del [[segle XX]] ===

En aquest període el concepte de geopolítica és emprat per estaments universitaris i militars per bastir algunes teories de la distribució del domini mundial.

Del cantó alemany Friedrich Ratzel, amb la teoria del ''[[Lebensraum]]'', terme sovint traduït com a 'espai vital', inicia una línia de pensament que, amb la contribució d'alguns teòrics militars, com el general alemany [[Karl Haushofer]] (1869-1946), contribueix a justificar les agressions del Tercer Reich, que menen a la [[Segona Guerra Mundial]]. 

Al [[Regne Unit]], l'almirall [[Halford Mackinder]] (1861-1947), l'any [[1904]] formula la [[teoria del Heartland]], que descriu les terres de l'[[Europa]] Central com el pivot geogràfic del món, i dibuixa aquest espai com el domini bàsic per al control del món.
 
L'estato-unidenc [[Alfred Thayer Mahan]] (1840-1914), en canvi, insisteix en la importància del domini del mar. 

=== La segona meitat del segle XX ===

Durant dos o tres decennis el terme geopolítica desapareix del vocabulari [[científic]] i militar, degut a l'associació que se'n fa amb els desastres de la [[guerra]] i la seva utilització preferent al camp [[nazi]].

A partir dels anys setanta, a [[França]], el geògraf [[Yves Lacoste]] inicia una aproximació a la geopolítica des d'un angle absolutament diferent amb la publicació de la revista ''Hérodote'', on els diferents autors contemplen les realitats geogràfiques des de punts de vista socials i populars, i més crítics amb el poder.

=== Segle XXI ===

Més recentment la geopolítica torna a aparèixer als mitjans de comunicació, igualment que en diversos estaments universitaris i centres d'estudi privats. Una de les principals motivacions és l'estudi de les estratègies de les diferents potències, establertes o emergents, per a assegurar el subministrament o el control de les reserves enrgètiques del [[planeta]], així com de la resta de [[recursos naturals]] i produccions alimentàries.


== Crítica ==

Des de postures crítiques amb la geopolítica, com ara el [[marxisme]], se subratlla que, en comptes de disciplina científica pròpiament dita, es tracta bàsicament d'un constructe ideològic [[obscurantisme|obscurantista]], irracionalista i eurocèntric, al servei de l'imperialisme, avui com abans. Segons aquests corrents crítics: 
* La geopolítica tendeix a un reduccionisme geografista extrem que es presenta com a ''fet inqüestionable'' i que desdenya les explicacions històriques, socioeconòmiques i politicoideològiques com a ideologia o autoengany. 
* Segons la geopolítica, doncs, els conflictes entre estats o blocs d'estats, les opcions estratègiques dels règims, les grans tendències principals observables en cada època, etc., no es deurien pas a motius socioeconòmics ni político-ideològics, ni respondrien a la voluntat dels homes en condicions històriques concretes, sinó que, en darrera instància almenys, serien el resultat inevitable d'una sobredeterminació geogràfica de caràcter ahistòric i fatal. 
* D'aquesta manera, la geopolítica oculta les motivacions reals de l'imperialisme de les grans potències, juntament amb l'explotació de classe que hi subjau, i impedeix entendre la realitat i, doncs, canviar-la en un sentit progressista.
* El contingut de la geopolítica és especulatiu i indemostrable; cada escola nacional ha construït la teoria d'acord amb els interessos estratègics propis, no pas d'acord amb l'observació de la realitat. 
* Totes aquestes característiques són compartides per la totalitat d'escoles geopolítiques; la doctrina geopolítica d'un Mackinder o d'un Mahan no era pas millor que la dels nazis, en cap sentit. 
* És cert que la geopolítica fou abandonada perquè arrossegava la fortor de sofre que hi havia abocat el nazisme; però, en realitat, la fortor de sofre és consubstancial a la geopolítica, i és precisament aquesta la causa de la seva rehabilitació: és una branca de la rehabilitació de l'imperialisme clàssic, de l'eurocentrisme i de l'assalt a la raó.

Siga com siga, el cas és que avui dia la geopolítica està de moda, i hom parla de ''geopolítica'' de manera excessivament acrítica, és a dir, sense plantejar-se el que comporta adoptar aquesta òptica. També és prou habitual que se'n parle abusivament: sovint s'aplica el terme allà on caldria parlar, simplement, de geografia política o humana, o bé simplement d'estratègia. També s'aplica frívolament: hi ha treballs que analitzen --seriosament-- la ''geopolítica'' (o fins i tot la ''geoestratègia'') dels camps poliesportius de poble.

== Enllaços externs ==
* [http://www.geopolitics.ch/en/icgs.htm Ineternational Centre for Geopolitical Studies]{{en}}
* [http://www.geopolitique.net Institut français de Geopolitique] {{fr}}
* [http://www.phantasmatagroup.com/igra.htm International Geopolitics Reporters Association (I.G.R.A.)]Asociación internacional de profesionales especializados en geopolítica.
* [http://www.phantasmatagroup.com/geopoliticsreport.htm Geopolitics Report]Publicación oficial de I.G.R.A.
{{Autoritat}}

{{ORDENA:Geopolitica}}	!--ORDENA generat per bot--
[[Categoria:Geografia humana]]
[[Categoria:Geografia política]]</text>
      <sha1>04un0jdtka3440qnhii7fvozux5y4bj</sha1>
      <model>wikitext</model>
      <format>text/x-wiki</format>
    </revision>
  </page>