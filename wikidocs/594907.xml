<page>
    <title>Mario Merz</title>
    <ns>0</ns>
    <id>594907</id>
    <revision>
      <id>13761940</id>
      <parentid>13693673</parentid>
      <timestamp>2014-07-07T08:42:04Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: és corva, tot  és corba, tot</comment>
      <text>{{Infotaula d'artista 
| nom             = Mario Merz
| sexe            = !-- si és dona completar amb dona, si no deixar en blanc --
| imatge          = 
| mida_imatge     = !-- Completeu-ho només si la imatge és inferior a 220px --
| peu             = 
| nom_naixement   = 
| nacionalitat    = {{ITA}}
| data_naixement  = {{Data naixement|1925|01|01}}
| lloc_naixement  = [[Milà]]
| data_defuncio   = {{Data defunció i edat|2003|11|09|1925|01|01}}
| lloc_defuncio   = [[Torí]]
| esposa          = [[Marisa Merz]]
| art             = [[escultura]] i [[pintura]]
| moviment        = [[Arte Povera]]
| educacio        = 
| obresdestacades = 
| patrons         = 
| influenciatper  = 
| influi          = 
| premis          = 
| elegit          =
| signatura       = 
| lloc web        =
| imatgeobra      = KMM Merz 01.JPG
| peuobra         = Igloo di pietra (1982), 
}}
'''Mario Merz''' ([[Milà]], 1 de gener de 1925 - [[Torí]], 9 de novembre de 2003) fou un artista italià relacionat amb l'[[Arte Povera]], marit de la també escultora de l'arte povera [[Marisa Merz]] (1931, [[Torí]])

Començà a dibuixar durant la [[Segona Guerra Mundial]], i fou detingut per les seves activitats amb el grup antifeixista [[Giustizia e Libertà]]. Als anys seixanta, l'obra de Merz, que empra energia, llum i matèria, se situa en el moviment que [[Germano Celant]] va denominar [[Arte Povera]], un dels més influents de l'[[art italià]] del [[segle XX]] junt amb el [[Futurisme|futurisme]]. Merz va experimentar amb el traçat continu, evitant aixecar el [[llapis]] del paper fins que considerava acabada la seva obra. Va explorar també la relació entre la natura i el subjecte fins que va protagonitzar les seves primeres exposicions individuals al [[Torí]] culturalment incendiari dels anys cinquanta del segle XX, en un clima alimentat per escriptors com [[Cesare Pavese]], [[Elio Vittorini]] o [[Ezra Pound]]. Merz és especialment conegut per les seves construccions d'iglús formats amb materials diversos, i per la utilització de la sèrie de [[Fibonacci]], que emprà sovint en instal·lacions amb [[Tub de neó|tubs de neó]]. La seva obra està influenciada per la de la seva esposa, Marisa Merz, a qui va conèixer mentre estudiava a Torí durant els anys 50. Ambdós són figures destacades de l'arte povera, i s'influenciaren mútuament.

==Obra==
Merz va deixar de banda la subjectivitat de l'[[expressionisme abstracte]] a favor d'obrir l'art a l'espai exterior: una [[llavor]] o una fulla al vent esdevé un univers en les seves teles. Des de mitjan anys 60 del segle XX, les seves pintures reflectien el seu desig d'explorar la transmissió de l'energia d'allò orgànic a allò inorgànic, una curiositat que el va portar a crear obres amb tubs de neó aplicats a objectes quotidians, com paraigües, un vidre, una ampolla o el seu propi impermeable. Merz i els seus companys van establir les línies mestres d'una nova aproximació a l'art italià en un món globalitzat, partint de la base de no entendre els ''[[Ready-made|ready-made]]'' com ''coses'' (almenys des del punt de vista que el [[Nouveau réalisme]] francès preveia).

[[Fitxer:Fibonacci.JPG|thumbnail|esquerra|La sèrie de Fibonacci en una fàbrica a [[Turku]], [[Finlàndia]]]]
Moltes de les seves instal·lacions contenen paraules o números en tubs de neó. Els números segueixen la progressió de [[Leonardo Fibonacci]].ref name=RobertaSmith{{citar ref |títol =Mario Merz, 78, an Italian Installation Artist |editor =Roberta Smith |obra =New York Times |data =13 novembre 2003 |url =http://www.nytimes.com/2003/11/13/arts/mario-merz-78-an-italian-installation-artist.html }}/ref Des de 1969, Merz va emprar la seqüència de Fibonacci en [[Performance|performances]] in instal·lacions per tal de representar els principis universals de la creació i el creixement. En són exemples les seves instal·lacions al [[museu Guggenheim de Nova York]] (1971), Torí (1984) o els neons instal·lats sobre una pila de diaris a la galeria [[Capodimonte]] de [[Nàpols]] (1987)ref {{citar ref |títol =Obituary: Mario Merz |editor =Christopher Masters |obra =The Guardian |data =13 novembre 2003 |url =http://www.guardian.co.uk/news/2003/nov/13/guardianobituaries.italy  }}/ref L'any 1972 va il·lustrar la progressió de Fibonaci amb una sèrie de fotografies del menjador dels treballadors d'una fàbrica i d'un restaurant que progressivament s'anava omplint de clients. En un espectacle a la John Weber Gallery de Nova York l'any 1973, va expressar la sèrie de Fibonacci emprant un conjunt de taules modulars.ref name=RobertaSmith / L'any 1990 va expressar la mateixa seqüència a [[Prato]], prop de [[Florència]], mitjançant una espiral de 24 metres feta de bastons, ferro i paper.

Merz estava fascinat per l'[[arquitectura]]: el seu pare era arquitecte i al seu torn ell admirava els constructors de [[gratacel|gratacels]] de [[Nova York]]. Aquesta sensibilitat es reflectí en el seu art, interessat en la relació entre l'espai i l'humà que l'habita. Creà grans espais de caràcter humà, íntim i natural tot sentint-se intrigat tant per allò poderós com per allò menut. L'any 1968 va començar a treballar en els seus famosos [[iglú|iglús]], revelant les característiques prehistòriques i tribals que romanen amagades en l'espai i el temps contemporani i entenent la mobilitat de l'habitatge [[nòmada]] com una [[metàfora]] ideal per l'espai de l'artista.ref {{citar ref |títol =Mario Merz, September 18, 2008 - January 6, 2009 |editor =Gladstone Gallery |obra = |data =2008 |url =http://www.gladstonegallery.com/release_merz_2008.htm }}/ref Les paraules elaborades amb tubs de neó als seus iglús són característiques de la fraseologia italiana, que van més enllà dels típics eslògans per esdevenir la veu del seu temps en la història. Per exemple, el seu primer iglú, obra de 1968, estava decorat amb una frase del general Vo Nguyen Giap del [[Vietnam]] del Nord: ''Si l'enemic aplega les seves forces, perd terreny; si es dispersa, perd força''. En el moment de la seva primera exposició individual als [[Estats Units d'Amèrica|Estats Units]] ([[Walker Art Center]], 1972), Merz havia afegit diaris, animals arquetípics i motocicletes a la seva [[iconografia]]. Més endavant hi afegí la taula, simbolitzant un lloc per la necessitat humana d'interacció i satisfacció.ref[http://www.guggenheim.org/new-york/collections/collection-online/show-full/bio/?artist_name=Mario%20Merz Biografia de Mario Merz] Col·lecció Guggenheim./ref 

Des de les darreries dels anys 70 fins al final de la seva carrera, Merz va unir-se a altres artistes de la seva generació en un retorn cap a medis i tècniques artístiques més convencionals. Fins i tot va fer algun treball escultòric en [[marbre]], com les cinc escultures que es podien observar a través de les finestres d'un edifici de la biennal internacional d'escultura de [[Carrara]]. D'altra banda, Merz digué: ''L'espai és corb, la terra és corba, tot a la terra és corb'', i d'acord amb aquest pensament va crear grans instal·lacions curvilínies, com la conservada al [[Museu Guggenheim (Nova York)|Museu Guggenheim]] de Nova York. Aquestes darreres obres són inusualment lleugeres i de gran transcendència formal. Les seves intervencions en jaciments arqueològics, redimeixen els espais de l'acció turística amb senzilles línies de neó, que a la vegada serveixen de fonts d'inspiració estètica.

==Bibliografia==
* Christel Sauer: Mario Merz: Isola della Frutta, Raussmüller Collection, Basel 2009, ISBN 978-3-905777-02-4
* Christel Sauer: Mario Merz: Architettura fondata dal tempo, architettura sfondata dal tempo, Raussmüller Collection, Basel 2009, ISBN 978-3-905777-03-1
* Christel Sauer: Mario Merz: Le braccia lunghe della preistoria, Raussmüller Collection, Basel 2009, ISBN 978-3-905777-04-8
* Christel Sauer: Mario Merz: Casa sospesa, Raussmüller Collection, Basel 2009, ISBN 978-3-905777-05-5
* Meret Arnold: Mario Merz: My home's wind, Raussmüller Collection, Basel 2011, ISBN 978-3-905777-07-9
* Christel Sauer: Mario Merz: Senza titolo, Raussmüller Collection, Basel 2011, ISBN 978-3-905777-08-6

==Referències==
{{commonscat}}
{{referències}}

{{Autoritat}}
{{ORDENA:Merz, Mario}}
[[Categoria:Artistes italians]]</text>
      <sha1>7igu10kgzroj3aga7a3ri16gquekwa0</sha1>
      <model>wikitext</model>
      <format>text/x-wiki</format>
    </revision>
  </page>