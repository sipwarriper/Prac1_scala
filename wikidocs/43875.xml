<page>
    <title>Valeriana vera</title>
    <ns>0</ns>
    <id>43875</id>
    <revision>
      <id>13784014</id>
      <parentid>13679454</parentid>
      <timestamp>2014-07-11T05:58:18Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Bases de dades taxonòmiques}}</comment>
      <text>{{Taxocaixa planta
| name = Valeriana
| status = LC
| image =Valeriana_officinalis_-_Köhler–s_Medizinal-Pflanzen-143.jpg
| image_width = 250px
| image_caption = 
| image2 = Valeriana officinalis1.jpg 
| image2_width = 
| image2_caption = Detall inflorescència
| divisio = [[Magnoliophyta]]
| classis = [[Magnoliopsida]]
| ordo = [[Dipsacales]]
| familia = [[Valerianaceae]]
| genus = [[Valeriana]]
|species = '''''V. officinalis'''''
|binomial = ''Valeriana officinalis''
|binomial_authority = [[Carl von Linné|L.]]
|synonyms=
*'''''Valeriana dageletiana''''' 
*'''''Valeriana stubedorfii''''' 
}}
La '''valeriana''', '''herba gatera''', '''orella de llebre''', '''valeriana major''', '''valeriana vera''' o '''valeriana oficinal'''ref name=''sinònims''{{citar web |url=http://www.termcat.cat/docs/DL/noms_plantes/ |títol=Valeriana officinalis L. |consulta=6/4/2013 |obra=Noms de plantes |editor=Termcat |data= |llengua= }}/ref és una herba de la família de les [[Valerianàcies]]. ''Valeriana officinalis'' és originària d'[[Europa]] i de l'oest asiàtic. Creix en prats baixos i arenosos, llocs humits i ombrejats, boscos i zones muntanyoses de fins a 2.000 metres d'altura. Es cultiva a països com [[Bèlgica]], [[Països Baixos]] i [[Alemanya]]. A la [[península Ibèrica]] es troba en boscos i [[obagues]] fresques, principalment al nord i al nord-est. A [[Catalunya]] és una espècie força comuna a tots els [[Pirineus]] (des de la Vall d'Aran fins a l'Alt Empordà), a la Garrotxa, a les Guilleries i al Montseny.ref name=bolòs{{cita bolòs}}/ref
''Valeriana officinalis''; ''Valeriana'' prové de ''valere'', una paraula llatina, i significa fortalesa o salut; i ''officinalis'' també prové del llatí i fa referència a que és medicinal i a les oficines de farmàcia (planta venuda a una oficina de farmàcia).ref name=etimologia{{format ref}} http://www.calflora.net/botanicalnames//ref

==Morfologia==
[[Fitxer:Valeriana_officinalis0.jpg|thumb|esquerra|Aspecte general.]]
[[Fitxer:Valeriana officinalis.jpg|thumb|esquerra|Valeriana sense florir]] 
[[Fitxer:Valeriana_officinalis jfg1.jpg|thumb|esquerra|Detall flors]] 
[[Fitxer:Valeriana_officinalis jfg2.jpg|thumb|esquerra|Detall fulles]] 
[[Fitxer:Dried valerian under Goðafoss.jpg|thumb|esquerra|Valeriana seca a Islàndia]] 
La valeriana vera és una planta herbàcia, [[perennes]] i robusta que mesura fins a dos metres d'alçada.ref name=bolòs{{cita bolòs}}/ref Tenen una tija vivaç, buida, acabalada, erecta, robusta, glabre o pubescent. 

Les fulles estan oposades a la tija (a parells de 6 a 10), en roseta a la base i són compostes, pinnades (pinnatisectes), segmentades, de color verd fosc i amb inflorescències terminals. El seu gust és extremadament [[amarg]]. Diferenciem les fulles superiors de les inferiors perquè les primeres són [[sèssils]] i oposades i les últimes generalment són [[peciolades]] i [[basals]]. Les fulles estan foliolades amb uns [[folíols]] grans, ovalats o lanceolats, enters o forts i desigualment dentats. 

El rizoma és curt, de 8 a 15 rels fines i d'[[estolons]]. És de color marró clar a l'exterior i blanquinós a l'interior, cilíndric i de 2 a 5nbsp;cm de llarg per 1,5 a 3nbsp;cm d'ample. Les arrels són fines: de 10nbsp;cm de llarg per 1-3 mm d'ample, blanquinoses i carnoses. Deixen una característica olor desagradable a l'assecar-se. És una planta [[hermafrodita]].ref name=''morfologia''{{format ref}} http://www.floraiberica.org/floraiberica/texto/pdfs/15_157_01_Valeriana.pdf//ref Les inflorescències (de tipus curimba) se situen en cima i tenen flors pentàmeres, generalment rosades però també blanques. Mesuren entre 5 i 12nbsp;cm d'amplada i presenta una forma aplanada. Són denses, ramificades i formades per força flors.

La valeriana floreix entre els mesos de maig i juliol. Les [[flor]]s són petites, sèssils i amb un [[calze (botànica)|calze]] que es desenvolupa quan es realitza el procés de la fructificació, ja que està enrotllat cap a l'interior quan la planta floreix. La [[corol·la]] té forma d'embut, és de color blanca o rosada, és pentalobulada i de tub inflat a la base. L'[[androceu]] està format per tres [[estams]] fusionats al tub de la corol·la. El [[gineceu]] és tricarpelar i té un ovari [[ínfer]] que forma un fruit. El fruit és un fruit sec que conté una llavor d'uns 3 mm. És aqueni, ovoide, estriat, llarg i oblong.


==Farmacologia== 
{{avís mèdic}}
La [[droga]] o la part utilitzada [[farmacologia|farmacològicament]] parlant és l'arrel i el [[rizoma]]. Quan s'acaba de recol·lectar, el rizoma és inodor i de sabor dolç però, amb el temps, durant la conservació, desenvolupa un aroma i sabor amarg. Convé recol·lectar-la a partir d'exemplars que ja hagin complert els dos anys d'edat, especialment en l'època d'estiu-tardor. El fort i característic aroma amarg de la rel es deu a l'àcid isoalvèric, que està present en una petita quantitat.
La [[histologia]] de la droga polvoritzada presenta un color marró clar. 

=== Composició química ===
*[[Oli essencial]]: 0.5-1%
**Valenol.
**Àcid valerènic: és un sesquiterpè àcid. És el responsable de l'olor desagradable de l'arrel perquè quan se saponifica es converteix en àcid isovalerènic.
**Monoterpens, sesquiterpens i èsters terpènics.
***[[Èster]]s de borneol.
***Valeranona.
***Valepotriats.
**Acetat i isovalerianat de bornil.
*[[Alcaloide]]s:
**Actinidina.
**Valerina.
**Valerianina.
**Altres: Chatinina, naftiridilmetilcetona 18, valtroxal, metilpirrolilcetona, dipiridimilcetona i epoxidibutirat.
*[[Iridoides]]: Coneguts com a valepotriats es divideixen en Diènics i Monoènics.
*Altres: Flavonoides, tanins, àcids fenòlics, lignans, aigua (66-80%), glúcids, minerals, lipases, oxidases, colina, aminoàcids lliures, etc.

===Accions farmacològiques===
Les accions farmacològiques són degudes al [[sinergisme]] entre els olis essencials, els alcaloides i els valepotriats.
*Activitat sedant: amb molt poc poder [[hiptònic]]. Diverses experiències determinaren una prolongació de la son, disminució dels reflexos, sedació i disminució de l'activitat locomotora. Tot i que no se sap exactament com es produeix aquest efecte sedant, el més probable és que el principi actiu siguin els valepotriats. Dins de l'activitat sedant s'hi inclouen activitats com antiestrés, relaxant, depressora del SNC, etc.
*Activitat espasmolítica: de la mateixa manera que amb l'activitat sedant, no se sabia ben bé el perquè d'aquesta activitat, però ara ja se sap que els causants en són els iridoides i la valeranona. L'efecte relaxant muscular és conseqüència d'un efecte musculotròfic directe comparable al de la [[papaverina]]. 
*Activitat antimicrobiana: alguns principis actius de la rel (com la valerina, l'isovaltrat,...) i extractes alcohòlics de les flors van demostrar activitat [[antimicòtica]] ''in vitro'' davant espècies com ''A. fumigatus'', ''C. albicans'', ''S. typhi'', etc. 
*Activitat cardiovascular: una fracció específica de valepotriat anomenada Vpt2 ha demostrat una activitat vasodilatadora coronària i una acció antirrítmica. Alguns àcids volàtics com l'àcid valerènic han demostrat una activitat hipotensora arterial.

===Ús medicinal i etnomedicinal=== 
Segons la [[ESCOP]] (The European Scientific Cooperative On Phytoteraphy), els usos medicinals reconeguts de la valeriana són:
*Facilitació de la son en casos d'insomni: els resultats no acostumen a veure's tan ràpidament com en els psicofàrmacs però, a diferència d'aquests, no produeix dependència, alteració dels reflexos ni embotament matinal. 
*Trastorns d'ansietat.
La prescripció mèdica a nens menors de 12 anys queda sota decisió professional.

Els usos etnomedicinals i populars de la valeriana són:
*Sedant, inductor de la son, antiespasmòdic, anticonvulsiu, per a contractures musculars, diürètic, antitossiu, pels dolors premenstruals i mal de cap.
*[[Vitiligen]]: al Marroc la valeriana forma part d'una fórmula per a combatre el vitiligen en forma de crema, juntament amb sulfat de coure i grassa de cabra entre altres.
*A [[Mèxic]] la valeriana s'utilitza per a combatre l'[[alcoholisme]] i la drogaddicció, neuràlgies i [[epilèpsies]].

===Toxicitat i efectes adversos===
Generalment, la valeriana no es considera tòxica, tot i que alguns casos d'efectes adversos aïllats o per consum d'altes dosis de valeriana sí que s'han donat: d'un assaig clínic fet amb 61 pacients, només es van donar 2 episodis de cefalea i 1 episodi d'embotament matinal. Alguns efectes indesitjables s'han donat amb l'administració molt prolongada o amb dosis altes (més de 5 grams diaris): pirosi, diarrees, cefalees, [[vertígens]] i accentuada depressió central. Però desapareixen al suspendre el tractament. També es recomana de prendre una hora abans de sopar quan es pren en casos d'insomni, ja que a vegades pot aparèixer un cert grau d'intranquil·litat inicial.

Malgrat tot, s'han registrat alguns casos d'efectes adversos de la valeriana:
Un cas es va donar quan una dona que havia ingerit entre 40 i 50 càpsules d'un producte comercial nord-americà que contenia 470 mg de valeriana per càpsula es va intentar suïcidar. Al cap de mitja hora la pacient experimentava fatiga, còlics abdominals, opressió pectoral, tremolors i [[midrasis]], però no va haver-hi seqüeles.

===Interaccions medicamentoses i contraindicacions===
No convé el subministrament de valeriana barrejat amb alcohol o drogues depressores centrals. Així doncs, no es recomana el consum de valeriana en embarassos i períodes de lactància (per l'oli essencial). Tampoc s'ha de prendre juntament amb altres depressors del SNC per possible potenciació de l'efecte. No s'ha d'administrar a nenes menors de 3 anys (ESCOP, 1997) i, segons la monografia de l'[[OMS]], no s'aconsella el subministrament a nens menors de 12 anys. Tampoc és recomanable el consum de persones que tinguin problemes d'al·lèrgia respiratòria i que estan sota tractaments externs ni aplicar olis essencials a menors de 10 anys.

==Història==
Des de l'Antiguitat que es coneixen les propietats sedants de la valeriana, figurant en el llibre de [[Dioscòrides Pedaci]], qui sembla que va tractar la seva epilèpsia amb aquesta planta. També [[Plini]] la recomanava pels espasmes de la faringe, i el propi [[Galè]] va venerar les seves virtuts i la va anomenar ''Phu'' (onomatopeia per la desagradable olor de la rel). El 1567 [[Fabius Colonna]] la cita en la seva obra Phytobasanos com a remei per l'[[epilèpsia]]. A partir del segle XVI es va estendre en l'ús de pacients epilèptics´.

El 1912, [[Chevalier]] va descriure l'activitat sedant de la rel, determinant-ne l'oli essencial com el causant. Durant la [[Segona Guerra Mundial]] la valeriana fou utilitzada per alleujar la tensió nerviosa originada pels bombardejos i explosions. Els xinesos també l'han utilitzat per les seves funcions sedants, però també contra els estats gripals i [[Reumatisme|reumàtics]]. El 1944, Ukita va aconseguir aïllar el primer àcid volàtil de ''Valeriana officinalis'' i el 1957 ja s'havien aïllat 12 monoterpens i 17 sesquiterpens. 

La primavera o la tardor són les millors èpoques per a recollir les rels de la planta. S'han de netejar i deixar assecar en llocs ventilats. El gust amarg que les fulles de valeriana proporcionen al tabac és aprofitat en algunes cures o tractaments antitabac, incorporant-les als cigarrets.

==Legislació==
La rel de ''Valeriana officinalis'' es troba en diverses [[farmacopees]]: Alemanya (DAB, 1997), Espanya (2ª), França (10ª Ed.), Anglaterra, Itàlia (10a Ed., 2001), Holanda, Mèxic, Noruega, Romania, etc. L'arrel i el rizoma han estat reconegudes per a ús medicinal humà per les autoritats sanitàries de Bolívia, Colòmbia i Veneçuela. Extractes de la rel figuren com a suplementari dietètic als Estats Units i Argentina, estant autoritzats per a ús medicinal per la [[Comissió E]] d'Alemanya.

== Vegeu també ==
*[[Farmacognòsia]]
*[[Planta medicinal]]

== Referències ==
{{referències}}

== Bibliografia ==
*{{Citar fitofármacos}} 
*{{Citar Berdonces}}
*{{cita fontquer}}
*{{Cita Fitoterapia}} 
*{{Cita Catálogo CGCOF}}
*{{Citar Flora PPCC}}
*The European Scientific Cooperative On Phytoteraphy. ''ESCOP Monographs''. Published by ESCOP, 2003. United Kingdom. ISBN 1901964078 
*MANUCHAIR, Ebadi. ''Pharmacodynamic basics of Herbal Medicine''. 2002. ISBN 0849307430 
*Barnes J., Anderson L., Phillipson D. ''Plantas medicinales''. Ed. Pharma Editores, Barcelona. ISBN 8495993031 

== Enllaços externs ==
{{Projectes germans| Commons=Arctostaphylos uva-ursi |Viquiespècies=Valeriana officinalis}}
* {{Cita GRIN}}
* {{Cita Flora Iberica}}

{{Bases de dades taxonòmiques}}
[[Categoria:Valerianàcies]]
[[Categoria:Plantes d'acció hipnòtica]]
[[Categoria:Plantes medicinals astèrides]]</text>
      <sha1>qa9urb4zw0t69zgzipl0d0ao6p73qoi</sha1>
      <model>wikitext</model>
      <format>text/x-wiki</format>
    </revision>
  </page>