<page>
    <title>Bandera de Bielorússia</title>
    <ns>0</ns>
    <id>202208</id>
    <revision>
      <id>13998388</id>
      <parentid>13998380</parentid>
      <timestamp>2014-09-02T09:03:14Z</timestamp>
      <contributor>
        <username>Leptictidium</username>
        <id>1460</id>
      </contributor>
      <minor></minor>
      <text>{{Infotaula bandera
|Nom = Bandera de Bielorússia
|Descripció = Bandera actual de Bielorússia
|Imatge = Flag of Belarus.svg
|Ús = 111000
|Proporcions = 1:2
|Adopció = 7 de juny de 1995
|Disseny = Dues franges horitzontals de vermell sobre verd en una proporció de 2 a 1, amb un disseny decoratiu vermell sobre una franja vertical blanca a la part esquerra
|Dissenyador =
}}
La '''bandera de Bielorússia''' (en [[bielorús]] Сцяг Беларусі, ''Stsiah Belarussi''; en [[rus]] Флаг Беларуси, ''Flag Belarussi'') fou formalment adoptada el 7 de juny de 1995 després que fos votada en [[referèndum]] pel [[Bielorússia|poble bielorús]] durant el mes anterior. Aquest disseny substituí la bandera usada per la [[República Popular Bielorussa]] de 1918, abans que [[Bielorússia]] esdevingués una [[Repúbliques de la Unió Soviètica|república soviètica]], i que també usava el país des que recuperà la seva independència l'any 1991. L'ensenya actual és una modificació de la [[Bandera de la República Socialista Soviètica de Bielorússia|bandera del 1951]] que s'emprava quan el país era una república de la [[Unió Soviètica]]. 

Alguns pocs grups han continuat fent servir la bandera blanca i vermella, desafiant així la prohibició d'exhibició del govern del país per la seva associació amb la col·laboració [[Nazisme|nazi]] durant la [[Segona Guerra Mundial]]. Aquesta bandera es mostra en manifestacions contra el govern i també l'usen certs grups de la diàspora bielorussa.

== Disseny ==
Aquesta és la descripció de la bandera nacional de Bielorússia segons el Decret del 7 de juny de 1995:

{{citació|La bandera nacional és una tela rectangular que consisteix en dues franges longitudinals: una franja superior vermella i una d'inferior verda que ocupen dues terceres parts i una tercera part de l'alçada de la bandera, respectivament. Un disseny vertical decoratiu bielorús de colors vermell sobre blanc, que ocupa un novè de l'amplada, està col·locat sobre l'asta. La proporció d'alçada contra amplada és d'1:2. La bandera es fixa en una asta pintada en or (ocre).}}

La bandera no difereix gaire de la de l'RSS de Bielorússia: només hi manquen [[la falç i el martell]] i l'[[estrella roja]], i s'inverteixen els colors vermell i blanc del disseny de la part esquerra.ref name=presby[http://president.gov.by/en/press10664.html Pàgina dels símbols nacionals] a la web oficial del President de Bielorússia (en anglès)./ref El color vermell de la bandera significa la història de Bielorússia –era el color que feien servir les forces del país a la [[Batalla de Grunwald]], així com els de l'[[Exèrcit Roig]] quan lluitaren contra l'[[Alemanya nazi]] durant la [[Segona Guerra Mundial]]–, i el verd representa les aspiracions de futur i la multitud de boscos presents al país.

Addicionalment al decret de 2005, el Comitè Estatal d'estandardització de la República de Bielorússia n'emeté un altre l'any 2008 (STB 911-2008: Bandera nacional de la República de Bielorússia) que proporciona les especificacions tècniques de la bandera nacional com, per exemple, els detalls dels colors i del disseny ornamental; aquest darrer ocupa una dotzena part de l'amplada de la bandera. A la part propera a l'asta hi ha una fina línia vermella que separa la bandera del canal usat per fixar la bandera al pal. L'amplada d'aquesta línia és d'1/21 part de la columna blanca que té l'ornamentació.ref name=stb911-2008 /

[[Fitxer:Belarus flag construction sheet.png|center|frame|Esquema constructiu de la bandera de Bielorússia]]

=== Colors ===
Els colors de la bandera nacional estan regulats en el document STB 911-2008: Bandera nacional de la República de Bielorússia, emès pel Comitè Estatal d'estandardització de la República de Bielorússia l'any 2008. Els colors són anomenats segons el [[patró colorimètric]] CIE D65.ref name='stb911-2008'{{ref-llibre|títol=STB 911–2008: Bandera nacional de la República de Bielorússia. Especificacions tècniques.|data=2008|editor=Comitè Estatal d'estandardització de la República de Bielorússia|llengua=rus}}/ref L'edició del 2000 de l'''[[Album des pavillons nationaux et des marques distinctives]]'' del [[Servei Hidrogràfic i Oceanogràfic de la Marina]] francès donaren una estimació dels colors que els corresponen en el sistema de control de color [[Pantone]].

{| class=wikitable style=width:80%;
|+ Mostra de color estàndard de la bandera nacionalref name='stb911-2008'/
|-
! rowspan=2 | Color
! colspan=2 | Coordenada de color
! rowspan=2 | ''Y''sub10/sub
|-
! ''x''sub10/sub !! ''y''sub10/sub
|-
! Vermell
|| 0.553 ± 0.010 || 0.318 ± 0.010 ||14.8 ± 1.0
|-
! Verd
|| 0.297 ± 0.010 || 0.481 ± 0.010 ||29.6 ± 1.0
|-
! colspan=4 | Pantone (no oficial)
|-
! Album 2000ref''Album des pavillons nationaux et des marques distinctives'', per Armand du Payrat, editat pel Service Hydrographique et Océanographique de la Marine, França, 2000 [8a edició] (en francès)./ref
|| 1795 C Vermell || 370 C Verd || Color segur
|-
! Guia de protocol dels [[Jocs Olímpics de 2008]] – Manual de banderesref{{ref-llibre| títol = Manual de banderes | editor = Comitè organitzador dels Jocs de la XXIXX Olimpíada de Pequín – Divisió de protocol | data = 2008 | lloc = Pequín, Xina | pàgines = B11 | isbn = }}/ref
|| 032 Vermell || 355 Verd || Color segur
|}

=== Disseny decoratiu ===
[[Fitxer:Belarus flag pattern.svg|thumb|Disseny decoratiu vermell i blanc]]
Un disseny decoratiu, dissenyat el 1917 per Matrona Markèvitx, es mostra a la part esquerra de la bandera; anteriorment també s'usà en la bandera de 1951. El patró és d'un tipus tradicional que es fa servir molt a Bielorússia i que és derivat de plantes i flors locals; de vegades s'empra en peces de roba, però sobretot es pot veure en les tradicionals ''[[ruixnik]]i'', unes tovalloles tradicionals que es fan servir en serveis religiosos, funerals i d'altres funcions socials. Un exemple del seu ús podria ser un hoste oferint als seus convidats [[pa i sal]] servits sobre un ''ruixnik''.ref[http://www.belarusguide.com/culture1/visual_arts/Textile.html Belarusian Textiles] i [http://www.belarusguide.com/culture1/visual_arts/Belarusian_rushnik.htm Belarusian Ruchnik]. Guia virtual a Bielorússia./ref En la bandera actual, la decoració simbolitza el passat cultural i la unitat actual del país.

== Protocol ==
[[Fitxer:Belarusian flag Minsk.jpg|thumb|La bandera onejant en un edifici governamental de [[Minsk]]]]
[[Fitxer:Flag of Belarus (variant).gif|thumb|Variant de la bandera amb dues línies als costats del disseny decoratiu]]
Per llei, la bandera bielorussa ha d'onejar diàriament –si el temps ho permet– en els següents emplaçaments:
* Assemblea nacional de Bielorússia
* Consell de ministres de Bielorússia
* Corts de Bielorússia i oficines de cossos executius i administratius locals
* Edificis on es duen a terme sessions de Consells de diputats locals
* Bases militars o vaixells militars que pertanyen al govern
* Edificis usats per diplomàtics bielorussos

La bandera de Bielorússia també es fa onejar en les següents ocasions:
* Sessions de cossos executius i administratius locals
* Llocs de votació
* Estadis i pavellons esportius durant competicions (el [[Comitè Olímpic Internacional]] té les seves pròpies regles sobre el protocol de banderes)

La bandera també es mostra en vehicles utilitzats pels diplomàtics bielorussos i diversos oficials del govern, tals com el President o el Primer Ministre.

La llei permet que la bandera s'utilitzi en ocasions especials tals com serveis memorials i vacances familiars, i pot ser usada per diversos grups de persones com per exemple organitzacions públiques, empreses i [[ONG]]s. Aquestes directrius foren publicades en el mateix decret en el qual es creà la bandera bielorussa. El 15 de maig fou declarat el Dia de l'escut i la bandera de Bielorússia (''День Государственного герба и Государственного флага Республики Беларусь'').ref[http://www.belta.by/ru/info?id=93057 Pàgina de BelTA sobre el Dia nacional de la bandera] (en rus)/ref La mateixa bandera nacional ha sigut incorporada a la medalla de la unitat de guàrdia de les Forces Armades del país.ref[http://www.deti.mil.by/paradeground_6_10/uniform/ Medalles de les Forces Armades de Bielorússia] (en rus)/ref La relació de l'amplada de la bandera estatal respecte la llargada de l'asta que l'aguanta ha de ser d'un mínim d'1 a 3.ref{{ref-web|url=http://mir.pravo.by/library/adres/gosydarstvensimvol/ |títol=Государственные символы Республики Беларусь |editor=Национальный центр правовой информации Республики Беларусь |llengua=rus }}/ref

== Banderes històriques ==
=== La bandera soviètica de 1951 ===
{{AP|Bandera de la República Socialista Soviètica de Bielorússia}}
[[Fitxer:Flag of Byelorussian SSR.svg|thumb|[[Fitxer:FIAV 111000.svg|20px|Símbol vexil·lològic]] Bandera de la [[República Socialista Soviètica de Bielorússia|RSS de Bielorússia]], 1951 a 1991]]

La bandera de la [[República Socialista Soviètica de Bielorússia]] fou adoptada per decret el 25 de desembre de 1951.ref[http://www.fotw.net/flags/su-by.html Flags of the world: Bielorússia a la Unió Soviètica] (en anglès)/ref Tenia una proporció d'alçada a amplada d'u a dos (1:2), igual que la [[bandera de la Unió Soviètica]] i que les altres catorze ensenyes de la [[Unió Soviètica]]. La part principal era [[vermell]]a, representant la [[Revolució d'Octubre de 1917|Revolució d'Octubre]], i la resta era [[verd]]a, representant els boscs bielorussos. Un disseny decoratiu de blanc sobre vermell decorava la part esquerra, i a la cantonada superior del mateix costat, sobre la porció vermella, s'hi afegiren [[la falç i el martell]] en or juntament amb la silueta d'una [[estrella roja]] a sobre. El [[martell (eina)|martell]] representava el [[treballador]] i la [[falç]] el [[camperol]]; segons la ideologia soviètica, aquests dos símbols s'entrecreuaven, simbolitzant així la cooperació entre les dues classes. L'[[estrella roja]], un símbol molt comú en partits [[comunisme|comunistes]], es deia que representava els cinc grups socials (treballadors, jovent, camperols, militars i acadèmics), els cinc [[continent]]s coneguts o bé els cinc dits de la mà d'un treballador. El martell, la falç i l'estrella de vegades no eren mostrats al revers de la bandera. Les especificacions finals foren determinades a l'Article 120 de la Constitució de la República Socialista Soviètica de Bielorússia, i són bastant similars a la bandera bielorussa actual.

=== Banderes anteriors de l'era soviètica ===
Abans de 1951, i a partir de la Revolució, es van usar diverses banderes. La primera de totes era completament vermella, i fou vigent el 1919 durant l'existència de la [[República Socialista Soviètica Lituano-bielorussa]]. Després de la formació de la [[República Socialista Soviètica de Bielorússia]] s'afegiren les sigles ''ССРБ'' (SSRB) en or a la part superior esquerra de la bandera; aquest disseny fou establert en la primera constitució del país.ref[http://www.pravo.by/lawhistory/konst.htm Article 32, КОНСТИТУЦИЯ СОЦИАЛИСТИЧЕСКОЙ СОВЕТСКОЙ РЕСПУБЛИКИ БЕЛОРУССИИ (1919)] (en bielorús)./ref Més tard fou modificada en la Constitució de 1927, en la qual es canviaren les sigles per ''БССР'' (BSSR), però la resta del disseny romangué igual.ref[http://www.pravo.by/lawhistory/konst_1927.htm Article 75, Конституции (Основного Закона) Белорусской Социалистической Советской Республики (1927)] (en bielorús)./ref L'ensenya es canvià de nou el 1937, quan s'afegiren el martell, la falç i l'estrella roja sobre les lletres; a més, es determinà formalment per primer cop la proporció d'1:2.ref[http://www.pravo.by/lawhistory/konst_1937.htm Конституции Беларуси – Национальный правовой портал Республики Беларусь] (en bielorús)./ref Aquesta bandera romangué inalterada fins a l'adopció de la de l'any 1951.

center
gallery
Fitxer:Flag of the Lithuanian-Byelorussian SSR.svg|1919
Fitxer:Flag of the Byelorussian SSR (1919).svg|De 1919 al 1927
Fitxer:Flag of the Byelorussian SSR (1927).svg|Del 1927 al 1937
Fitxer:Flag of the Byelorussian SSR (1937).svg|Del 1937 al 1951
/gallery
/center

=== La bandera blanca-vermella-blanca ===
[[Fitxer:Flag of Belarus (1991-1995).svg|thumb|[[Fitxer:FIAV 111000.svg|20px|Símbol vexil·lològic]] Antiga bandera en ús l'any 1918, de manera no oficial a [[Bielorússia de l'Oest]] fins al 1939, entre 1942 i 1944 (durant l'ocupació alemanya) i entre 1991 i 1995]]

Es creu que el disseny de la bandera usada entre 1991 i 1995 fou creat per [[Klaudzi Duj-Duixeuski]] abans del 1917 i que fou creat originalment per la [[República Popular Bielorussa]] (març a desembre de 1918). El disseny d'aquest estendard es coneix en bielorús com ''Бел-чырвона-белы сьцяг'' (''biel-txírvona-bieli stsia'', bandera blanca-vermella-blanca). De fet, el vermell i el blanc han sigut usats tradicionalment en l'heràldica del [[Gran Ducat de Lituània]] i de la [[Confederació de Polònia i Lituània]]; els colors es basen els de l'escut d'armes ([[Pahonia]]) tradicional de les terres bielorusses, amb un cavaller de color blanc sobre un fons vermell.

Hi ha moltes altres teories que expliquen l'origen de la bandera. Una d'elles fa al·lusió al nom del país ([[Rússia blanca]]). Una altra –l'explicació tradicional– és que l'any 1410, quan les unitats armades de [[Polònia]] i del Gran Ducat de Lituània van derrotar els alemanys de l'[[Orde Teutònic]] en la [[Batalla de Grunwald]], un bielorús malferit s'arrancà un embenatge xop de sang i el brandà com un estendard de victòria; aquesta història és similar a l'explicació tradicional dels orígens de la [[bandera d'Àustria]] i la de [[bandera de Letònia|Letònia]] (ambdues tenen la sèrie de colors vermell-blanc-vermell).

Durant la [[República Popular Bielorussa]] (1918-1919) s'usaren algunes variacions d'aquesta bandera. La de colors blanc-vermell-blanc encara la fa servir el govern a l'exili de la República Popular. Durant els anys 1919 a 1925, l'ensenya de l'RPB romangué amb els mateixos colors, encara que se li afegiren unes franges negres a la part superior i inferior de la faixa vermella.

Entre 1921 i 1939 la bandera blanca-vermella-blanca fou usada pel moviment nacional bielorús a [[Bielorússia de l'Oest]] (part de la [[Segona República Polonesa]]), tant per organitzacions polítiques –com la [[Unió Bielorussa de Camperols i Treballadors]] o la [[Democràcia Cristiana Bielorussa]]– com per organitzacions apolítiques –com la [[Societat Escolar Bielorussa]].ref[http://arche.bymedia.net/2007-04/vaskievic704.htm Андрэй Вашкевіч. Нашы сьцягі над Заходняй // Arche, №4 (55) – 2007] (en bielorús)./ref La bandera també fou emprada pel batalló especial del país a l'armada de la [[República de Lituània]]. Després de la reunificació de Bielorússia el 1939, la bandera també fou prohibida a Bielorússia de l'Oest per l'administració soviètica.

L'any 1941 es permeté l'ús de la bandera per l'administració ocupacional nazi; va aparèixer en insígnies dels voluntaris bielorussos del [[Heer]] i les [[Waffen-SS]], i fou usada per la [[Rada Central Bielorussa]], el govern progermànic bielorús dels anys 1943-1944. Després de l'acabament de la [[Segona Guerra Mundial]], la bandera fou utilitzada per la [[diàspora bielorussa]] a l'oest i per petits grups de resistència antisoviètica a la mateixa Bielorússia. 

A les darreries de la dècada dels 80 la bandera fou feta servir de nou com un símbol del [[nacionalisme romàntic]] i dels canvis democràtics al país. Després d'una proposta del [[Front Popular Bielorús]], la bandera esdevingué el símbol estatal del país després que guanyés la independència l'any 1991.

==== El referèndum de 1995 ====
[[Fitxer:Lukashenko flag idea 1995.svg|thumb|El disseny de la bandera proposat pel president Lukaixenko]]
{{AP|Referèndum bielorús de 1995}}
El referèndum celebrat per decidir sobre l'adopció dels [[símbols nacionals]] va tenir lloc el 14 de maig del 1995. La nova bandera fou aprovada amb una majoria de tres contra un (75,1% contra el 24,9%) amb una participació del 64,7%. Les altres tres qüestions també foren aprovades. La manera com es dugué a terme el referèndum i la legalitat de preguntar sobre els símbols nacionals en el mateix fou molt criticat per l'oposició.ref[http://www.rec.gov.by/refer/ref1995respr.html ПРОТОКОЛ Центральной комиссии Республики Беларусь по выборам и проведению республиканских референдумов], abril de 1995 (en bielorús)/ref El 48,6% de l'electorat va aprovar el nou escut nacional. 

El president Lukaixenko ja havia intentat celebrar un referèndum similar dos anys abans, el 1993, però no va aconseguir el suport parlamentari necessari. Dos mesos abans del referèndum del maig del 1995, Lukaixenko va proposar un disseny per la bandera que consistia en dues franges petites de color verd i una de més ampla de color vermell. No se sap què n'esdevingué, però en els dies següents apareixeren nous dissenys que foren posats a votació al referèndum de 1995.ref[http://www.vexillographia.ru/belarus/index.htm Vexillographia - Государственный флаг Республики Беларусь] (en rus)./ref

== Altres banderes relacionades ==
[[Fitxer:Presidential_Standard_of_Belarus.svg|thumb|Estendard presidencial]]
Des de la introducció de la bandera de 1995 moltes altres banderes adoptades per agències o cossos del govern s'han basat en ella.

L'estendard presidencial, que porta en ús des del 1997, fou adoptat per un decret anomenat En relació a l'estendard del President de la República de Bielorússia. El seu disseny és una còpia exacta de la bandera nacional amb l'addició de l'[[escut de Bielorússia|escut bielorús]] en or i vermell. La seva proporció de 5:6 –és gairebé quadrat– difereix de la de l'ensenya nacional. Es fa servir en edificis i vehicles per denotar la presència del president.ref[http://www.pravo.by/webnpa/text.asp?RN=P39700217 Decret del 27 de març de 1997 que crea l'estendard presidencia] (en rus)./ref

El 2001, el president Lukaixenko va emetre un decret que concedia una bandera a les Forces Armades del país. Aquesta bandera, de proporció 1:1,7, té el disseny decoratiu nacional estampat a la part esquerra, i a la part frontal mostra l'escut d'armes nacional amb les paraules en or УЗБРОЕНЫЯ СІЛЫ (Forces Armades) en forma d'arc i РЭСПУБЛІКІ БЕЛАРУСЬ (de la República de Bielorússia) escrites a sota. Al revers de la bandera, el centre conté el símbol de les forces armades, una estrella roja envoltada per una corona de llorer i roure. Sobre el símbol hi ha la frase ЗА НАШУ РАДЗІМУ (Per la nostra Terra mare), i a sota es mostra el nom complet de la unitat militar.ref[http://www.fotw.net/flags/by%5E.html Flags of the World - Bielorússia] (en anglès)/refref[http://www.vexillographia.ru/belarus/army.htm Vexillographia - Флаги армии Беларуси] (en rus)/ref

== Referències ==
{{referències|2}}

== Enllaços externs ==
{{Commonscat|Flags of Belarus}}
*[http://president.gov.by/en/press10664.html Pàgina web oficial del President de la República de Bielorússia - Descripció oficial dels símbols nacionals] {{by}}
*{{FOTW|id=by|títol=Bielorússia}}
*[http://www.vexillographia.ru/belarus/index.htm Vexillographia – Banderes de Bielorússia] {{ru}}


{{Símbols nacionals de Bielorússia}}

{{ORDENA:Bandera De Bielorussia}}
{{article de qualitat}}

[[Categoria:Bielorússia]]
[[Categoria:Banderes estatals|Bielorussia]]
[[Categoria:Traduccions que són articles de qualitat]]
[[Categoria:Articles de qualitat de ciències de la Terra]]

{{Enllaç AD|en}}
{{Enllaç AD|pl}}</text>
      <sha1>gno34hetxiyicdiu196w1uyu24ghtuz</sha1>
      <model>wikitext</model>
      <format>text/x-wiki</format>
    </revision>
  </page>