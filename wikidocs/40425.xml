<page>
    <title>Cúpula</title>
    <ns>0</ns>
    <id>40425</id>
    <revision>
      <id>13979588</id>
      <parentid>13975099</parentid>
      <timestamp>2014-08-28T03:02:28Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>{{polisèmia}}
[[Fitxer:StPetersDomePD.jpg|thumb|Cúpula central de la [[Basílica de Sant Pere del Vaticà]], dissenyada per [[Miquel Àngel]]. Té 42,5 metres de diàmetre i 132 metres d'altura.]]
Una '''cúpula''' és un element estructural de l'[[arquitectura]] que s'assembla a la meitat superior del buit d'una esfera; és una [[volta]] la geometria de la qual és una semi-[[esfera]] per l'interior.ref name= Fatás176Fatás / Borrás (1993) p.76/ref Aquest element es troba en el [[Panteó de Roma]], construïda en l'antiguitat i també en la [[Santa Sofia (Istanbul)|Santa Sofia]] d'[[Istanbul]]. De la primera, [[Brunelleschi]] va imitar-ne l'esfera i va construir la cúpula de la catedral de [[Santa Maria dei Fiori]] a Florència. Aquestes influències de Roma i Florència han perdurat en el [[renaixement]] ([[Sant Pere del Vaticà]]), el [[barroc]] i el [[neoclassicisme]] europeu i nord-americà.

Les solucions adaptades per a les cobertes, al llarg dels segles, des d'un punt de vista tècnic van ser la [[volta de canó]], la [[volta d'aresta|d'aresta]] i la cúpula esfèrica. La primera solució va ser la utilitzada en plantes longitudinals i la d'aresta i la cúpula esfèrica en plantes quadrangulars en general limitades per [[arc (arquitectura)|arcs]],refSureda (1989) p. 42/refi que aconsegueix el pas a la planta circular o en alguns casos octogonal pel mig de [[petxina (arquitectura)|petxines]].ref name= Fatás176/ 

Estructures amb forma de cúpula fetes amb diversos materials tenen un llarga trajectòria dins l'àmbit arquitectònic i la seva tradició s'estén fins a la [[prehistòria]]. S'han trobat diferents tipus d'[[Arc (arquitectura)|arcs]], tips de construccions que precediren a les veritables cúpules, en edificis de l'[[antic Orient Mitjà]] i en [[tombes]] modestes. Es van construir cúpules domèstiques després del [[Gran incendi de Roma]] de l'any [[64]], a la [[Domus Aurea]] de [[Neró]], als vessants del mont [[Palatí]]. D'altra banda, la cúpula es va convertir en una característica de l'[[arquitectura musulmana]] a partir ja del segle VII.

Actualment, les cúpules es consideren com una característica comuna de l'arquitectura eclesiàstica de molts credos diferents. Les cúpules es va popularitzar primer a [[Europa]] i l'[[Orient Mitjà]] com a conseqüència del seu ús freqüent en l'arquitectura religiosa i secular [[Imperi Romà|romana]] i, en especial, [[Imperi Bizantí|bizantina]], l'Imperi Romà oriental. Les cúpules es va fer popular en l'arquitectura [[Renaixement|renaixentista]] del segle XV en endavant, assolint un zenit de la seva popularitat durant el segle XVIII, en ple [[barroc]]. Durant el segle XIX, reminiscències de l'antic [[Senat romà]], es van convertir en una característica de la gran arquitectura cívica. Durant el període barroc, més que una característica interna de les construccions domèstiques, on la seva presència és menys comú, tendeix a formar part com un element arquitectònic de les grans cases i palaus.

Moltes cúpules, en particular les de l'arquitectura del [[renaixement]] i del [[barroc]], estan coronades per una cúpula o [[llanterna (arquitectura)|llanterna]],refFatás / Borrás (1993) p.77/ref un tipus d'innovació de l'[[art bizantí]] que no només serveix per potenciar la [[llum]]inositat de l'espai i la ventilació del lloc, sinó que, a més a més, li dóna una dimensió afegida a la decoració interior de l'estructura.
[[Fitxer:Petersdom_von_Engelsburg_gesehen.jpg|thumb|right|Cúpula de la [[Basílica de Sant Pere del Vaticà|Basílica de Sant Pere]] a [[Roma]]]]

== Etimologia ==

El terme cúpula prové de l'italià ''cupola'', amb arrels llatines (''cupella'') i aquest del grec ''kupellon'',ref[http://buscon.rae.es/draeI/SrvltGUIBusUsual?LEMA=c%FApula Definició de Cúpula al ''RAE''] /ref que significa petita tassa (''cupen'', en llatí = tassa). La paraula es relaciona en conseqüència amb la forma característica d'aquesta coberta.

Es pot observar que en altres idiomes, com l'italià, anglès o francès, el terme equivalent és ''duomo'' o ''dome'', derivat així mateix del llatí ''domus'', que significa casa, habitació. La paraula ''domo'' també està recollida en el ''Diccionari de la Real Academia Española'' com un sinònim de cúpula.ref{{ref-web |url=http://buscon.rae.es/draeI/SrvltGUIBusUsual?LEMA=domo |títol=Domo al ''RAE''|llengua=castellà|consulta=9 setembre 2011}}/ref En català no existeix aquesta denominació en relació a cúpula.ref[http://dlc.iec.cat ''DIEC'']/ref

== Característiques constructives ==

=== Forma geomètrica ===
[[Fitxer:Kupolvalv.png|thumb|Esquema d'una cúpula]]
[[Fitxer:Penditifkuppel.svg|thumb|Esquema d'una cúpula sobre [[petxina (arquitectura)|petxines]]]]
[[Fitxer:Penditifkuppel-mit.svg|thumb|Esquema d'una cúpula amb tambor]]
[[Fitxer:Igloo spirale.svg|thumb|Construcció d'un [[iglú]]]]
La superfície d'una cúpula pot adoptar diferents formes segons el mètode constructiu i les tradicions formals, variant en funció de la forma de planta i el perfil d'acord a la cònica utilitzada:

* Semiesfèrica, que és la manera més senzilla des del punt de vista constructiu tenint en compte el replanteig.
* Semi el·lipsoide de planta circular, utilitzada en cúpules rebaixades.
* Semi el·lipsoide de planta el·líptica, adequada a espais rectangulars.
* Semi paraboloide de planta circular, permet cúpules més estilitzades, alleujant la percepció formal de l'edifici.
* Semi paraboloide de planta el·líptica.
* Semi hiperboloide de planta circular, també més esvelta, millora el comportament estructural en reduir les empentes horitzontals.
* Semi hiperboloide de planta el·líptica.

=== Elements d'una cúpula ===

La base sobre la qual es recolza la cúpula pot consistir en murs continus o en [[Arc (arquitectura)|arcs]] sobre [[pilastres]]. Quan la base és cilíndrica, la cobertura de l'espai resultant es pot construir mitjançant una cúpula simple; en altre cas, la coberta es converteix en una cúpula de gallons (gal·lonada). Per resoldre la transició entre la base circular o el·líptica de la cúpula i la forma quadrada o poligonal del basament, es van utilitzar freqüentment elements de transició com ''trompes'' o ''[[petxina (arquitectura)|petxines]]''.

Entre la cúpula pròpiament dita i els elements de transició se sol interposar un tambor cilíndric o [[cimbori]], que generalment queda perforat per [[finestres]] que fan possible la [[il·luminació]] de l'espai interior. La il·luminació també pot complementar mitjançant una [[llanternó]] superior, visible des de l'exterior com a element formal de coronament del conjunt.

=== Sistemes constructius ===

Un dels mètodes constructius més simples i antics consisteix a aixecar filades successives de pedra i morter, progressivament desplomat cap al centre. Aquest sistema és antiquíssim, i permet cobrir diàmetres relativament petits. La col·locació dels paredats de pedra i morter segueix un patró en espiral, tal com ho han aplicat tradicionalment els [[esquimals]] quan aixequen els seus [[iglú]]s. La construcció resultant sol denominar-se una falsa cúpula. En aquest sistema cada cèrcol o tornada de paredats aconsegueix, al tancar, l'estabilitat necessària, i el comportament estàtic és el d'una estructura adovellada, sense cap esforç horitzontal d'importància.

Les cúpules veritables estan conformades per peces anomenades [[Dovella|dovelles]], amb una [[clau de volta]] inicial que equilibra els esforços en forma similar al que es requereix en un arc o una [[volta]], només que en tres dimensions. Per permetre un òcul zenital que doni pas a la llum exterior o, més tardanament, una llanterna amb el mateix objectiu, la clau de volta pot ser reemplaçada per un anell superior de peces que resisteixin en el seu conjunt els esforços de compressió. Aquest cèrcol inicial es va construir freqüentment en aliatges com el [[bronze]], per assegurar l'estabilitat i la durabilitat.ref Un exemple clàssic de l'ús del bronze amb una finalitat similar es troba al [[panteó d'Agripa]]./ref 

El problema més important dels constructors de cúpules abans de la [[Revolució Industrial]] va ser trobar materials amb la suficient resistència a la tracció com per contrarestar els esforços horitzontals a la base de la cúpula que, per la seva forma, tendeix d'una altra manera a obrir-se. La solució clàssica consistia fonamentalment a compensar aquests esforços mitjançant uns [[contrafort]]s massius, reemplaçats progressivament per [[arcbotant]]s. Resulta interessant tenir en compte que en diverses èpoques es va assajar la construcció d'un cèrcol de tracció en la base, com per exemple a la Catedral de Puebla, (Mèxic), on es va utilitzar un material tan impensable com [[budell]] de [[cavall]].ref [http://www.arquitectuba.com.ar/diccionario-arquitectura-construccion/cupula/ Cúpula a ''Arquitectuba.com''.]/ref

=== Càlcul resistent ===
{{AP|Teoria de plaques i làmines#Cúpula sota el seu pes propi}}
Des del punt de vista [[Estructura (construcció)|estructural]] una cúpula prima pot considerar-se un element bidimensional de doble curvatura amb simetria radial —respecte al centre de l'esfera inscrita—. Els esforços predominants són de [[tracció]] en el sentit dels paral·lels i d'[[esforç de compressió]] en el sentit dels meridians. Estructuralment les seves equacions d'equilibri corresponen a una làmina de revolució.

A les cúpules de secció circular i de paret prima es produeixen esforços de flexió perquè la circumferència s'allunya de la forma òptima de [[catenària]], caient la resultant fora del terç mitjà de la secció, però aquest allunyament està, en general, per damunt de la catenària, i això permet anul·lar aquesta flexió amb anells d'acer horitzontals en forma de paral·lels treballant a la tracció i permetent així ajustar el polígon funicular de forces a la forma circular requerida. 

A cúpules de gran diàmetre existeixen problemes seriosos de càrregues eventuals que poden arribar a ésser molt importants i obliguen a un estudi profund dels esforços de flexió o bombament que poden produir-se. Exemples d'aquestes càrregues eventuals poden ser pressió diferent per grans vents, dilatacions diferencials per temperatura diferent —costat il·luminat pel sol i costat d'ombra—, acumulacions diferents de neu o gel, assentaments diferencials de cimentacions, etc. 

== Història ==

Des dels inicis de la [[civilització]] es van construir cúpules falses amb materials variats, incloent-hi les cobertes tradicionals, encara en ús, dels jurtes de l'[[Àsia Central]], dels iglús esquimals, els ''trulli'' del sud d'Itàlia i els [[nurag]]s o de ''nuraghes'' de [[Sardenya]].ref J.F. Casabona; P. Vidal; J. Ibáñez; M.A. Zapater. http://www.aragob.es/edycul/patrimo/etno/barragen/tecnicas.htm ''Arquitectura popular: las barrachinas''./ref Amb l'increment de l'ús d'habitacions de forma rectangular, aquest tipus de cobertes va quedar circumscrit a l'arquitectura funerària, com per exemple, en els ''[[tholos]]''.

Un dels ''tholos'' més rellevants és el [[tresor d'Atreu]] a [[Micenes]], el pare d'[[Agamèmnon]]. És una construcció de pedra adovellada que constitueix, per tant, una falsa cúpula, amb un diàmetre de 14,5 metres. Es creu que la seva construcció es remunta a l'any [[1250 aC]].

L'ús de la cúpula va ser poc comú en l'[[antiga Grècia]], i fins a l'[[Imperi Romà]] no es comencen a aixecar les primeres cúpules vertaderes. Els complexos termals més grans i els grans palaus romans van incloure cúpules en el seu interior.

=== Imperi Romà ===
[[Fitxer:Pantheon.drawing.jpg|thumb|Secció del [[Panteó d'Agripa]] a [[Roma]]]]
{{principal|Panteó d'Agripa}}

Un dels arquetips d'aquesta època, el [[Panteó d'Agripa]], tot i que és una falsa cúpula, aixecada completament mitjançant successives filades de paredat amb pedra i morter. És, possiblement, la cúpula més gran d'aquest tipus construïda en tota la història, amb els seus 43,44 metres de diàmetre coronats per un ampli [[òcul]] de 8,90 metres, que omple de llum l'espai interior. L'estabilitat estructural es va aconseguir mitjançant l'ús de formigó mitjançant la tècnica d'''opera latericia'',ref''Opera latericia''; parets de maons amb morter com a ciment./ref característica de l'arquitectura romana, i diverses tècniques d'alleugeriment del pes propi, sigui mitjançant reducció progressiva del gruix de la cúpula,ref Des de 5,90 metres en la base fins a menys de 1,50 metres en el coronament./ref o el reemplaçament del [[travertí]] per [[pedra tosca]] en les superfícies superiors.

Dins l'edifici es pot inscriure una esfera perfecta, representant el [[cel]], juntament amb tota una sèrie de relacions simbòliques des dels punts de vista [[Geometria|geomètric]] i [[Mecànica|mecànic]], que han servit de model a les successives generacions d'arquitectes.

La cúpula romana, i la seva derivada [[Art paleocristià|paleocristiana]] es van construir gairebé sempre sobre un cimbori, en molts casos amb forma de [[prisma (geometria)|Prisma]] [[Octàgon|octogonal]] o [[Decàgon|decagonal]].

=== Imperi Bizantí ===
[[Fitxer:Aya sofya.jpg|thumb|left|Cúpula de [[Santa Sofia (Istanbul)|Santa Sofia]] a [[Istanbul]] construïda entre el 532 i el 537]]
Amb l'[[Imperi Bizantí]], hereu de la capacitat tecnològica romana, la tècnica constructiva de cúpules va evolucionar fins a aconseguir imposar l'estructura sobre un cub, mitjançant l'ús d'elements arquitectònics de transició com la [[petxina (arquitectura)|petxina]], que derivaria en la trompa, una volta cònica usual en l'arquitectura romànica.

El principal exemple del període és Hagia Sophia, l'[[Santa Sofia (Istanbul)|església de Santa Sofia]] a [[Constantinoble]], l'actual Istanbul; va ser construïda al segle VI sota el regnat de l'emperador [[Justinià I]]. Cobreix un espai rectangular de 77 per 71 metres, i té un diàmetre de 31,87 metres, amb una alçada de 56,60 metres. No té [[cimbori]], i el seu suport s'aconsegueix mitjançant quatre petxines i quaranta contraforts perimetrals que estan separats per finestres. Aquesta estructura, més la combinació interior del joc de llums amb els mosaics típics de l'[[art bizantí]], donen una sensació d'[[Gravetat|ingravidesa]], i immaterialitat que, per diversos camins, constituiria un tema d'interès en la recerca constant de l'arquitectura sacra dels segles següents.

Un altre edifici notable del període és l'[[església de sant Vital]] de [[Ravenna]], consagrada l'any 547. Aquest construcció presenta una planta central amb una cúpula de 16 metres de diàmetre recolzada sobre [[pilastres]] que formen una base [[Octàgon|octogonal]]. Juntament amb ''Sant Apol·linar a classe'' i ''Sant Apol·linar nou'' constitueixen el grup de monuments més important de l'antiguitat tardana a Itàlia, construïts tots l'any [[402]], després que l'emperador [[Flavi Honori]] designés Ravenna com la nova capital de l'[[Imperi Romà d'Occident]].

Paral·lelament, l'any [[1453]], amb la [[Caiguda de Constantinoble|conquesta de Constantinoble]] per part dels [[Imperi Otomà|otomans]], Santa Sofia va passar a ser també un edifici modèlic, un referent per a les [[mesquita|mesquites]] del món islàmic.

=== La cúpula a l'Islam ===
[[Fitxer:DomeOfTheRock.jpg|thumb|La [[cúpula de la Roca]], a [[Jerusalem]], construïda entre el [[687]] i el [[691]].]]
La cúpula, al costat de la [[columna]] i l'[[Arc (arquitectura)|arc]], va constituir l'element arquitectònic principal de l'art islàmic, element que heretà de l'[[antiga Roma]], a través de l'evolució [[Art paleocristià|paleocristiana]] i [[Art bizantí|bizantina]]. El que sembla interessar a la cultura islàmica és el significat [[cosmologia|cosmològic]] de la volta celestial, completada generalment amb el motiu decoratiu interior de l'[[arbre de la vida]], el qual és representat de forma invertida, per seguir millor la creença islàmica d'una [[simetria]] perfecta entre la [[Terra]] i el [[Paradís]].

Un dels exemples més rellevants i primerencs d'aquest tipus de construcció és la [[Cúpula de la Roca]], construïda a [[Jerusalem]] pel novè califa [[Abd-al-Màlik ibn Marwan]] entre 687 i 691, cobrint la roca des d'on es creu que [[Mahoma]] va ascendir cap al Paradís. La cúpula, amb un diàmetre de 21,37 metres descansa sobre un [[cimbori]] o tambor cilíndric que serveix de transició a la base octogonal. Cada un dels vèrtexs del octògon estan orientats segons els [[punts cardinals]], i l'extradós està cobert per làmines de [[coure]] polit i daurat que, en reflectir els raigs solars, converteix aquest edifici en un dels més bonics de Jerusalem.

Des del punt de vista constructiu, la cúpula es caracteritza per haver estat realitzada en [[fusta]] en lloc de [[pedra]], constituint un dels pocs exemples que es conserven de la tradició fustera de [[Síria]]. Una altra circumstància a destacar és que va ser un dels primers exemples de cúpula de doble capa, sistema que reprendria [[Brunelleschi]] a [[Santa Maria del Fiore]], si bé ho va fer mitjançant dovelles de [[maó]]. 

Mentre que la cúpula exterior té un perfil d'arc realçat, l'intradós, profusament decorat amb motius de l'arbre de la vida és perfectament hemisfèric. El temple de la Roca porta el pelegrí a la circumval·lació de la cúpula per un recorregut octogonal, simbolitzant la quadratura del cercle, la unió de cos i de l'[[ànima]].

=== Cúpules ortodoxes ===
[[Fitxer:St Basils Cathedral closeup.jpg|thumb|[[Cúpula bulbosa|Cúpules bulboses]] - en forma de ceba - a la [[Catedral de Sant Basili]] a [[Moscou]], edificada entre 1555 i 1561]]
Segons l'historiador rus Boris Rybakov,refБ.А.Рыбаков. «Окна в исчезнувший мир (по поводу книги А.В.Арциховского «Древнерусские миниатюры как исторический источник»). В кн.: Доклады и сообщения историч. факультета МГУ. Вып. IV. М., 1946. С. 50./ref la típica cúpula en forma de [[ceba]] de les esglésies ortodoxes russes té un origen natiu a partir d'influències pre-mongols, amb exemples constructius a partir del segle XII,refPer exemple, l'església de la Intercessió de Nerl ([[1165]]) i la Catedral de Pereslavl-Zalessky (1152-57)./ref en tant l'arquitectura mongol i l'estil difós a Àsia per l'[[Islam]] presenta els seus primers exemples ja a finals del segle XV.

Mentre que a les esglésies russes primitives, especialment a la primera capital, [[Kíev]], les cúpules seguien el model esfèric de l'estil bizantí, els edificis posteriors van començar a utilitzar les cúpules en forma de ceba, una forma especialment útil per evitar l'acumulació de neu habitual en el [[climes]] continentals i en [[latitud]]s més septentrionals.

Aquest tipus d'arquitectura ortodoxa va influir i es va transmetre a l'arquitectura [[Imperi Persa|persa]] i també a regions més orientals, com ho demostren les cúpules icòniques del [[Taj Mahal]], edifici construït el [[1630]].

L'exemple més conegut el constitueix la [[Catedral de Sant Basili]] de Moscou, construïda entre 1555 i 1561 per ordre d'[[Ivan IV de Rússia|Ivan el Terrible]] en commemoració de la conquesta del [[khanat de Kazan]]. Coronada amb un total de deu torres amb cúpules en forma de ceba, la catedral ha estat des de la seva creació un símbol de Moscou; representa un edifici on conflueixen i es realitza una síntesi de l'arquitectura oriental i occidental.

=== Edat mitjana i renaixement a Europa Occidental ===
Durant l'[[edat mitjana]] a Europa occidental es perd gradualment la capacitat de construir grans cúpules, fonamentalment per les dificultats tècniques que suposava edificar uns [[bastiment]]s cada vegada més alts i resistents, que era la forma de donar suport a la cúpula en construcció fins al seu tancament estàtic mitjançant la col·locació de la [[clau de volta]].
[[Fitxer:Brunelleshi-and-Duomo-of-Florence.png|thumb|left|Plànol de la cúpula de [[Santa Maria del Fiore]] a Florència, mostrant la doble membrana dissenyada per [[Brunelleschi]] el [[1420]].]]

No obstant això, es van continuar construint cúpules de petites i mitjanes dimensions, especialment en els edificis més prestigiosos com eren les capelles palatines i les catedrals. Durant l'època de les [[croades]] es va reconstruir la [[basílica del Sant Sepulcre]] a Jerusalem, destruïda durant la guerra amb els musulmans, mitjançant una cúpula adovellada. La influència d'aquest gran centre de la [[Cristianisme|cristiandat]] va comportar que es produïssin diverses imitacions en diverses ciutats d'Europa. Una de les més antigues es conserva al [[Piazza dei Miracoli|baptisteri de Pisa]],refLa ciutat de [[Pisa]] va tenir un rol rellevant durant la [[Primera Creuada]]./ref que data del segle XI.

L'important desenvolupament urbà esdevingut posteriorment, va permetre la ràpida difusió d'aquesta tècnica, i en conseqüència es van tornar a construir edificis en forma de [[volta]] i amb cúpula. A partir d'aquest moment, les principals construccions dotades de cúpula es construeixen sobre naus [[Basílica|basilicals]], anomenades '''''domo'''''. Espontàniament el terme domo passa a convertir-se en sinònim de cúpula, i el significat s'incorpora en el vocabulari de [[francès|francesos]] i [[anglès|anglesos]].

[[Fitxer:Vatikan Szent Peter kupola.jpg|thumb|Interior de la cúpula de [[Basílica de Sant Pere|sant Pere]] al [[Vaticà]], dissenyada per [[Miquel Àngel]] el [[1547]]]] 

En una competència entre els centres de poder per crear edificis cada vegada més grans, alts i majestuosos, s'inicia la construcció a [[Florència]] la catedral de [[Santa Maria del Fiore]], i es preveu des de l'inici el coronament dels [[absis]] mitjançant una gran cúpula. Quan, al segle XIV, l'arquitecte [[Francesco Talenti]] va ampliar la planta de la catedral, ningú sabia com construir la que, damunt d'un projecte, havia de representar la cúpula més gran construïda fins aleshores. Va ser [[Filippo Brunelleschi]] que durant la primera meitat del segle XV qui va dissenyar una solució que evitava l'ús de [[bastida|bastides]] internes, i ho va aconseguir després d'estudiar l'arquitectura [[Antiga Roma|romana]]. La solució va consistir a construir dues cúpules, una dins de l'altra, que se sostenien agermanament a través d'una estructura de reforços a la vista. 

La tècnica de Brunelleschi va servir d'inspiració directa a [[Miquel Àngel]] quan va haver de dissenyar una cúpula per al projecte més important del renaixement tardà: la [[Basílica de Sant Pere]] al [[Vaticà]]. L'artista va crear una majestuosa cúpula circular que hauria de dominar la ciutat de [[Roma]] i, de manera simbòlica, tota el món cristià. Les robustes costelles que formen part de l'estructura descarreguen el pes de l'obra i d'aquesta manera s'aconsegueix un millor control de la forma i el [[volum]], tant de la closca externa com a l'intradós. L'extradós està lleugerament realçat, amb els arriostraments vagament [[Hipèrbola|hiperbòlics]] que evidencien les línies ascendents de l'edifici.

Una cúpula curiosa del segle XVI és la cúpula plana que serveix de pis al cor de l'església del [[monestir de l'Escorial]]. La construcció és igual que la d'una cúpula, amb dovelles, però presenten una secció transversal plana, una ostentació tècnica projectada per [[Juan de Herrera]].

=== Barroc i neoclassicisme ===
[[Fitxer:St Paul's Engraving by Samuel Wale and John Gwynn (1755)..gif|thumb|La cúpula de la [[Catedral de Saint Paul|Catedral de Sant Pau]] a [[Londres]] dissenyada per Sir [[Christopher Wren]] el 1676]]

Les cúpules barroques més notables al nord d'Europa van ser construïdes a París i Londres. Jules Hardouin-Mansart va dissenyar en [[1670]] l'església de [[Hotel des Invalides|Sant Lluís del invàlids]] a [[París]], per encàrrec de [[Lluís XIV]]. La seva cúpula, de 28 metres de diàmetre, s'eleva sobre dos [[cimbori]]s sorprenentment alts, perforats per grans finestres que permeten un interior que resplendeix de llum.

La cúpula de Sir [[Christopher Wren]] de la [[Catedral de Saint Paul|Catedral de Sant Pau]] a [[Londres]] ([[1676]]), incorpora una cúpula hemisfèrica interior, una estructura cònica de maçoneria que serveix de sosteniment de l'elevada [[llanterna (arquitectura)|llanterna]], i una cúpula exterior prima sobre l'estructura de [[fusta]].

Als [[Estats Units]] les grans cúpules abandonen els edificis religiosos i serveixen per a coronar els símbols institucionals de la [[democràcia]], a partir del disseny realitzat per William Thornton per al [[Capitoli]] a [[Washington D.C.|Washington]] ([[1792]]). La cúpula reforçada amb [[acer]] fou completada l'any [[1863]], té un diàmetre de 27,40 metres i ha servit d'inspiració per a nombrosos edificis estatals per tot el territori nord-americà.

=== Segle XX ===
[[Fitxer:Mtl. Biosphere in Sept. 2004.jpg|thumb|left|La Biosphère de [[Mont-real|Montreal]], és un museu en el qual se situa l'estructura de la cúpula geodèsica de l'antic pavelló nord-americà per a l'exposició de Montreal de [[1967]], dissenyada per [[Buckminster Fuller]].]]
El desenvolupament tecnològic del segle XX va modificar en forma radical el criteri constructiu de les cúpules. [[Adolf Hitler]] va dissenyar, juntament amb el seu arquitecte personal [[Albert Speer]], tota una ciutat, [[Welthauptstadt Germania]], i la màxima representació estaria en el Große Halle (gran hall), una colossal estructura que tindrien la cúpula més gran del món (Volkshalle), amb 290 metres d'altura,ref{{ref-web|url =http://www.german-architecture.info/GERMANY/TEN/TEN-NS-09.htm |títol=Volkshalle |accesdate =25 de març |any=2009 |autor = |editor=Essential-architecture.com |llengua =anglès |doi = }}/refrefScobie (1990), pàg. 112/ref tan gran que s'havia dit que tindria els seus propis núvols i pluja. Aquest projecte mai es va construir com a conseqüència de l'arribada de la [[Segona Guerra Mundial|guerra]]. 

La cúpula geodèsica patentada el [[1947]] per l'arquitecte i inventor nord-americà [[Richard Buckminster Fuller]] consisteix en la juxtaposició de mòduls lleugers tridimensionals que generen estructures molt estables. La generació topològica de les cúpules geodèsiques es basa en el [[teorema de políedres]] d'[[Euler]]. Les innovacions en el disseny de cúpules de [[formigó]] armat introduïdes per l'arquitecte italià [[Pier Luigi Nervi]] a partir de la [[dècada del 1960]] van permetre la cobertura de grans llums mitjançant determinats tipus de lloses i encofrats.

Els avenços espectaculars en la tecnologia de l'[[acer]] des de finals del segle XIX han permès també la cobertura de grans espais sense suports intermedis, fins i tot en estadis esportius. S'utilitzen sistemes de cables tensors, estructures reticulades tridimensionals, i disposicions estructurals basades en catenàries.

== Cúpules de major diàmetre ==
El següent és un resum dels majors diàmetres coberts per cúpules al llarg de la història de l'arquitectura:

{| class=wikitable style=margin:1px; border:1px solid #cccccc; 
|----- align=left valign=top bgcolor=cccccc
| '''Període'''
| '''Diàmetre'''
| '''Nom'''
| '''Ubicació'''
| '''Constructor'''
| '''Finalitzada el'''
| '''Observacions'''
|-
| [[1250 aC]] – [[segle I aC]] 
| 14,5 mref [http://en.structurae.de/structures/data/index.cfm?ID=s0003185 Tresor d'Atreo a ''Structurae'']/ref
| [[Tresor d'Atreo]]
| [[Micenes]], [[Grècia]]
| Ciutat-estat de [[Micenes]]
| 1300-1250 aC
| Falsa cúpula de mènsula
|-
| [[segle I aC]] - [[128]]
| 21,5 mref name=MarkR. Mark; P. Hutchinson. On the Structure of the Roman Pantheon, ''Art Bulletin'' 68, març 1986, pàg. 24./ref
| [[Temple de Mercuri]]
| [[Baiae]], [[Itàlia]]
| [[Imperi Romà]]
| Segle I aC
| Falsa cúpula de formigó. 
|-
| [[128]] – [[1781]]
| 43,4 mref name = Mark/
| [[Panteó d'Agripa]]
| [[Roma]], [[Itàlia]]
| [[Imperi Romà]]
| 128
| Falsa cúpula de formigó no armat, el més gran que s'ha construït.
|-
| [[1781]] – [[1902]]
| 46 m
| Abadia de sant Blas
| Sant Blasien, [[Alemanya]]
| Monestir benedictí 
| 1781
| 
|-
| [[1902]] – [[1913]]
| 60 m
| [[Hotel West Baden Springs]]
| [[West Baden]], Indiana, [[Estats Units]]
| [[Lee Wiley Sinclair]] 
| 1902
| Cúpula d'acer i vidre. Arquitecte: Harrison Albright.
|-
| [[1913]] – [[1930]]
| 65 mref name=JahrhunderthallePatrimonio de la humanidad UNESCO: [http://whc.unesco.org/en/list/1165 Hall del centenario en Breslau]/ref
| [[Hala Ludowa]] o Hall del centenari
| [[Breslau]], [[Polònia]]
| [[Imperi alemany]] 
| 1913
| Cúpula de formigó armat. Arquitecte: [[Max Berg]].
|-
| [[1930]] – [[1944]]
| 65,8 mref name = Structurae.de: Großmarkthalle Leipzig Structurae.de: [http://en.structurae.de/structures/data/index.cfm?ID=s0000042 Leipzig Market Hall]/ref
| [[Leipzig Market Hall]]
| [[Leipzig]], [[Alemanya]]
| [[Imperi alemany]] 
| 1930
| Cúpula de formigó armat. Arquitecte: [[Franz Dischinger]].
|-
| [[1944]] – [[1960]]
| 71 mref name=La CoupoleInventari general dels monuments i de les riqueses artístiques de França: [http://www4.culture.fr/patrimoines/patrimoine_architectural_et_mobilier/sribzh/main.xsp?execute=show_documentid=MERIMEEIA62000001 Schotterwerk Nord West (SNW): Base V2]/ref
| Sitja per a [[V-2]] a [[La Coupole]] 
| [[Wizernes]], [[França]]
| [[Tercer Reich]] 
| 1944
| Cúpula de formigó armat de 5 metres de espessor.
|-
| [[1960]] – [[1965]]
| 100 m
| [[Palazzo dello Sport]]
| [[Roma]], [[Itàlia]]
| República d'Itàlia
| 1960
| Cúpula laminar de formigó armat. Arquitecte: [[Pier Luigi Nervi]].
|-
| [[1965]] - [[1992]]
| 216,4 m 
| [[Astrodome Reliant]]
| [[Houston, Texas|Houston]], [[Estats Units]]
| H.A. Lott, Inc.
| 1965
| Primer estadi esportiu del món cobert per una cúpula. 
|-
| [[1992]] – [[1999]]
| 256 mref name=Georgia Dome[http://www.pbs.org/wgbh/buildingbig/wonder/structure/georgia.html Building Big Databank: Georgia Dome], PBS Online/ref
| [[Georgia Dome]]
| [[Atlanta]], [[Estats Units]]
| Georgia World Congress Center Authority 
| 1992
| Cúpula amb cables de suspensió.
|-
| [[1999]] – [[2000]]
| 365 mref name=Millenium Dome[http://wwp.millennium-dome.com/ The Millennium Dome in Greenwich]/ref
| [[Millennium Dome]]
| [[Londres]], [[Regne Unit]]
| Península de [[Greenwich (districte)|Greenwich]]
| 1999
| Encara que se l'anomena cúpula, en un sentit estricte no ho seria ja que no subjecta el seu propi pes sinó que necessita tirants com a suport.
|-
|}

== Vegeu també ==
* [[Volta bufada]]

== Referències ==
{{referències|2}}

== Bibliografia ==
* {{ref-llibre |nom=Oscar |cognom=Schneider|títol=Kampf um die Kuppel(''La vida y la cúpula'')|lloc=Bonn|editorial=Ed. Bouvier Verlag|llengua=anglès|any=2006|isbn =978-3-416-03076-2}}
*{{ref-llibre |nom=Leonardo |cognom=Benévolo|títol=Diseño de la ciudad|lloc= Barcelona|editorial= Gustavo Gili|any= 1977 |llengua=castellà}}
*{{ref-llibre |nom= Banister |cognom=Fletcher|títol=A History of Architecture|lloc= Londres|editorial=Athelone Press |llengua=anglès |any=1975, 18a ed |isbn= 0-485-55001-6}}
*{{ref-llibre |cognom=Fatás|nom= Guillermo|cognom2=Borrás|nom= Gonzalo|títol= Diccionario de términos de Arte|editorial= Alianza/Ediciones del Prado|lloc= Madrid|llengua=castellà|any= 1993|isbn= 84-7838-388-3 }}
*{{ref-llibre |cognom= Scobie|nom=Alexander|any=1990|títol=Hitler's state architecture: the impact of classical antiquity|editorial= University Park: Pennsylvania State University Press|pàgines= 109-118|llengua=anglès|isbn= 0-271-00691-9}}
*{{ref-llibre |cognom=Sureda|nom=Joan|enllaçautor=Joan Sureda|títol=Historial Universal del Arte volum III|capítol= Arte bizantino |editorial= Planeta |lloc=Barcelona|any=1989|llengua=castelllà|isbn= 84-320-8903-6}}

== Enllaços externs ==
{{Projectes germans|commons=Dome}}
* [http://www.upo.es/depa/webdhuma/areas/arte/actas/3cibi/documentos/056f.pdf La quimera de la llum: evolució de les cúpules en el barroc americà.] (en castellà)
* [http://www.mgar.net/var/islam3.htm Apunts d'art i arquitectura islàmica.]
* [http://www.jerusalemshots.com/cat_en62.html Cúpula de la Roca] portal fotogràfic de Jerusalem.
* [http://www.stpauls.co.uk Pàgina oficial de la catedral de Sant Pau] (en anglès)
* [http://www.duomofirenze.it Página oficial de la catedral de Florència] (en italià)
* [http://weblog.educ.ar/educacion-tics/archives/007483.php Cóm construir un domo geodèsic a l'escola] (en castellà)
* [http://www.edifier.com.mx/detalle.asp?id=35 Doms geodèsics per a la Ford Motors] (en castellà)
* [http://www.tesisenxarxa.net/TESIS_UPC/AVAILABLE/TDX-0317105-171559//23Icc23de39.pdf El palau dels esports a Roma, per Pier Luigi Nervi]

{{Arquitectura eclesiàstica}}
{{1000+AB|Cultura i oci}}
{{Enllaç AB|es}}
{{Enllaç AD|he}}

{{ORDENA:Cupula}}
[[Categoria:Elements estructurals]]
[[Categoria:Articles bons d'art]]
[[Categoria:Traduccions que són articles bons]]
[[Categoria:Articles bons dels 1000]]</text>
      <sha1>ccp3uj71gkbhg4pwtvrhy797owdpyf5</sha1>
      <model>wikitext</model>
      <format>text/x-wiki</format>
    </revision>
  </page>