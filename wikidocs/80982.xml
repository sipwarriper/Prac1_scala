<page>
    <title>Moràvia</title>
    <ns>0</ns>
    <id>80982</id>
    <revision>
      <id>13928622</id>
      <parentid>13814320</parentid>
      <timestamp>2014-08-09T15:10:12Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot mou  {{Cal geo}} al final</comment>
      <text>
{{Polisèmia|Moravia}}
[[Fitxer:Flag of Moravia.svg|thumb|Bandera de Moràvia sota l'Imperi Austríac]]
'''Moràvia''' ([[txec]] i [[eslovac]]: ''Morava'', [[alemany]]: ''Mähren'', [[hongarès]]: ''Morvaország'', [[polonès]]: ''Morawy'') és una regió històrica a l'est de la [[República Txeca]]. Limita a l'oest amb la regió de [[Bohèmia]] i a l'est amb [[Eslovàquia]]. Va prendre el nom del [[riu Morava]], que creua el nord-oest de la regió. La capital i principal ciutat és [[Brno]].

== Orografia ==
És una regió de contacte entre els últims contraforts del massís hercinià de Bohèmia i els [[Carpats Blancs]], i al mig s'insereix la vall del Morava, que s'obre, al sud, cap a la plana pannònica i, al NE, cap a la conca de l'Oder. És una regió de transició i de pas entre l'Europa del sud, o danubiana, i la del nord, o país del [[Vístula]]. Constitueix una àmplia depressió, recoberta de [[sediments]] [[terciari]]s i [[quaternari]]s i drenada per la xarxa del Morava, la qual depressió es presenta com un conjunt de diverses conques i de diversos altiplans i turons tallats per les valls dels rius. Al N, entre la serralada del [[Jesenik]] i els primers contraforts occidentals dels [[Beskidy Occidentals]], comprèn la [[Silèsia]], que correspon a l'alta conca de l'[[Oder]], rica zona carbonífera. 

== Economia ==
És una de les regions agrícoles riques de l'Europa central, ja que les terres són molt fèrtils. Té conreus molt intensius, i produeix cereals ([[blat]] i [[ordi]]), patates, bleda-rave sucrera, [[llúpol]], fruita, lli, raïm i tabac. També hi és important la ramaderia bovina i la porcina. Gràcies als seus rics jaciments de [[lignit]], s'hi ha desenvolupat una important indústria siderúrgica i metal·lúrgica, bàsicament a [[Silèsia]]. També són importants altres indústries, més esteses, com la química, la tèxtil, la de la fusta, la de construcció de maquinària, la de blanqueria i l'alimentària.
[[Fitxer:CZ-cleneni-Morava-wl.png|thumb|300px|Mapa de Moràvia dins la [[República Txeca]]]]
== Història ==
[[Fitxer:Nitra moravia 833.png|right|thumb|250px|Principats de Nitra i de Moràvia a principis del segle IX]]
Hi ha testimonis de poblament a Moràvia des del [[1300 aC]], però els primers habitants coneguts foren els [[bois]] (boii), poble d'origen cèltic ([[segle V aC]]), i posteriorment fou ocupada pel poble germànic dels [[marcomans]]. A partir del segle V fou poblada pels eslaus, que la integraren a l'estat de [[Samo]] ([[623]]-[[635]]). 

Després de la desfeta de l'imperi Carolingi, del qual Moràvia havia estat tributària, el príncep [[Mojmir I]] fundà la Gran Moràvia (830), que rebé el cristianisme dels missioners bizantins Ciril i [[Metodi Apòstol de Bohèmia|Metodi]] (vers el 860) i que arribà a l'esplendor màxima en temps de [[Svatopluk]] (870-894). Les migracions magiars (908) i poloneses significaren la fi de la Gran Moràvia, que fou annexada per l'emperador [[Otó I]] com a marca del Sacre Imperi Romanogermànic (955); des d'aleshores Moràvia seguí generalment la sort de [[Bohèmia]].

Al final de l'[[edat mitjana]], el progressiu malcontentament camperol, degut a l'opressió de les relacions entre senyors feudals i vassalls, donà lloc al moviment popular dels [[hussita|hussites]]; després de la [[Batalla de Mohacs (1526)|batalla de Mohács]] (1526), el país fou incorporat a l'imperi dels [[Dinastia dels Habsburg|Habsburg]], incorporació que restà consolidada després de la batalla de la Muntanya Blanca ([[1620]]). Més tard formà una província de l'[[Imperi austrohongarès]].

En acabar la [[Primera Guerra Mundial]] (1918), Moràvia formà part de [[Txecoslovàquia]], fins que fou ocupada per [[Adolf Hitler]] (març del [[1939]]) i passà a formar part del [[Protectorat de Bohèmia-Moràvia]]; desaparegut aquest al final de la [[Segona Guerra Mundial]] (1945), s'integrà a la República Socialista de Txecoslovàquia i, amb el desmembrament d'aquesta el [[1993]], passà a formar part de la [[República Txeca]], juntament amb Bohèmia.
En els darrers anys han aparegut moviments autonomistes, representats per la ''Hnutí za Samospravnou Demokracii Moravy a Slezska'' (Unió Democràtica Autonomista per a Moràvia i Silèsia, HSDMS), fundada el 1989 i dirigida per [[Jan Krycer]], que reclama autonomia per a Moràvia i Silèsia.

{{Paisostxecs}}
{{cal coor}}

{{Commonscat}}

{{Cal geo}}
{{ORDENA:Moravia}}	!--ORDENA generat per bot--
{{Autoritat}}
{{Enllaç AD|eo}}

[[Categoria:Moràvia| ]]
[[Categoria:Regions històriques]]</text>
      <sha1>eus6poi0nxp11uwl5lxxmj94ly09q23</sha1>
      <model>wikitext</model>
      <format>text/x-wiki</format>
    </revision>
  </page>