<page>
    <title>Margarida de Prússia</title>
    <ns>0</ns>
    <id>74495</id>
    <revision>
      <id>13816481</id>
      <parentid>13081609</parentid>
      <timestamp>2014-07-13T23:31:42Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{millorar|manquen referències|data=febrer de 2014}}
'''Margarida de Prússia, landgravina de Hessen-Kassel''' ([[Potsdam]] [[1872]] - [[Kassel]] [[1954]]). Princesa de [[Prússia]] i d'[[Alemanya]] fou l'última filla viva del kàiser [[Frederic III de Prússia]]. La seva vida, extremadament dura, fou un exemple del que molts membres de la reialesa alemanya hagueren de passar durant la [[Segona Guerra Mundial]] i sobretot durant el règim d'ocupació.

[[Fitxer:Mossy.jpg|thumb|right|La princesa Margarida de Prússia, landgravina de Hessen-Kassel.]]Nascuda el dia 22 d'abril de [[1872]] a la ciutat de [[Potsdam]], Margarida era la filla petita del príncep hereu i després emperador [[Frederic III de Prússia]] i de la princesa reial [[Victòria del Regne Unit (reina de Prússia)|Victòria del Regne Unit]]. La petita Mossy, com era coneguda per la família, era néta per part de pare de [[Guillem I de Prússia]] i d'[[Augusta de Saxònia-Weimar-Eisenach]] i per part de mare de la reina [[Victòria I del Regne Unit]] i del príncep consort [[Albert de Saxònia-Coburg Gotha]].

Junt amb els seus pares i les seves tres germanes petites, [[Victòria de Prússia]] i [[Sofia de Prússia]] formaren un bloc liberal i anglòfil a la ultramontana cort prussiana i van arribar a temibles quotes d'enfrontament amb els seus avis paterns i els seus germans grans entre els quals hi havia [[Enric de Prússia]], la duquessa [[Carlota de Prússia (duquessa de Saxònia-Meiningen)|Carlota de Saxònia-Meiningen]] i el futur emperador [[Guillem II de Prússia]].

L'any [[1892]] es casà amb el landgravi i cap de la casa principesca dels [[Hessen-Kassel]], [[Frederic Carles de Hessen-Kassel]]. La parella tingué sis fills:

* [[Frederic Guillem Segimon de Hessen-Kassel]], nascut el [[1893]] a [[Frankfurt del Main|Frankfurt]] i mort en combat el [[1916]] a [[Romania]].
* Maximilià Frederic Guillem de Hessen-Kassel, nascut el [[1894]] a [Frankfurt d i mort el [[1914]] en combat a Saint Jean Chapelle ([[França]]).
* [[Felip de Hessen-Kassel]], nascut el [[1896]] a Frankfurt i mort el [[1980]] a [[Roma]]. Es casà amb la princesa [[Mafalda d'Itàlia]] morta a [[Buchenwald]] el [[1944]].
* Wolfgang de Hessen-Kassel, nascut el [[1896]] i mort el [[1989]]. Es casà amb la princesa [[Maria Alexandra de Baden]] que morí el [[1944]] en un bombardeig anglès sobre [[Frankfurt del Main|Frankfurt]], i es tornà a casar amb Ottilie Moeller. 
* [[Cristòfor de Hessen-Kassel]], nascut el [[1901]] i mort en un encara no aclarit accident aeronàutic a les [[Dolomites]] italianes l'any [[1943]]. Es casà amb [[Sofia de Grècia (princesa de Hessen-Kassel i de Hannover)|Sofia de Grècia]].
* Ricard de Hessen-Kassel, nascut el [[1901]] i mort el [[1969]].

Els landgravins de [[Hessen-Kassel]] foren reis de [[Finlàndia]] durant escassos dos mesos l'any [[1918]]. Malgrat tot l'aventura finlandesa dels landgravins no arribà a materialitzar-se. La tragèdia marcà durament la vida de la princesa Margarida de Prússia. Els seus dos fills grans moriren en combat durant la Primera Guerra Mundial. Mentre el príncep hereu moria a [[Romania]], el segon fill moria a [[França]]. Felip i Cristòfor abraçaren el [[nacionalsocialisme|nazisme]] de la mateixa manera que ho féu la mateixa landgravina que en paraules de la seva neboda, [[Victòria Lluïsa de Prússia]]: El dia següent (any [[1939]]) vaig parlar amb la meva tia Mossy al balcó de la Vil·la Sparta de la reina [[Helena de Grècia|Helena de Romania]]. Jo li vaig expressar els meus dubtes sobre el futur, el temor que la guerra esclatés aviat; ella no opinava d'aquesta forma. És més, creia que [[Adolf Hitler]] mai portaria a [[Alemanya]] a una nova guerra. La meva tia no podia fer-se la idea que un brillant estadista com Hitler que havia fet tant pel país arrisqués tant amb una jugada com aquesta. Felip que estava casat amb [[Mafalda d'Itàlia]], filla del rei [[Víctor Manuel III d'Itàlia]] significà un magnífic aparador per les relacions italianoalemanyes. Felip fou ordenat governador de la regió de Hessen-Nassau. L'any [[1943]], el [[rei d'Itàlia]] abandonà l'Eix i entregà el país als aliats. Felip fou empresonat al camp de concentració de [[Camp de concentració de Sachsenhausen|Sachsenhausen]] al nord de [[Berlín]] i la princesa Mafalda al camp de [[Buchenwald]] a [[Turíngia]] on trobà la mort com a conseqüència de ferides provocades per un bombardeig anglès. Felip fou traslladat posteriorment al camp de concetració bavarès de [[Camp de concentració de Dachau|Dachau]]. Un cop Felip, ja vidu, sortí de Dachau després de vint mesos de confinament en solitari, hagué de fer front als tribunals de [[desnazificació]]. Primer fou enviat a un camp aliat a [[Darmstadt]] on va ser reclòs durant tres anys i se li confiscaren un terç dels seus béns. Ricard i Wolfgang també abraçaren el nacionalsocialisme i també van ser reclosos en presons aliats a [[Hessen]] tot i que durant menys temps que el seu germà gran. Cristòfor de Hessen fou el germà que més imbuït es veié pel nacionalsocialisme. Ara bé, l'any [[1943]] després de la derrota alemanya a la batalla de Stalingrad la seva posició havia canviat considerablement. Durant la guerra havia destacat com un brillant pilot de la [[Luftwaffe]]. L'any [[1943]] realitzà la seva última sortida aèria, abans però confessà a la seva muller els seus temors i les seves cauteles polítiques. Aquella mateixa nit el seu avió s'estavallava a les Dolomites italianes,. Al seu avió, sembla, hi havia una bomba col·locada per ordres de la Cancelleria. Durant l'ocupació estatunidenca, el castell de [[Friederichschloss]], propietat de Mossy, fou ocupat pels estatunidencs i s'hi produí un greu [[Espoli arqueològic i artístic|espoli]] de tresors artístics i de joies.ref{{Ref-llibre |cognom=Petropoulos |nom=Jonathan |títol=Royals and the Reich |url= |llengua= |editorial=Oxford University Press |data=2006 |pàgines=345 |isbn=0-19-516133-5}}/ref Les pròpies autoritats estatunidenques intranquil·les pel gran ressò de l'espoli jutjaren els criminals, que hagueren de retornar els tresors, tot i que finalment només es recuperà un 25% d'allò que s'havia robat.

La landgravina morí l'any [[1954]] a la ciutat deFrankfurt.

== Referències ==
{{referències}}

{{Commonscat|Princess Margaret of Prussia}}
{{Autoritat}}
{{ORDENA:Margarida De Prussia}}
[[Categoria:Prínceps de Prússia]]
[[Categoria:Casa de Hohenzollern]]
[[Categoria:Prínceps de Hessen-Kassel]]
[[Categoria:Persones de Potsdam]]</text>
      <sha1>mm3b8279619vpesqtozj3fql0dirq8d</sha1>
      <model>wikitext</model>
      <format>text/x-wiki</format>
    </revision>
  </page>