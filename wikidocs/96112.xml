<page>
    <title>Stefan Zweig</title>
    <ns>0</ns>
    <id>96112</id>
    <revision>
      <id>13969863</id>
      <parentid>13969862</parentid>
      <timestamp>2014-08-25T02:43:49Z</timestamp>
      <contributor>
        <username>Davidpar</username>
        <id>8396</id>
      </contributor>
      <minor></minor>
      <comment>/* Llegat */</comment>
      <text>{{Infotaula escriptor
| nom            = Stefan Zweig
| ample_taula    = 
| imatge         = Stefan Zweig2.png 
| ample_imatge   = 
| alt            = Stefan Zweig
| peu_imatge     = Stefan Zweig
| nom_complet    = 
| nom_naixement  = 
| data_naixement = {{Data naixement|1881|11|28}} 
| lloc_naixement = [[Viena]], [[Imperi austrohongarès]] 
| data_mort      = {{Data defunció i edat|1942|2|22|1881|11|28}} 
| lloc_mort      = [[Petròpolis]], [[Brasil]]
| lloc_repòs     = Cemitério Municipal de Petrópolis 
| coordenades_lloc_repòs = 
| pseudònim      = 
| sobrenom       = 
| activitat      = [[Escriptor]]
| llengua        = [[alemany]]
| nacionalitat   = 
| país           = 
| educació       = 
| universitat    = 
| període        = [[S. XX]]
| gènere         = [[Novel·la]], [[biografia]]
| temàtica       = 
| moviment       = 
| primeres_obres = ''Moments estel·lars de la humanitat'' (1927)br/''Vint-i-quatre hores en la vida d'una dona'' (1929)
| obres_principals = 
| cònjuge        = Charlotte Elizabeth Altmann Zweig
| parella        = 
| pares          = 
| fills          = 
| familiars      = 
| premis         = 
| influències    = 
| ha_influït     = 
| signatura      = Stefan Zweig Signature 1927.jpg
| web            = 
| notes_a_peu    = 
}}
'''Stefan Zweig''' ([[28 de novembre]] de [[1881]], [[Viena]], [[Imperi austrohongarès]] - [[22 de febrer]] de [[1942]], [[Petròpolis]], [[Brasil]]) va ser un [[escriptor]] austríac.

== Biografia==
[[Fitxer:Stefan Zweig 1927.jpg|right|thumb|Postal escrita per Stefan Zweig el [[1927]] des de [[Salzburg]].]]
[[Fitxer:Stefan Zweig Signature 1927.jpg|right|thumb|Signatura de Stefan Zweig]]
Stefan Zweig va ser un escriptor molt conegut durant la [[anys 1920|dècada dels 20]] i els [[anys 1930|30]]. Des de la seva mort el 1942 la seva obra esdevé menys coneguda per al públic en general. 

Zweig va escriure [[novel·la|novel·les]], històries curtes, i diverses biografies, la més famosa de les quals és probablement la de [[Maria Stuard]]. Es va publicar en [[alemany]] amb el títol de ''Maria Stuart'' i en [[anglès]] amb el títol de ''(The) Queen of Scots'' o ''Mary, Queen of Scotland and the Isles''. En algun moment, quan el sentiment antigermànic s'estava estenent, les seves obres es van publicar en anglès sota el [[pseudònim]] de Stephen Branch (una traducció del seu nom real). De la seva biografia de la reina [[Maria Antonieta d'Àustria]] se'n va arribar a fer una adaptació per una pel·lícula de la Metro Goldwin Mayer ([[MGM]]), amb l'actriu [[Norma Shearer]] en el paper protagonista.

Nat a [[Viena]], Zweig era fill de Moritz Zweig, un adinerat fabricant tèxtil [[jueu]], i d'Ida (Brettauer) Zweig, la filla d'una família de banquers italians. Va estudiar [[filosofia]] i [[història de la literatura]], que li van permetre rodejar-se de l'avantguarda cultural vienesa de l'època. 

Va ser en aquest ambient quan el [[1901]] va publicar els seus primers poemes, una col·lecció titulada ''Silberne Saiten'' (Cordes de plata), mostrant la influència d'[[Hugo von Hofmannsthal]] i [[Rainer Maria Rilke]]. El 1904 va aparèixer la seva primera novel·la, gènere que conrearia especialment durant la seva carrera.

Zweig va desenvolupar un estil literari molt particular, que unia una curosa construcció [[psicologia|psicològica]] amb una brillant tècnica narrativa.

A més a més de les seves creacions en [[dramatúrgia]], [[periodisme]] i [[assaig]], Zweig va treballar en traduccions d'autors com [[Paul Verlaine]], [[Charles Baudelaire]] i [[Émile Verhaeren]]. 

El [[1910]] viatjà a l'[[Índia]] i el 1912 a [[Amèrica del Nord]]. El 1913 es va traslladar a [[Salzburg]], on hi va viure gairebé vint anys.

Durant la [[Primera Guerra Mundial]], i després d'haver servit en l'exèrcit austríac (com a empleat de l'Oficina de Guerra, ja que havia estat declarat no apte per al combat) es va haver d'exiliar a [[Zuric]] a causa de les seves conviccions antibel·licistes per la influència del seu amic, el pacifista francès [[Romain Rolland]].

D'aquest període és ''Jeremiah'', l'obra antibèl·lica que va escriure mentre estava enrolat a l'exèrcit i que va ser publicada durant el seu exili a [[Suïssa]]. Aquesta peça teatral [[bíblia|bíblica]] inspirada en la guerra europea va ser exhibida a [[Nova York]] el 1939.

Immediatament després es va radicar a Suïssa, on va treballar com a corresponsal per la premsa lliure vienesa, i escrivint per a alguns diaris hongaresos. Gràcies a les seves amistats, entre les que podem trobar a [[Hermann Hesse]] i [[Pierre Jean Jouve]] va poder publicar visions apartidistes sobre la turbulenta realitat [[Europa|europea]] d'aquells dies.

La solvència econòmica de la seva família li va permetre seguir cultivant la seva gran passió: viatjar; i va ser així com va adquirir la gran consciència de tolerància que ha quedat plasmada en les seves obres, les primeres a protestar en contra de la intervenció d'[[Alemanya]] en la guerra.

Després de l'[[armistici]] de [[1918]] va poder tornar a Àustria: tornà a Salzburg, on es va casar, el [[1920]], amb Friderike Maria Burger von Winternitz, una admiradora de la seva obra, a qui havia conegut [[vuit]] [[any]]s abans.

Com a intel·lectual compromès, Zweig es va enfrontar amb vehemència amb les doctrines nacionalistes i l'esperit de revenja que es respirava en l'època. Va escriure sobre tot això en una llarga sèrie de novel·les i [[drama|drames]], en el període més productiu de la seva vida. Conegué a [[Thomas Mann]] i a [[Max Reinhardt]]. 

El relat històric ''Grans moments de la humanitat'', que va publicar el [[1927]] es manté, encara avui en dia, entre els seus llibres de major èxit. El [[1928]] Zweig viatjà a la [[Unió Soviètica]]. Dos anys després va visitar [[Albert Einstein]] al seu exili a [[Princeton]]. Al llarg de la seva vida, Zweig va cultivar l'amistat de personalitats com [[Maksim Gorki]], Rainer Maria Rilke, [[Auguste Rodin]], i [[Arturo Toscanini]]. El 1934 va publicar la seva triple biografia ''Mental Healers'', i un assaig sobre els orígens de la [[Ciència Cristiana]] i la [[psicoanàlisi]].

D'origen jueu, va ser defensat pel compositor [[Richard Strauss]] que es va negar a eliminar el nom de Zweig com a [[llibretista]] del cartell de l'òpera ''Die Schweigsame Frau'' (La dona silenciosa), estrenada a [[Dresden]]. [[Adolf Hitler|Hitler]] va refusar anar a l'estrena tal com estava previst i l'obra es va prohibir poc temps després, havent-se representat tan sols tres cops. 

La religió no va jugar un rol central en la seva educació. En una entrevista va dir: 

''La meva mare i el meu pare eren jueus tan sols per un accident de naixement''

Tot i que els seus assaigs de política van ser publicats per l'editorial ''Neue Freie Presse'', l'editor literari de la qual era el líder [[sionisme|sionista]] [[Theodor Herzl]], Zweig mai es va sentir atret per aquesta forma de nacionalisme.

Després de l'augment de la influència [[Nazisme|nacional socialista]] a Àustria, Zweig es traslladà temporalment a [[Londres]]; en aquest temps ja va tenir dificultats per a publicar les seves obres a Alemanya, amb tot va poder escriure el llibret per l'òpera de Strauss. El 1934 va iniciar una sèrie de viatges per [[Amèrica del Sud]].

El [[1936]] els seus llibres van ser prohibits a Alemanya pel règimen nazi. El [[1938]] es va divorciar de la seva primera esposa. A l'any següent es va casar amb Charlotte Elisabeth Altmann i, a l'iniciar-se la [[Segona Guerra Mundial]], Zweig es va traslladar a [[París]]. Poc temps després va viatjar a [[Regne Unit]], on va obtenir-ne la ciutadania. Va viure a [[Bath]] i a Londres abans de viatjar als [[Estats Units]], l'[[Argentina]] i el [[Paraguai]], per fer-hi unes conferències. Després de la publicació de ''Novel·la d'escacs'' el 1941 s'instal·là al [[Brasil]].

Allí hi va escriure ''Brasilien. Ein Land der Zukunft'' (''Brasil. Una terra del futur'') el 1941. En aquesta obra Zweig examina la història, l'economia i la cultura del país. Citant a [[Amerigo Vespucci]], descriu com els primers navegants europeus van veure el Nou Món: 

''Si el paradís existeix en algun lloc del planeta, no podria ser molt lluny d'aquí!''

A la ciutat de [[Petrópolis]], el 22 de febrer de 1942 es va suïcidar juntament amb la seva esposa, desesperats pel futur d'Europa i la seva cultura (després de la caiguda de [[Singapur]] creien amb fermesa que el nazisme s'estendria pel planeta). Va escriure:

''Crec que és millor finalitzar en un bon moment i dempeus una vida en la qual la labor intel·lectual ha significat el gaudi més pur i la llibertat personal el bé més preuat sobre la Terra''

La seva autobiografia ''El món d'ahir'' es va publicar pòstumament el 1944. És un [[panegíric]] a la cultura europea que considerava perduda per sempre.

Hi ha importants col·leccions de l'obra de Zweig a la [[Biblioteca Britànica]] i a la [[Universitat Estatal de Nova York]] a Fredonia, [[Estat de Nova York|Nova York]]. La primera és el resultat d'una donació dels seus apoderats el maig de [[1986]] i inclou una gran varietat d'elements de gran raresa, entre els quals destaca el catàleg de les obres [[Mozart|mozartianes]], escrit pel propi compositor (''Verzeichnis'').

L'escriptora alemanya [[Stefanie Zweig]] (nascuda el 1932) no té relació parental amb Stefan Zweig.

== Títols publicats ==
=== Teatre ===
* ''Thersite'', [[1907]] 
* ''Les Guirlandes précoces'', [[1907]] 
* ''Jeremiah'', [[1916]] 
* ''La casa a la vora del mar'', [[1911]] 

=== Poesia ===
* ''Silberne Saiten'' (Cordes de plata), [[1901]]

=== Ficció ===
* ''L'estrella sota el bosc'', [[1903]] 
* ''Els prodigis de la vida'', [[1903]] 
* ''En la neu'', [[1904]] 
* ''L'amor d'Erika Ewald'', [[1904]] 
* ''La Marxa'', [[1904]]
* ''Secret candent'', [[1913]]. [[Barcelona]]: [[Quaderns Crema]], 1999. ISBN 84-7727-284-0
* ''Els ulls del germà etern'', [[1922]]. Barcelona: Quaderns Crema, 2002. 62 p. ISBN 84-7727-369-3
* ''Amok o el boig de Malàisia'', [[1922]] (Der Amokläufer). Barcelona: [[Edicions Proa]], ''[[Biblioteca A tot vent]]'', 136
* ''Por'', [[1925]]
* ''La confusió dels sentimients'', [[1926]]
* ''Carta d'una desconeguda'', [[1927]] (Brief einer Unbekannten). Barcelona: Quaderns Crema, 1998. 90 p. ISBN 84-7727-222-0
* ''El refugiat'', [[1927]]
* ''Buchmendel'', [[1929]]
* ''Nit fantàstica'', [[1929]]. Barcelona: Quaderns Crema, 1998. 138 p. ISBN 84-7727-225-5
* ''Vint-i-quatre hores en la vida d'una dona'', [[1929]] (Vierundzwanzig Stunden aus dem Leben einer Frau). Barcelona: Quaderns Crema, 1996. 109 p. ISBN 84-7727-172-0
* ''Viatge al passat'', [[1929]] (''Widerstand der Wirklichkeit''). Barcelona: Edicions de 1984, 2009. 106 p. ISBN 978-84-92440-39-9. 
* ''La impaciència del cor'', [[1939]] (''Ungeduld des Herzens''), la seva única novel·la llarga. Barcelona: Quaderns Crema, 2010. 424 p. ISBN 978-84-7727-485-8
* ''Novel·la d'escacs'', [[1941]] (''Schachnovelle''). Barcelona: Quaderns Crema, 2001. 100 p. ISBN 84-7727-055-4. La seva novel·la més famosa, versa sobre l'obsessió d'un home amb els escacs, neurosi desenvolupada en la captivitat de la [[Gestapo]].

=== Autobiografia ===
* ''El món d'ahir: memòries d'un europeu''. Barcelona: Quaderns Crema, 2001. 529 p. ISBN 84-7727-335-9. Llibre autobiogràfic publicat pòstumament.

=== Biografies ===

* ''Émile Verhaeren'', [[1910]] 
* ''Fouché: Retrat d'un home polític'', [[1929]]. Barcelona: Quaderns Crema, 2004. 280 p. ISBN 978-84-7727-412-4
* ''Heilung durch den Geist'', ([[Franz Mesmer]], [[Mary Baker Eddy]], [[Sigmund Freud]]),[[1931]], és un curt treball en tres parts que consisteix en tres biografies individuals. La idea conductora d'aquesta obra és que la Ciència Cristiana, religió espiritualista fundada per Mary Baker Eddy, i el psicoanàlisi, especialitat [[medicina|mèdica]] i moviment literari creat per Sigmund Freud, estan basats en els descobriments de l'incomprès [[hipnotisme|hipnotista]] del [[segle XVIII]] Franz Mesmer.
* ''Magellan: Der Mann und seine Tat'', [[1938]]. Frankfurt: Fischer, 2003. 316 p. ISBN 3-596-50650-6
* ''Maria Stuart''. Frankfurt: Fischer, 2000. ISBN 3-596-21714-8
* ''Marie Antoinette: Bildnis eines mittleren Charakters'', [[1932]]. Frankfurt: Fischer, 2003. 575 p. ISBN 3-596-22220-6
* ''Erasmus'', [[1934]]
* ''Romain Rolland: L'home i la seva obra'', [[1921]]
* ''Paul Verlaine''
* ''Balzac'', [[1922]], publicat individualment i inclòs en el llibre en tres parts ''Drei Meister: Balzac, Dickens, Dostojewski''.
* ''Moments estel·lars de la humanitat'', [[1927]]. Barcelona: Quaderns Crema, 2004. 285 p. ISBN 84-7727-421-5
* ''Montaigne'', [[1982]] (pòstum). Barcelona: Quaderns Crema, 2008. 120 p. ISBN 978-84-7727-450-6
* ''Castellio gegen Calvin: Ein Gewissen gegen Gewalt''. Frankfurt: Fischer, 1984. 256 p. ISBN 3-596-22295-8
* ''Drei Meister: Balzac, Dickens, Dostojewski''. Frankfurt: Fischer, 1999. 222 p. ISBN 3-596-12278-3
* ''Confusión: The Private Papers of Privy Councillor R. Von D''
* ''Triumph und Tragik des Erasmus von Rotterdam''. Frankfurt: Fischer, 2006. 187 p. ISBN 3-596-22279-6
* ''Der Kampf mit dem Dämon: Hölderlin, Kleist, Nietzsche. Gesammelte Werke in Einzelbänden''. Frankfurt: Fischer, 1982. 284 p. ISBN 3-10-097048-9

=== No ficció ===
* ''Brasilien. Ein Land der Zukunft''. Frankfurt: Insel, 1997. 302 p. ISBN 3-458-33589-7
* ''Grans moments de la humanitat'', 1927

=== Edicions en alemany ===
* Fischer Verlag [http://www.fischerverlage.de] publica una gran selecció de les obres de Zweig en aquesta llengua.

== Llegat ==
L'editor [[Jaume Vallcorba i Plana|Jaume Vallcorba]], a través de [[Quaderns Crema]], difongué Zweig al públic català amb la traducció d'obres com ''Vint-i-quatre hores en la vida d'una dona'' (1996), ''Carta d'una desconeguda'' (1998) i ''El món d'ahir'' (2001).ref name=ara{{ref-publicació|cognom=Nopca|nom=Jordi|títol=Mor Jaume Vallcorba, gran referent de l'edició catalana|publicació=Ara|data=24 agost 2014|pàgines=pp. 48-49}}/ref

== Referències ==
{{referències}}

== Bibliografia sobre Stefan Zweig ==
* Boll, Andrea. ''Stefan Zweig: Schachnovelle''. [S.l.]: Oldenbourg Schulbuchverlag, 2002. 48 p. ISBN 3-486-15788-4
* Lafaye, Jean Jacques. ''Stefan Zweig, un aristocrate juif au coeur de l'Europe''. París: Du Felin, 1999. 141 p. ISBN 2-86645-351-4
* Lafaye, Jean Jacques. ''L'avenir de la nostalgie. Une vie de Stefan Zweig''. París: Du Felin, 1994. 204 p. ISBN 2-86645-166-X

{{Commons|Category:Stefan Zweig}}
{{Autoritat}}
{{ORDENA:Zweig, Stefan}}

[[Categoria:Escriptors austríacs en alemany]]
[[Categoria:Poetes austríacs en alemany]]
[[Categoria:Assagistes austríacs]]
[[Categoria:Austrohongaresos]]
[[Categoria:Vienesos]]</text>
      <sha1>dmlccq2zb6radusipjbxp5ix92bzpks</sha1>
      <model>wikitext</model>
      <format>text/x-wiki</format>
    </revision>
  </page>