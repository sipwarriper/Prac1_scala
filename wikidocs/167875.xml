<page>
    <title>Guernica</title>
    <ns>0</ns>
    <id>167875</id>
    <revision>
      <id>14029593</id>
      <parentid>13524748</parentid>
      <timestamp>2014-09-09T18:38:58Z</timestamp>
      <contributor>
        <username>Vivaelcelta</username>
        <id>42487</id>
      </contributor>
      <text>{{polisèmia}}
{{Infotaula de municipi basc|de|Gernika-Lumo|de |Biscaia|
|topònim = Gernika-Lumo
|oficial = 
|escut = Escudo de Gernika Lumo.svg 
|bandera = 
|localització = Bizkaia municipalities Gernika.PNG|25px
|fotografia = GernikakoArbola-improved.jpg
|fotografia_descripció = L'arbre de Guernica
|comarca = [[Busturialdea-Urdaibai]]
|mancomunitat = 
|partit_judicial = 
|gentilicis = 
| codi = 48046
|superfície = 8,66
|altitud = 10 
|codi_postal = 48300
|coordenades = {{coord|43|19|N|2|40|O|display=inline,title}}
|dist_país =
|dist_altre1 = 
|ref_altre1 = 
|dist_altre2 = 33
|ref_altre2 = [[Bilbao]]
|fundació = 1366 
|nuclis = 
|predoling = [[basc]]
|pressupost = 
|pressupost_any = 
|alcalde = Jose Maria Gorroño Etxebarrieta br / ([[Bildu]])
|alcalde_any = 2003
|festes_majors = 
|dies_mercat = 
|fira = 
|web = [http://www.Gernika-Lumo.net Gernika-Lumo.net]
}}
'''Guernica''' ('''''Gernika-Lumo''''' en [[basc]]) és un municipi de [[Biscaia]], [[País Basc]], pertanyent a la comarca de [[Busturialdea-Urdaibai]], a la vall del [[Oka|riu Oka]], formant la [[Ria de Guernica]]. 
Té 15.571 habitants ([[INE]] [[2004]]), una extensió de 8,6 km² i una densitat de 1.810 habitants/km². Limita al nord amb [[Forua]], [[Kortezubi]] i [[Arratzu]], a l'est amb [[Ajangiz]], al sud amb [[Muxika]], i a l'oest amb [[Errigoiti]].

La ciutat és coneguda per ser víctima d'un [[Bombardeig de Guernica|bombardeig]] per la [[Legió Còndor]] de la ''[[Luftwaffe]]'' el [[26 d'abril]] de [[1937]], durant la [[Guerra Civil Espanyola]]. Els alemanys van atacar per a donar suport a [[Francisco Franco|Franco]] en el seu intent d'enderrocar al govern de la [[Segona República Espanyola]] donant lloc a un bombardeig aeri sobre població civil d'una intensitat desconeguda fins llavors. Gernika va ser devastada, encara que la Casa de Juntes i l'arbre no van ser danyats. [[Pablo Picasso]] va pintar el seu famós quadre ''[[Guernica (quadre)|Guernica]]'' per a mostrar al món els horrors de la guerra i com cartell de la República Espanyola de l'[[Exposició Universal]] de [[París]] de [[1938]]. A més, els voluntaris bascos que van participar en la [[Brigada Carnot]] de les [[Forces Franceses de l'Interior]] en la [[Segona Guerra Mundial]] van prendre el nom de [[Batalló Guernica]].

== Història ==

=== Formació de la vila ===
El Comte Don Tello va fundar el [[28 d'abril]] de [[1366]] la Vila de Gernika. A l'origen, la Vila s'assentava en la cruïlla formada pels camins de [[Bermeo]] a [[Durango (Biscaia)|Durango]] i de [[Bilbao]] a [[Elantxobe]] i [[Lekeitio]]. La seva ubicació és un punt estratègic on conflueixen, a més dels camins citats, una via natural important, com és la ria, on els vaixells podien accedir fins a la casa del Port de Suso. 

En aquesta fundació apareixen, doncs, certes raons mercantils. Amb el temps va adquirir una tipologia urbanística típica de Vila basca, constituïda per una sèrie de carrers paral·lels tallats en angle recte per altra transversal i per les esglésies que es trobaven situades en els extrems del recinte urbà.

=== Del segle XV a XVIII ===
A Guernica, que en el [[segle XV]] arribava a 5,8 Ha., i comptava amb uns 865 habitants, el nucli central estava format per quatre carrers paral·leles: ''Goyenkale'', ''Azokekale'', ''Artekale'' i ''Barrenkale'' i una transversal denominada ''Santa Maria''. La vida de la Vila, amb una rígida normativa municipal encaminada a preservar els privilegis de la petita burgesia dominant, va romandre amb escasses alteracions al llarg dels [[segle XVI|segles XVI]] i [[segle XVII|XVII]]. Al [[segle XVIII]] tenia 749 cases regulars, amb els carrers ja comentats, a més d'una plaça al centre, on s'alçava l'edifici de l'[[Ajuntament]], hi havia una [[presó]] pública per al càstig dels malfactors de tot el [[Senyoriu de Biscaia|Senyoriu]] i un Hospital i Casa de Misericòrdia per a acollir als veïns pobres de la Vila.

L'estructura dels edificis, amb abundants entramats de fusta, feien freqüents els incendis ([[1521]], [[1537]] i [[1835]]), als quals caldria afegir les inundacions importants que sofria la Vila quan coincidia el temporal de pluges amb la plenamar. L'activitat econòmica era bàsicament agrícola (cultiu de [[cereal]], productes hortícoles i arbres fruiters), artesanal (rementers, sastres, sabaters, fabricació de [[lli]]...) i comercial (transport i venda de mercaderies). Aquests segles es van caracteritzar pel constant enfrontament de la Vila amb la seva veïna, Lumo, per problemes jurisdiccionals de límits, que no es van solucionar fins a l'any de [[1882]] que ambdues poblacions es van unir per a donar origen a Gernika-Lumo. En aquesta unió cada entitat va conservar el seu dret propi: Lumo va conservar el [[dret foral]] (propi de la [[Terra Plana]] de Biscaia) i la Gernika el [[dret comú]] castellà. 

=== Segle XX ===
Les indústries van arribar en la primera dècada del [[segle XX]]. La població va créixer constantment, passant dels 4.500 habitants de [[1920]] als 6.000 de [[1936]].

== L'arbre de Gernika ==
En un petit promontori de la Vila es trobava la ''Casa de Juntes'' amb el seu simbòlic [[arbre de Gernika|arbre]]. Un costum fortament arrelat entre els bascos era la de congregar-se sota un arbre, generalment un [[roure]], per a decidir sobre els interessos de la comunitat, tradició bastant generalitzada a l'[[Europa]] [[època medieval|medieval]]. Pel que fa a [[Biscaia]], cada territorialitat administrativa (Merindad) tenia el seu propi arbre. Al llarg dels segles es va singularitzar l'arbre de Gernika, que es trobava a Lumo, on existia un paratge denominat ''Gernikazarra'', amb una [[roureda]] i una ermita. A l'ombra d'aquest arbre es van redactar les lleis biscaïnes fins a l'any [[1876]], sota els auspicis de tots els pobles, que enviaven dos representants a les sessions de les Juntes Generals. 

Aquesta incipient forma de democràcia i respecte a la llibertat va ser glossada pel filòsof [[Jean-Jacques Rousseau|Rousseau]], el poeta [[William Wordsworth]], el dramaturg [[Tirso de Molina]] i el bard [[José María Iparraguirre|Iparraguirre]] amb el seu ''Gernikako arbola''. Els reis castellans, abans de ser proclamats com a tal, havien d'anar a Gernika para prestar ''sota l'arbre'' el jurament de respectar els [[Furs biscains]] i d'aquesta manera eren proclamats [[Senyoriu de Biscaia|Senyors de Biscaia]]. 

[[Francisco de Mendieta]] va recollir el jurament dels Furs pel rei [[Ferran el Catòlic]] el [[30 de juliol]] de [[1476]] en un quadre denominat popularment ''El besamanos''. L'aspirant a rei D. [[Carles Maria Isidre de Borbó|Carles de Borbó]], durant les [[guerres Carlines]], va acudir a Gernika, un [[3 de juliol]] de [[1875]] per a jurar els Furs. Al llarg del [[segle XIX]] les concentracions entorn de la Casa de Juntes van ser molt freqüents, tant per les convocatòries a Juntes com per la celebració d'actes polítics.

== Persones il·lustres ==
* [[Manuel Allendesalazar Muñoz]], ([[1856]]-[[1923]]): Polític. 
* [[Luis Villasante]] ([[1920]]-[[2000]]): frare [[franciscans|franciscà]], teòleg, escriptor i lingüista. Va ser president de la [[Real Acadèmia de la Llengua Basca]] entre [[1970]] i [[1988]], contribuint a la creació d'una llengua basca unificada ([[euskera batua]]). 
* [[Mauricio Ugartemendía|Mauricio Ugartemendia, ''Mauri'']] ([[1934]]): futbolista 
* [[Federico Echave]] ([[1960]]): ciclista. 
* [[Roberto Laiseka]] ([[1969]]): ciclista. 
* [[Yolanda Alzola]] ([[1970]]): Presentadora de televisió. 
* [[Joane Somarriba]] ([[1972]]): ciclista. Guanyadora de tres [[Tour de França]].

== Ciutats Agermanades ==
* {{CAT}}, [[Berga]] ([[1986]])
* {{GER}}, [[Pforzheim]] ([[1988]])
* {{USA}}, [[Boise]] ([[1993]])
* {{MEX}}, [[Celaya]]

== Referències ==
{{referències}}

== Enllaços externs ==
{{Commonscat}}

* {{eu}} {{es}} [http://www.gernika-lumo.net Web de l'Ajuntament].
* {{eu}} {{es}} [http://www.jjggbizkaia.net Juntes Generals de Biscaia].

{{Municipis Biscaia}}

[[Categoria:Guernica| ]]</text>
      <sha1>n8lm4rij0reqs55w9ik1s4kiv987vdi</sha1>
      <model>wikitext</model>
      <format>text/x-wiki</format>
    </revision>
  </page>