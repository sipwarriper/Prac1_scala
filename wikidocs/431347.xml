<page>
    <title>Partit Nacional Britànic</title>
    <ns>0</ns>
    <id>431347</id>
    <revision>
      <id>13062370</id>
      <parentid>13022136</parentid>
      <timestamp>2014-03-15T22:23:40Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Origens  Orígens</comment>
      <text>{{Partit polític|
 color = blue|
 nom = British National Party |
 logo = [[Fitxer:BNP logo.svg|150px|Partit Nacional Britànic]]|
 definició = Partit polític britànic|
 president = [[Nick Griffin]] ||
 secretari general = |
 ideologia = [[Nacionalisme ètnic]], [[Nacionalisme britànic]] |
 partit europeu = [[Euronat]] |
 fundació = [[1982]] |
 desaparició = |
 publicació = |
 parlament = |
 seu = Waltham Cross ([[Hertfordshire]]) |
 web = http://www.bnp.org.uk/ |}}
'''Partit Nacional Britànic''' (''British National Party'', BNP) és un [[partit polític]] [[nacionalisme|ultra-nacionalista]] [[regne Unit|britànic]] fundat el [[1982]]. Actualment té 8 consellers i regidors locals. No té representació a Westminster (0,7 % a les [[Eleccions al Parlament del Regne Unit de 2005|eleccions de 2005]]); a les [[eleccions a l'Assemblea Nacional de Gal·les de 2007]] tampoc va obtenir representació, tot i obtenir el 4,3 % dels vots. [[Richard Barnbrook]] va ser representant a l’[[Assemblea de Gran Londres]] el 2008 i va obtenir el 5.23% dels vots com a candidat a alcalde. Barnbrook posteriorment va renunciar al partit i ara és un regidor independent.
== Ideologia ==
Segons els seus estatuts, el BNP està dedicat a aturar i revertir les onades migratòries de no blancs així com restituir, a través de canvis legislatius, negociació i consens la composició majoritàriament blanca de la població Britànica que existia a la [[Regne Unit|Gran Bretanya]] abans de 1948. El partit també proposa, incentius ferms, però voluntaris per a immigrants i llurs descendents perquè retornin a la seva terra d'origen. 

Defensa la derogació de la legislació anti-discriminatòria, i restringeix la militància del partit a persones dels grups ètnics indígenes de les illes britàniques: anglesos, escocesos, gal·lesos i irlandesos. El partit també accepta immigrants blancs que estan assimilats a alguna de les esmentades ètnies. 

El BNP considera que hi ha diferències biològiques racials que determinen en part el comportament i el caràcter dels individus de les diferents races, no obstant no considera als blancs com a superiors respecte d'altres grups ètnics. El partit considera que la preferència per membres del propi grup ètnic és un fenomen de la naturalesa humana.

Sota el lideratge de [[John Tyndall]] era obertament [[antisemitisme|antisemita]], però amb l'actual [[Nick Griffin]] és antislàmic, i no considera [[sikh]]s, [[jueu]]s i [[hinduisme|hindus]] una amenaça, però no els consider ètnicament britànics. Ha estat tradicionalment menystingut, rebutjat i criminalitzat, injustament segons ells, pels altres partits, sobretot pels [[Partit Conservador (Regne Unit)|Conservadors]] de [[David Cameron]].

== Història ==
=== Orígens ===
El partit apareix amb aquest nom per primer cop durant la [[Segona Guerra Mundial]] per un grup procedent de la [[Unió Britànica de Feixistes]] (BUF), que més tard va prendre el nom d’''Associació Nacional Anglesa''. El 1960 es fundà un nou partit amb el mateix nom que es va integrar en el [[National Front]]. El 1970 [[Eddy Morrison]] intentà activar-lo a [[Leeds]], però el deixà per a integrar-se en el National Front. 

L'actual BNP fou creat el 1982 de la unió del [[New National Front]], creat el 1980 per [[John Tyndall]], i el [[Moviment Britànic]] de [[Ray Hill]]. Es presentà per primer cop a les [[eleccions al Parlament del Regne Unit de 1983|eleccions de 1983]], amb un missatge antinegre i anti[[homosexual]], i obté 14.621 vots. Després de passar per dificultats financeres, el 1989 va establir el seu quartel general a Welling (Sud-Oest de [[Londres]]), i en els barris baixos de Londres, on havia augmentat la immigració de [[Bangla Desh]], va quedar tercer amb el 20 % dels vots a les eleccions locals de 1992, i el 1993 obté el primer representant local a [[Millwall]], Derek Beackon. Això provocà manifestacions antifeixistes davant el seu local, la més gran el 16 d'octubre de 1992, amb 15.000 manifestants i que se saldà amb 19 policies ferits i 31 arrestats. 

=== Negacionisme i conflictes racials ===
El 1996 [[Nick Griffin]], que havia ingressat al partit el 1995, va publicar ''The Rune'', on feia negacionisme de l’[[holocaust]] i [[antisemitisme]]. El 2004 el líder juvenil [[Mark Collett]] fou gravat amb càmera oculta mostrant simpaties pel [[nazisme]] i a favor de l'holocaust, i es publicà a [[Channel 4]]. Fou obligat a dimitir, però reingressà més tard amb la condició que canviés els punts de vista. El 1999 Tyndall fou substituït per Griffin.
[[Fitxer:BNP Race Hate Trial.jpg|thumb|250px|Judici contra Nick Griffin i Mark Collett a Leeds el 10 de novembre de 2006]]
El 2002 el BNP obtingué el 20 % dels vots i 3 escons a les eleccions municipals de [[Burnley]], on fou acusat d'explotar les tensions després de conflictes racials. A les eleccions locals de 2003 va guanyar 11 regidors. A les [[eleccions europees de 2004]] va augmentar el seu vot però no va obtenir cap escó. El 2004 un documental de la [[BBC]] titulat ''The secret agent'' l'acusà d'antiislamista, i el 21 juliol 2005 Griffin fou jutjat d'incitar a l'odi racial a [[Leeds]], però fou declarat no culpable. El setembre de 2007 [[The Daily Telegraph]] advertia que la web del BNP era una de les més visitades del Regne Unit. També van reproduir les vinyetes de [[Jyllands-Posten]] acompanyades de slogans musulmans antibritànics. 

=== Darrers resultats electorals ===
A les eleccions locals de 2006 va augmentar la intenció de vot al BNP entre els blancs de classe treballadora, considerat pel Departament de Treball i de pensions com un vot de protesta contra l'actitud dels grans partits i contra els impostos locals. Fins aleshores només tenien 20 càrrecs locals, i passaren a 56, i foren el segon partit a [[Barking and Dagenham]] (Londres), on té 11 de 13 regidors. Va treure 3 regidors a [[Epping Forest]], [[Stoke-on-Trent]] i [[Sandwell]], 2 a [[Burnley]] i [[Kirkless]] i un a [[Bradford (West Yorkshire)|Bradford]], [[Havering]], [[Solihull]], [[Redditch]], [[Redbridge]], [[Pendle]] i [[Leeds]]. 

Malgrat l'èxit, el 2007 es produí una forta disputa interna que acabà amb la dimissió o expulsió de 60 càrrecs del partit, entre ells [[Mark Collett]]. La majoria qüestionaren el lideratge de Griffin, però el novembre de 2008 fou reescollit com a líder. A les [[eleccions a l'Assemblea Nacional de Gal·les de 2007]] va obtenir el 9 % a [[Wrexham]] i el 7 % a [[Alyn]] i [[Deeside]]. El 2008 Richard Barnbrook va obtenir un seient a l'Assemblea de [[Gran Londres]] (5,3 % vots). 

==== Resultats a les eleccions generals ====
{| class=wikitable sortable
|-
! Any !! Nombre de Candidats !! Nombre de candidats !! Percentatge de vot !! Total vots !! Canvi (percentatge) !! Nombre vots per candidat
|- style=text-align:center;
! style=text-align:left;| [[Eleccions al Parlament del Regne Unit de 1983|1983]]
|| 53 || 0 || 0.0 || 14,621 || N/A || 276
|- style=text-align:center;
! style=text-align:left;| [[Eleccions al Parlament del Regne Unit de 1987|1987]]
|| 2 || 0 || 0.0 || 553 || 0.0 || 277
|- style=text-align:center;
! style=text-align:left;| [[Eleccions al Parlament del Regne Unit de 1992|1992]]
|| 13 || 0 || 0.1 || 7,631 || +0.1 || 587
|- style=text-align:center;
! style=text-align:left;| [[Eleccions al Parlament del Regne Unit de 1997|1997]]
|| 56 || 0 || 0.1 || 35,832 || 0.0 || 640
|- style=text-align:center;
! style=text-align:left;| [[Eleccions al Parlament del Regne Unit de 2001|2001]]
|| 33 || 0 || 0.2 || 47,129 || +0.1 || 1428
|- style=text-align:center;
! style=text-align:left;| [[Eleccions al Parlament del Regne Unit de 2005|2005]]
|| 119 || 0 || 0.7|| 192,746 || +0.5 || 1620
|- style=text-align:center;
! style=text-align:left;| [[Eleccions al Parlament del Regne Unit de 2010|2010]]
|| 325 || 0 || 1.9|| 563,743 || +1.2 || 1735
|}

== Organitzacions filials del BNP ==
Grups lligats oficialment 
* ''Trafalgar Club'', per a recollir diners i fer conferències i llibres 
* ''BNP Ethnic Liason Committee'', per a aplegar minories ètniques 
* ''Great White Records'', per a gravar discs amb música folk per a nens, escrites per Griffin i cantades per [[Lee Haggan]] 
* ''Albion Life Insurance'' 
== Relacions amb altres partits polítics ==
Ha col·laborat sovint amb el [[Front Nacional (França)|Front Nacional]] francès, i fins i tot [[Jean-Marie Le Pen]] els donà suport a les [[eleccions europees de 2004]]. També mantenen bones relacions amb el [[NPD]] alemany i [[Partit Nacional Democràtic]] suec. Manté bones relacions amb l'italià [[Roberto Fiore]], i per això ha estat acust de donar suport als [[Nuclis Armats revolucionaris]].

== Organitzacions frontistes ==
*   [[Civil Liberty]] 
*   [[Christian Council of Britain]], per a defensar els valors cristians. 

== Vegeu també ==
* [[EuroNat]].

== Bibliografia ==
* Nigel Copsey: ''Contemporary British Fascism: The British National Party and its Quest for Legitimacy'': Houndmills/New York: Palgrave Macmillan: 2004: ISBN 1-4039-0214-3
* Nigel Copsey and Andrew Renton (eds) ''British fascism, the Labour Movement and the State'': Houndsmills: New York: Palgrave Macmillan: 2005: ISBN 1-4039-3916-0
* Andrew Sykes: ''The Radical Right in Britain: From Social Imperialism to the British National Party'': Houndsmills: New York: Palgrave Macmillan: 2005: ISBN 0-333-59924-1

== Enllaços externs ==
* [http://www.bnp.org.uk/ Web del BNP]
* [http://news.bbc.co.uk/1/shared/bsp/hi/pdfs/BNP_uk_manifesto.pdf ''Manifest del BNP'' 2005 a BBC.co.uk]


{{ORDENA:Partit Nacional Britanic}}	!--ORDENA generat per bot--
[[Categoria:Partits polítics del Regne Unit]]
[[Categoria:Hertfordshire]]</text>
      <sha1>ruhnydp5o5ofwxnvxxo8mbx2phf29bs</sha1>
      <model>wikitext</model>
      <format>text/x-wiki</format>
    </revision>
  </page>