<page>
    <title>Rocky Marciano</title>
    <ns>0</ns>
    <id>162144</id>
    <revision>
      <id>13842160</id>
      <parentid>13600091</parentid>
      <timestamp>2014-07-16T08:47:50Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Rocky Marciano''' ([[Brockton]], [[Massachusetts]], [[1 de setembre]] de [[1923]] - [[Newton (Iowa)|Newton]], [[Iowa]], [[1 d'agost]] de [[1969]]) fou un boxejador [[estatunidenc]].

El seu veritable nom era '''Rocco Marchigiano''' i era fill d'un italià que havia emigrat als '''Estats Units''' per treballar en una fàbrica de sabates. No obstant això, la situació econòmica dels Marchigiano era precària i el petit Rocco, com a primogènit de la família, aviat haurà de contribuir amb el seu treball al sosteniment de la família. Així deixarà els estudis essent encara molt jove per a exercir les més diverses feines: rentaplats, mosso de càrrega i descàrrega a una fàbrica de cerveses, recader, ajudant de xofer, etc. Mentrestant, en aquests primers anys no és la [[boxa]] l'esport que més li agrada, sinó el [[beisbol]]: amb només quinze anys va arribar a jugar en l'equip professional dels [[American Legion]], cobrant deu dòlars per partit. També el [[futbol]] va ser el seu segon esport preferit, sens dubte per influència dels seus progenitors. 

Amb divuit anys decideix anar-se'n a [[Nova York]] a la recerca d'una millor vida. Allà entrarà en contacte amb un gran preparador, Goldman, amb el que comença a entrenar. Els seus primers combats eren desesperants, ja que encara que Rocky Marciano era molt fort, Goldman no aconseguia ficar-li al cap l'art de boxejar.

Poc temps després, comença la [[Segona Guerra Mundial]] i Rocco és reclutat per a participar-hi. El seu servei militar serà l'empenta definitiva per a la seva incipient carrera com a boxejador, ja que hi va participar en exhibicions per a divertir els soldats que lluitaven a [[Europa]]. Quan acaba la guerra torna amb en Goldman, però ja no és el mateix. Ha evolucionat, tant físicament com a psicològicament. El seu nom l'ha americanitzat (en aquest moments, [[1947]], es farà dir Rocky March) i es presenta a la competició més important d'aficionats: [[The Golden Gloves]] (Els Guants d'Or). Preparant aquesta competició s'enfrontarà per primera vegada a un professional, [[Lee Eperson]], derrotant-lo per [[KO]] al tercer assalt. A continuació, s'imposa amb facilitat, per davant dels altres participants, en la competició abans esmentada. 

L'any [[1948]], de la mà del seu mentor (Al Weill) passa al professionalisme. El seu primer combat és el [[12 de juliol]] contra [[Harry Balzerian]] al que derrota per fora de combat en el primer assalt. Després seguirien 14 combats més guanyats per KO (nou en el primer assalt). Gairebé tots els combats són a la ciutat de [[Providence (Rhode Island)|Providence]], petit poble d'uns 50.000 habitants que l'acollirà i a on s'establirà. El combat número setze serà el primer en el que el seu contrincant aguanti tots els assalts i la seva victòria s'hagi de decidir per punts. 

Rocky Marciano -ja havia adoptat aquest nom-, que sempre sentia llàstima de les seves víctimes quan les castigava en els quadrilàters, de mica en mica s'aniria convertint en l'esperança blanca en decidir posar-se la faixeta de campió del món dels pesos pesants, dominat tradicionalment pels boxadors de raça negra.

La seva fama serà enorme quan guanyi l'any [[1950]] a l'imbatut [[Roland LaStarza]] al [[Madison Square Garden]]. L'any següent va derrotar de forma espectacular, per fora de combat en el vuitè assalt a Nova York a l'ex campió [[Joe Louis]], que després d'això es retiraria.

El [[23 de setembre]] de [[1952]] es proclama, per fi, campió del món, en vèncer a [[Filadèlfia (Pennsilvània)]] [[Joe Walcott|Joe Jersey Walcott]] per KO en el tretzè assalt, després d'haver caigut Rocky en el primer assalt. Alguns cronistes diuen que Walcott s'havia aplicat un ungüent per a no ésser vist. 

Des d'aquesta data i fins al [[1956]] realitza sis defenses del títol, totes elles victorioses. En aquest darrer any es va retirar, avorrit, perquè no tenia rivals, després d'haver disputat quaranta-nou combats com a professional, tots ells guanyadors (sis als punts). El [[1959]] va ser inclòs en la llista del [[Saló de la Fama dels Boxejadors]]. 

Va morir el [[31 d'agost]] de [[1969]], el dia abans de complir quaranta-sis anys en un accident d'aviació a Newton ([[Estat de Iowa|Iowa]]). Va deixar vídua, Barbara Cousens, amb qui s'havia casat el 1951, i una filla. 

Dies després de la seva mort, i amb l'ajut d'ordinadors, es va disputar un combat de laboratori entre Rocky Marciano i el llavors també imbatut [[Cassius Clay]] al que va guanyar abans del límit. 

== Enllaços externs ==
* [http://myhero.com/myhero/hero.asp?hero=rockymarciano Greatest Boxers, Greatest Sluggers] {{en}}
* [http://www.rockymarciano.net/ Rocky Marciano // Official Website] {{en}}
* [http://www.boxrec.com/boxer_display.php?boxer_id=009032 Rocky Marciano's Career Record] {{en}} 
* [http://www.check-six.com/Crash_Sites/MarcianoCessna.htm Check-Six.com - The Crash of Rocky Marciano's Cessna] {{en}}
* [http://proxy.espn.go.com/chat/sportsnation/ballot?event_id=2382incoming=1 ESPN KO Poll] {{en}}
{{Autoritat}}

{{ORDENA:Marciano, Rocky}}
[[Categoria:Boxejadors estatunidencs]]
[[Categoria:Esportistes de Massachusetts]]</text>
      <sha1>twadcnkt8i4wx1na1kpm0ymy5vfx1c1</sha1>
      <model>wikitext</model>
      <format>text/x-wiki</format>
    </revision>
  </page>