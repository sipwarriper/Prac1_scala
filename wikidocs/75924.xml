<page>
    <title>Milan Kundera</title>
    <ns>0</ns>
    <id>75924</id>
    <revision>
      <id>13891732</id>
      <parentid>13676204</parentid>
      <timestamp>2014-07-26T16:07:17Z</timestamp>
      <contributor>
        <username>Guillem.rubio</username>
        <id>56277</id>
      </contributor>
      <comment>S'afegeix una obra a l'apartat de narrativa dins la bibliografia de l'autor.</comment>
      <text>{{Infotaula escriptor
| nom        = Milan Kundera
| imatge      = Milan Kundera redux.jpg
| grandària     = 250px
| descripció    = '''Milan Kundera''' el [[1980]]
| pseudònim     = 
| nascut      = {{Data naixement i edat|1929|4|1}}
| lloc_de_naixement = [[Brno]] ([[Txecoslovàquia]])
| mort       = !-- {{Data defunció i edat|YYYY|MM|DD|1929|4|1}} --
| lloc_de_mort   = 
| ocupació     = Escriptor
| país       = Francesa
| període      = 
| gènere      = Novel·la
| temàtica     = 
| moviment     = 
| primeres_obres  = 
| obres_magnes   =[[La broma]] (1967)br[[El llibre del riure i de l'oblit]] (1979)br [[La insostenible lleugeresa del ser]] (1984)
| influències    = [[Giovanni Boccaccio]], [[Rabelais]], [[Miguel de Cervantes Saavedra|Cervantes]], [[Laurence Sterne]], [[Henry Fielding]], [[Denis Diderot]], [[Robert Musil]], [[Goethe]], [[Witold Gombrowicz]], [[Hermann Broch]], [[Friedrich Nietzsche]], [[Franz Kafka]], [[Martin Heidegger]], [[Ludwig van Beethoven]], [[Johann Sebastian Bach]], [[Emil Cioran]]
| influenciat    = 
| influenciada   = 
| premis      = [[Premi Jerusalem]] (1985)br[[Premi austríac de literatura europea]] (1987)br[[Premi Herder]] (2000)
| lloc web     = 
| signatura     = 
| notes a peu    = 
}}
'''Milan Kundera''' ([[1 d'abril]] de [[1929]] a [[Brno]], aleshores [[Txecoslovàquia]]) és un escriptor [[república Txeca|txec]] amb nacionalitat [[França|francesa]], que escriu en totes dues llengües. És sobretot conegut com l'autor de ''[[La insostenible lleugeresa del ser]]''.

== Biografia ==
Kundera és fill de la família culta de classe mitjana de Ludvík Kundera ([[1891]]-[[1971]]), alumne del compositor [[Leoš Janáček]] i [[musicologia|musicòleg]] i pianista reconegut, director de l'Acadèmia Musical de Brno entre els anys [[1948]] i [[1961]]. Milan va aprendre a tocar el piano des de petit amb el seu pare, i més endavant va estudiar musicologia. La influència d'aquesta disciplina en la seva obra es pot entreveure arreu dels seus llibres.

L'autor es va graduar de l'escola secundària de Brno el 1948. Tot seguit va decidir estudiar [[literatura]] i [[estètica]] a la Facultat d'Art de la [[Universitat Carolina de Praga|Universitat Carolina]] i després de dos semestres va optar per accedir a l'Acadèmia de Cinema, on primer va assitir a classes de direcció de pel·lícules i, després, de redacció de guions. El [[1950]] va ser forçat a interrompre els estudis per motius polítics. Després de graduar-se el [[1952]], va començar a treballar de professor de literatura universal a l'Acadèmia de Cinema. Kundera pertanyia a la generació de joves txecs que mai no havien experimentat la [[democràcia]] que s'havia viscut a Txecoslovàquia d'abans de la [[Segona Guerra Mundial]]. La seva vida fins llavors havia estat marcada per l'experiència del conflicte mundial i l'ocupació del seu país per part del [[Tercer Reich]]. L'experiència del [[totalitarisme]] [[Alemanya|alemany]] els va imprimir una visió fosca de la realitat que, d'alguna manera, només admetia blanc o negre, i que els instà a adherir-se a la teoria [[Karl Marx|marxista]] i a unir-se al [[Partit Comunista de Txecoslovàquia|Partit Comunista]]. Kundera es va afiliar al partit el [[1948]], quan encara era un adolescent. El [[1950]] ell i un altre escriptor, [[Jan Trefulka]], en varen ser expulsats per «activitats en contra del Partit». Trefulka va descriure l'incident en la seva novel·la ''Pršelo jim štěstí'' («Els plogué la felicitat»), del [[1962]], i Kundera el va usar com a base de la seva primera novel·la, ''Žert'' (''La broma''), de [[1967]]. El [[1956]], però, Kundera va ser readmès al partit, fins que el [[1970]] en va ser expulsat per segon cop. Juntament amb altres autors i artistes com ara [[Václav Havel]], havia estat involucrat en la [[Primavera de Praga]] de [[1968]], el breu període d'optimisme reformista que va acabar sent aixafat per les forces pro[[Unió de Repúbliques Socialistes Soviètiques|soviètiques]] que començaren a manipular el destí del país.

El [[1975]] Kundera deixa el seu país amb la seva dona Vera per traslladar-se a França, on al començament es dedica a l'ensenyament a la Universitat de [[Rennes]] II i, més endavant, a l'École des Hautes Études des Sciences Sociales de [[París]]. La nacionalitat txecoslovaca li fou retirada el [[1979]] i és ciutadà francès des del [[1981]]. Kundera és molt gelós de la seva intimitat; des del [[1985]] no concedeix cap entrevista, tot i que accepta de respondre per escrit. Controla escrupolosament qualsevol informació relativa a la seva vida privada. La seva biografia oficial a les edicions franceses es resumeix en dues frases:

:«Milan Kundera va néixer a Txecoslovàquia. El 1975 s'instal·la a França.»

== Obra ==
La seva primera novel·la, ja mencionada, ''La broma'', escenificava la natura del totalitarisme de l'era soviètica i hi criticava els [[soviet]]s i la invasió de la seva pàtria el [[1968]], i per això va ser inclòs a la llista negra i les seves obres es van [[censura|prohibir]] poc després de la invasió. L'argument es desenvolupa al voltant del fet que una [[broma]] entre joves desencadeni un procés de repressió i depuració política. El [[1975]], Kundera va aconseguir fugir a França, on va escriure ''El llibre del riure i de l'oblit'' ([[1978]]). Aquesta obra se centra en personatges txecs que s'oposen al règim soviètic de diverses formes i no s'adhereix plenament a l'estructura d'una novel·la, sinó que inclou relats curts i el pensament del mateix autor; a més, és la primera obra on es pot intuir el seu estil posterior.

El [[1984]] aparegué la seva novel·la més coneguda, ''La insostenible lleugeresa del ser'', que segueix els passos de dues parelles d'artistes i intel·lectuals i les seves dificultats per trobar-se i poder viure junts, i serveix de crònica del seu propi exili transportant-lo a la visió d'aquests personatges, que a més acaben retornant a la seva terra, només per trobar-s'hi tancats. El [[1988]], el director [[estatunidenc]] [[Philip Kaufman]] en va fer una versió cinematogràfica. El [[1990]], Kundera escrigué ''La immortalitat'', obra que es diferencia d'allò que havia escrit fins aleshores però on continua amb la línia [[filosofia|filosòfica]] que troba el clímax al seu llibre anterior. Tot i donar-hi importància, redueix el rerefons [[política|polític]] que acaparava el protagonisme dels llibres anteriors, tendència que es mantindrà en les seves novel·les posteriors.

Kundera ha insistit en repetides ocasions que vol ser conegut com a novel·lista en general, més que com a escriptor polític o dissident; la crítica política ha desaparegut de les seves obres. L'estil de Kundera, entrellaçat amb la digressió filosòfica, en gran mesura inspirat per les novel·les de [[Robert Musil|Musil]] i la narrativa [[Friedrich Nietzsche|nietzscheana]], també el fan servir els escriptors [[Alain de Botton]] i [[Adam Thirlwell]]. Kundera treu la seva inspiració, com sovint repeteix, no tan sols del [[Renaixement]] de [[Boccaccio]] i [[François Rabelais|Rabelais]], sinó també de [[Laurence Sterne|Sterne]], [[Denis Diderot|Diderot]], [[Robert Musil|Musil]], [[Witold Gombrowicz|Gombrowicz]], [[Hermann Broch|Broch]], [[Franz Kafka|Kafka]] i [[Martin Heidegger|Heidegger]].

La tècnica literària del [[realisme psicològic]] apareix sovint en Kundera quan descriu els seus personatges: dóna més importància a com pensen més que no pas a la seva aparença física, que sovint és obviada, ja que creu que la imaginació del lector automàticament completa la de l'escriptor.

Originàriament escrivia en [[txec]]. A partir del [[1993]], escriu novel·les en [[francès]]. Entre [[1985]] i [[1987]] va revisar les traduccions franceses de les seves primeres obres. Com a resultat, tots els seus llibres existents en francès es poden considerar originals de l'autor.

Els seus llibres s'han traduït a un bon nombre d'idiomes. Totes les seves obres principals tenen versió catalana.

== Premis ==
Kundera ha rebut, entre d'altres, el premi Médicis estranger el [[1973]] (per la seva novel·la ''L'edat lírica''), el premi Jerusalem el [[1985]], el premi Aujourd'hui el [[1993]] (pel seu assaig Els testaments traïts), el premi Herder l'any [[2000]] i el ''Grand Prix de Littérature'' de l'[[Acadèmia Francesa]] pel conjunt de la seva obra el [[2001]]. També s'ha dit que ha estat candidat al [[Premi Nobel de Literatura]]. També va guanyar el [[Premi austríac de literatura europea]].

== Bibliografia selecta ==
:''(Les traduccions de Kundera en català s'indiquen entre parèntesis i en cursiva, seguides de l'editorial i la data de publicació; quan no n'hi ha traducció publicada, s'indica l'equivalència catalana del títol entre cometes.)''
=== Poesia ===
*[[1953]]: ''Člověk zahrada širá'' («L'home, aquest vast jardí») 
*[[1955]]: ''Poslední máj'' («El maig passat»)
*[[1957]]: ''Monology'' («Monòlegs»)
=== Assaig ===
*[[1960]]: ''Umění románu: Cesta Vladislava Vančury za velkou epikou'' («L'art de la novel·la: La marxa de Vladislav Vančura cap a la gran èpica»)
*[[1986]]: ''L'art du roman'' (''L'art de la novel·la'', Destino, 1987)
*[[1993]]: ''Les testaments trahis'' (''Els testaments traïts'', Destino, 1994)
*[[2005]]: ''Le rideau'' (''El teló'', Tusquets, 2005)
*[[2006]]: ''Kastrující stín svatého Garty'' («L'ombra castradora de sant Garta»), traducció txeca d'una part de ''Les testaments trahis''
*[[2009]]: ''Une rencontre'' (''Una trobada'', Tusquets, 2009)

=== Teatre ===
*[[1962]]: ''Majitelé klíčů'' («Els propietaris de les claus»), obra de la qual actualment renega
*[[1971]]: ''Jakub a jeho pán: Pocta Denisu Diderotovi'' (''Jacques i el seu amo: Homenatge a Denis Diderot'', Edicions del Mall, 1987; Destino, 1996)
=== Narrativa ===
*[[1967]]: ''Žert'' (''La broma'', Edicions de 1984, 1985)
*[[1968]]: ''Směšné lásky'' (''Amors ridículs'', Destino, 1987), recull de narracions
*[[1969]]: ''Život je jinde'' (''L'edat lírica'', Destino, 1996)
*[[1976]]: ''Valčík na rozloučenou'' (''El vals de l'adéu'', Destino, 1989)
*[[1978]]: ''Kniha smíchu a zapomnění'' (''El llibre del riure i de l'oblit'', Destino, 1988)
*[[1984]]: ''Nesnesitelná lehkost bytí'' (''La insostenible lleugeresa del ser'', Destino, 1986). 
*[[1990]]: ''Nesmrtelnost'' (''La immortalitat'', Destino, 1990)
*[[1993]]: ''D'en bas tu humeras les roses'' («Des de baix ensumaràs les roses»), amb il·lustracions d'Ernest Breuler
*[[1993]]: ''La lenteur'' (''La lentitud'', Destino, 1995)
*[[1997]]: ''L'identité'' (''La identitat'', Destino, 1998)
*[[2000]]: ''L'ignorance'' (''La ignorància'', Tusquets, 2000)
*[[2014]]: ''La fête de l’insignificance'' («La festa de la insignificança»)

== Enllaços externs ==
{{commonscat}}
* {{ca}} [http://bc.cbuc.cat/search*cat?/aKundera%2C+Milan/akundera+milan/1%2C2%2C142%2CB/exactFF=akundera+milan1%2C122 Llibres de Milan Kundera a la Biblioteca de Catalunya]
* {{en}} {{de}} [http://www.kundera.de/english Kundera.de]
* {{pl}} [http://www.milankundera.webpark.pl/ Pàgina en polonès sobre l'autor]
* {{en}} [http://www.webster.edu/~corbetre/personal/reading/kundera-unbearable.html Ressenya de ''La insostenible lleugeresa del ser'']
* {{en}} [http://www.bookpage.com/9605bp/fiction/slowness.html Ressenya de ''La lentitud'']
* {{en}} [http://www.hackwriters.com/lightman.htm Comparança entre Kundera i Alan Lightman]
* {{en}} [http://www.centerforbookculture.org/interviews/interview_kundera.html Entrevista amb Kundera]
* {{fr}} [http://www.gilles-jobin.org/citations/?au=203 Citacions de Kundera]

{{Autoritat}}
[[Categoria:Escriptors en txec|Kundera, Milan]]
[[Categoria:Escriptors txecs|Kundera,Milan]]
[[Categoria:Literatura contemporània]]
[[Categoria:Dramaturgs en txec|Kundera,Milan]]</text>
      <sha1>3vuc9d29hz9mbt5vvaxosvrichbhz6v</sha1>
      <model>wikitext</model>
      <format>text/x-wiki</format>
    </revision>
  </page>