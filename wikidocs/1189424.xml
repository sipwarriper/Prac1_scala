<page>
    <title>Joe Slovo</title>
    <ns>0</ns>
    <id>1189424</id>
    <revision>
      <id>13980468</id>
      <parentid>13864763</parentid>
      <timestamp>2014-08-28T10:43:42Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: mesos, en motiu  mesos, amb motiu</comment>
      <text>{{Polític
| nom = Yossel Mashel Slovo
| nationality = [[Sud-àfrica]]
| image = 
| width = 
| height =
| caption = 
| data de naixement = {{Data naixement|1926|5|23}}
| lloc de naixement = [[Obeliai]], [[Lituània]]
| data de defunció = {{Data defunció i edat|1995|1|6|1926|5|23}}|
| lloc de defunció = 
| office = Ministre d'Habitatge de Sud-àfrica
| term_start = [[1994]]  
| term_end = [[1995]]
| predecessor = Nou càrrec
| successor = [[Sankie Mtembi–Nkondo]]
| office2 = Secretari General del [[Partit Comunista de Sud-àfrica|Partit Comunista]]
| term_start2 = [[1984]]
| term_end2 = [[1991]]
| predecessor2 = [[Moses Mabhida]]
| successor2 = [[Chris Hani]]
| constituency2 =
| office3 = 
| term_start3 = 
| term_end3 = 
| predecessor3 = 
| successor3 = 
| office4 = 
| term_start4 = 
| term_end4 = 
| predecessor4 = 
| successor4 = 
| constituency4 =
| partit = [[Partit Comunista de Sud-àfrica]]
| professió = [[Dret|Advocat]]
| relations = 
| civil partner = [[Ruth First]] 
| website = 
| footnotes = 
}}

'''Yossel Mashel Slovo''', més conegut com a '''Joe Slovo''' ([[Obeliai]], [[Lituània]], [[Sud-àfrica]], [[23 de maig]] de [[1926]] - [[6 de gener]] de [[1995]]), va ser un polític [[Sud-àfrica|sud-africà]], així com un reconegut militant [[Apartheid|anti-apartheid]]. Durant molts anys va ser líder del [[Partit Comunista de Sud-àfrica]], a més a més de membre del [[Congrés Nacional Africà]] (ANC) i comandant de l'ala militar de l'ANC, l'[[Umkhonto We Sizwe]] (Llança de la Nació).

Ciutadà [[Raça blanca|blanc]] de Sud-àfrica, Slovo provenia d'una família [[Judaisme|jueva]] [[Lituània|lituana]]. L'any [[1955]] va ser designat delegat del multiracial Congrés del Poble, que va elaborar la Carta de la Llibertat. Va ser empresonat durant sis mesos el [[1960]], i l'any següent es va convertir en un dels líders del recent creat Umkhonto We Sizwe. Va viure a l'exili entre [[1963]] i [[1990]], des d'on dirigia operacions contra el règim Apartheid des del [[Regne Unit]], [[Angola]], [[Moçambic]] i [[Zàmbia]]. El [[1990]] va tornar a Sud-àfrica, prenent part en les negociacions que van desembocar en la finalització del règim Apartheid. Després de les eleccions democràtiques del [[1994]], Slovo va ser nomenat Ministre d'Habitatge del govern de [[Nelson Mandela]]. Va morir de càncer el [[1995]].

==Biografia==

[[Fitxer:Depiction of Joe Slovo in Joe Slovo Park, Cape Town, South Africa-3846.jpg|thumb|dreta|200px|Representació de Joe Slovo al [[Joe Slovo Park]] ]]

===Joventut===
Slovo va néixer a [[Obeliai]], [[Lituània]], en el si d'una família [[Judaisme|jueva]] que va emigrar a [[Sud-àfrica]] quan Joe tenia 8 anys. El seu pare va treballar com a conductor de camions a [[Johannesburg]]. Tot i que la seva família era religiosa, Slovo es va convertir en un [[Ateisme|ateu]] que respectava ''els aspectes positius de la cultura jueva''.ref name=i-obit{{ref-notícia|títol=OBITUARY: Joe Slovo|url=http://www.independent.co.uk/news/people/obituary-joe-slovo-1566935.html|obra=The Independent|data= 7 gener 1995}}/ref Va abandonar l'escola el [[1941]] i va trobar feina com a secretari en un despatx. Es va unir al Sindicat Nacional de Treballadors de Distribució i, com a [[delegat sindical]], es va veure involucrat en l'organització d'una vaga.

Slovo es va unir al [[Partit Comunista de Sud-àfrica]] (SACP) el [[1942]]. Inspirat en les batalles en què participava l'[[Exèrcit roig]] contra el [[Nazisme]] al [[Front Oriental de la Segona Guerra Mundial|Front Oriental]] durant la [[Segona Guerra Mundial]], es va presentar voluntari per lluitar a la guerra, allistant-se al [[Comando Torch]] de la [[Legió Springbok]], una organització de veterans multiracial, abans del seu retorn.refSlovo, Joe, and Nelson Mandela (Contributor). ''Slovo: The Unfinished Autobiography of ANC Leader Joe Slovo''. Ocean Press, 1997. ISBN 1-875284-95-8, ISBN 978-1-875284-95-5. P. 45./refrefLoveland, Ian. ''By Due Process of Law: Racial Discrimination and the Right to Vote in South Africa, 1855-1960''. Hart Publishing, 1999. ISBN 1-84113-049-4, ISBN 978-1-84113-049-1. P. 252./ref

Entre [[1946]] i [[1950]] es va llicenciar en dret a la [[Universitat de Witwatersrand]], essent un important activista estudiantil. Allí va compartir classe amb [[Nelson Mandela]] i [[Harry Schwarz]]. El [[1949]] es va casar amb [[Ruth First]], una altra prominent militant anti-apartheid d'origen jueu, filla del tresorer del SACP [[Julius First]]. Van tenir tres filles, [[Shawn Slovo]], [[Gillian Slovo]] i [[Robyn Slovo]]. Ruth va ser assassinada el [[1982]] per ordre de [[Craig Williamson]], un major de la policia durant l'època Apartheid.ref{{ref-notícia|títol=Ruth First: Williamson given amnesty|data=1 Jun 2000|url=http://www.iol.co.za/index.php?set_id=1click_id=13art_id=qw959878501885B236|editorial=Independent Online (South Africa)|consulta=2009-04-08}}/ref

=== Lluita contra l'Apartheid ===

Tant First com Slovo van ser catalogats de comunistes a partir de la Llei de Supressió del Comunisme ([[1950]]) i, per tant, [[Ban (dret)|no podien parlar en públic o participar en un acte públic]] a Sud-àfrica. A partir d'aquest moment es va convertir en un membre actiu del [[Congrés dels Demòcrates de Sud-àfrica]] (un aliat del [[Congrés Nacional Africà]], com a membre del [[Congrés dels Aliats]]), i va ser un dels delegats que el juny del [[1955]] va participar en el Congrés del Poble, organitzat per l'ANC, els indis, els mestissos i organitzacions de blancs a [[Kliptown]], al costat de [[Johannesburg]], on es va redactar la [[Carta de la Llibertat]]. Va ser arrestat i detingut durant dos mesos mentre durava el [[Judici per Traïció (1956)|Judici per Traïció]] del [[1956]]. Els càrrecs contra ell van van ser retirats el [[1958]]. Més tard, va tornar a ser arrestat, aquest cop durant sis mesos, amb motiu de l'Estat d'Excepció declarat després de la [[Massacre de Sharpeville]] del [[1960]].

El [[1961]], Slovo i [[Abongz Mbede]] van emergir com dos dels principals líders de l'organització [[Umkhonto We Sizwe]] (MK), la branca militar de l'ANC, formada a partir de l'aliança entre l'ANC i el SACP. El [[1963]] va haver de marxar a l'exili, vivint al [[Regne Unit]], [[Angola]], [[Moçambic]] i [[Zàmbia]]. Com a cap de l'MK, Slovo va coorganitzar diversos atemptats, com ara la bomba a Church Street del [[1983]].refhttp://www.justice.gov.za/trc/media/1997/9705/s970512a.htm/ref Va ser elegit Secretari General del Partit Comunista el [[1984]].

Slovo va ser un dels líders teòrics tant del SACP com de l'ANC. Durant la dècada de [[1970]], va escriure l'influent assaig ''No Middle Road'' (''No hi ha camí del centre''), en el qual exposava que el govern apartheid no podia captar la creixent classe mitjana negre - en altres paraules: o es derrocava el sistema apartheid o s'augmentava la repressió.

=== Retorn a Sud-àfrica ===

Slovo va tornar a Sud-àfrica el [[1990]] per participar des dels inicis a les converses entre el govern de l'ANC. Malalt, va renunciar a la secretaria general del SACP, essent succeït per [[Chris Hani]], que aviat seria assassinat. Per aquest motiu Joe Slovo va retornar a la direcció del Partit Comunista.

El [[1989]] va escriure Has Socialism Failed? (''Ha fallat el socialisme?''), en el qual reconeixia les debilitats del socialisme i els excessos de l'[[Josef Stalin|stalinisme]], mentre que al mateix temps criticava els intents de l'esquerra de distanciar-se del socialisme.

El [[1992]] va proposar, durant les negociacions per acabar amb el règim apartheid, que el nou govern havia d'estar format per una coalició de tots els partits durant els cinc anys següents a la celebració de les eleccions democràtiques, incloent garanties i concessions a totes les bandes.

Després de les eleccions, el [[1994]], Slovo va ser nomenat Ministre d'Habitatge del govern de [[Nelson Mandela]], càrrec que va ocupar fins a la seva mort l'any següent. Slovo va morir el [[1995]] de càncer. El seu funeral va ser capitanejat per tot l'alt comandament de l'ANC, així com pels oficials de més alta graduació del país, inclosos Nelson Mandela i [[Thabo Mbeki]]. Va ser enterrat al [[Cementiri d'Avalon]].

El [[2004]] va quedar en 47a posició en el rànquing del programa [[Great South Africans]], a votació dels espectadors.

Al ser jueu i comunista, Slovo va ser demonitzat per l'extrema dreta de la societat Afrikaner.

==Reconeixements==

===Tributs cívics===
Dos assentaments de [[Durban]] i [[Ciutat del Cap]] van ser anomenats ''Joe Slovo'' pels seus fundadors; així mateix, Harrow Road va ser reanomenat Joe Slovo Drive. Una residència de nova construcció de la Universitat de Rhodes, a [[Grahamstown]], també va ser anomenada Joe Slovo en honor seu.ref[http://www.ru.ac.za/admissiongateway/campuslife/hallsofresidence/ Residences at Rhodes]/ref

===Cinema i música===
Joe Slovo apareix com a personatge en dues pel·lícules escrites per Shawn Slovo. En la premiada pel·lícula del [[1988]] ''[[A World Apart]]'', se'l representa com a Gus Roth (interpretat per [[Jeroen Krabbé]]). És interpretat per [[Malcolm Purkey]] a la pel·lícula del [[2006]] ''[[Catch a Fire]]''. 

Hi ha una cançó en record seu escrita pel cantautor [[Escòcia|escocès]] [[David Heavenor]] a l'àlbum Private The Night Visitors, del [[1993]].

== Referències ==
{{referències}}

==Enllaços externs==
*[http://www.anc.org.za/people/slovo.html Joe Slovo] – biographical sketch at the homepage of the ANC
*[http://www.marxists.org/subject/africa/slovo/1989/socialism-failed.htm Has Socialism Failed?] – article by Joe Slovo, first published January 1990
*[http://query.nytimes.com/gst/fullpage.html?res=9C0CEEDF1730F934A25753C1A966958260sec=travelspon=pagewanted=all Old Marxist Returns, With Hope for South Africa] – article by [[Chris Hedges]], [[The New York Times]] 17 October 1990
*[http://www.africafiles.org/article.asp?ID=3957 Joe Slovo: Ode to a mensch] – eulogy by friend Linzi Manicom
{{Autoritat}}

[[Categoria:Membres del Congrés Nacional Africà]]
[[Categoria:Membres del Partit Comunista de Sud-àfrica]]
[[Categoria:Receptors de la Medalla Isitwalandwe]]
[[Categoria:Acusats al Judici per Traïció (1956)]]</text>
      <sha1>elnsm78qu7b6e65yk4y3omko9m5re7i</sha1>
      <model>wikitext</model>
      <format>text/x-wiki</format>
    </revision>
  </page>