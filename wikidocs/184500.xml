<page>
    <title>Superheroi</title>
    <ns>0</ns>
    <id>184500</id>
    <revision>
      <id>13842419</id>
      <parentid>13748675</parentid>
      <timestamp>2014-07-16T09:00:24Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{FR|data=novembre de 2013}}
[[Fitxer:FourFavorites0841.jpg|thumbnail|Pagina de Superheroi. On es pot veure que atura les bales, vola, té força sobrehumana, etcètera.(no es Marvel ni DC)]]
Un '''superheroi''' és un [[personatge de ficció]] les característiques del qual superen les del [[heroi]] clàssic, generalment amb [[superpoders]]. Legalment, només els personatges pertanyents a [[Marvel Comics]] o a [[DC Comics]] poden fer-se anomenar superherois, ja que és una marca registrada als [[Estats Units]].

== Característiques ==
Algunes de les característiques més típiques dels superherois són:
* Tenir un origen o moment en què es converteix en superheroi, ja siga per ser el moment en què va obtenir les seues capacitats especials o el moment del trauma que el va obligar a això. Els més freqüents són:
** Origen no humà: extraterrestres, déus mitològics, races fictícies apartades de la humanitat, robots, fantasmes, dimonis, etc. Exemples: [[Superman]], [[Thor]] o [[Spawn]].
** Origen natural: [[mutant]]s. Exemples: [[Wolverine]] i [[Ciclop]].
** Experiments científics. L'origen del superheroi pot ser una conseqüència accidental d'un experiment. Exemples: [[Spiderman]], [[Flash (personatge)|Flash]], [[Hulk]] o [[Els 4 Fantàstics]]. També poden ser inclosos experiments amb un fi cercat deliberadament (com ara el [[Capità Amèrica]]).
** Obtenció de tecnologia avançada o artefactes místics, com l'[[anell de poder]] de [[Green Lantern]] o l'armadura d'[[Iron Man]].
** Traumes: per exemple, quan les seues famílies van ser assassinades (el [[Punisher|Castigador]] o [[Batman]]).

* Posseir una o diverses capacitats especials:
** [[Superpoder]]s: capacitats superiors a les dels humans corrents, com ara llançar raigs energètics, volar, força sobrehumana, invulnerabilitat, [[telepatia]], [[telekinesi]], etc.
** Tecnologia molt avançada a la seua època, com [[Green Lantern]].
** Poders místics, com el [[Doctor Estrany]], [[Zatanna]] o el [[Doctor Destí]]. Generalment no apareixen com a poders propis del personatge, sinó com a tècniques ocultes d'invocació de poders o entitats sobrenaturals que podrien ser apreses i dominades per qualsevol que també les estudiara. 
** Coneixements d'arts marcials, científics, o d'un altre tipus, com [[Batman]] o [[Puny de Ferro]].
** Habilitats atlètiques, com el [[Capità Amèrica]] o [[Green Arrow]].
** Gran intel·ligència, com [[Batman]] i [[Els Quatre Fantàstics|Mr. Fantàstic]].
* La seua lluita desinteressada en defensa de l'innocent, ja siga combatent el crim, catàstrofes, invasions extraterrestres, o qualsevol altra amenaça, ben sovint al marge de la llei. 
* La seua perfecció anatòmica, sol seguir cànons pròxims als grecollatins (encara que puguen seguir altres estètiques, com la del [[manga]]).
* Tenir una [[identitat secreta]] (doble identitat o [[àlter ego]]), una de civil, aparençant ser una persona corrent, i una altra sota la qual actua com a superheroi, com Clark Kent ([[Superman]]) o Peter Parker ([[Spiderman]]), Bruce Wayne (Batman) Bruce Banner (Hulk) etc.
* Portar un cridaner uniforme, generalment molt ajustat i de colors cridaners, que sol ocultar la seua identitat secreta, al mateix temps que l'identifica com a superheroi.
* Posseir una galeria de [[supermalvat]]s, personatges amb característiques semblants a les dels superherois excepte en les referides a la seua motivació i els seus mètodes, generalment oposats als d'aquest. Les històries sobre superherois quasi sempre involucren en algun grau un conflicte de l'heroi amb un malvat o grup de malvats.

== Aspecte mític ==
Les narracions de superherois constitueixen un subgènere de la [[ciència-ficció]] i poden considerar-se el transsumpte modern de les històries dels herois i [[deïtats]] de les mitologies clàssiques, amb la diferència que l'element religiós ha estat substituït per la ciència-ficció. No obstant això, també es pot parlar de la seua estructura de valors morals: generositat, sacrifici, autocontrol, pietat, etc. que converteixen els superherois en vertaders [[sant]]s moderns (salvadors del món dins de la més autèntica tradició cristiana), en un món que no té fe en els antics.

Una altra diferència fonamental amb la mitologia clàssica rau en el fet que els superherois no solen morir, i les seues narracions s'estenen d'un [[còmic book]] a un altre, mentre les vendes aguanten. Les seues aventures tendeixen així a estroncar-se (com ja vera [[Umberto Eco]]), en una certa atemporalitat, en la qual el personatge ja no pot envellir, i tot torna, de la mateixa manera que en els [[fulletons]]: els malvats reapareixen, els morts no són morts... Tampoc solen modificar de forma important la vida a la Terra, dedicant-se a assumptes de poca transcendència (no acaben amb la guerra ni la fam, per exemple).

== Història ==
[[Fitxer:FourFavorites0401.jpg|thumbnail|Portada d'un còmic dels inicis dels Superherois. (no es Marvel ni DC)]]
Els superherois són una creació típicament nord-americana, desenvolupada en les historietes d'aquest país. És el triomf de l'individualisme, temperat amb la idea de servei a la comunitat i el treball en equip. Tradicionalment es considera que el primer superheroi va ser [[Superman]], aparegut el [[1938]], encara que el concepte s'estava covant des de final dels [[anys 20]] en les sèries d'aventures de grafisme realista i les ''pulp magazines''. L'èxit de Superman va ser enorme i va generar un infinitat d'imitacions que van sostenir la indústria del [[comic book]] durant anys. Naixen llavors personatges com [[Batman]], la [[Torxa Humana]], [[Namor]], [[Flash (personatge)|Flash]], [[Green Lantern]] i [[Dona Meravella]]. Amb la inclusió dels Estats Units en la [[Segona Guerra Mundial]], el subgènere es va anar orientant cada vegada més cap a la lluita contra el [[nazisme]], i es van crear personatges patriòtics com el [[Capità Amèrica]] ([[1941]]), de [[Joe Simon]] i [[Jack Kirby]].

La història dels superherois sol ser dividida en diverses eres o edats.

=== Edat Daurada ===

Després de la [[Segona Guerra Mundial]], l'èxit de les historietes de superherois va començar a disminuir, i van ser substituïdes per tot tipus de gèneres (com la sèrie negra, historietes infantils, romàntiques, de monstres, westerns, etc.). Tot això va canviar el [[1961]], quan seguint l'emprenta de la [[Lliga de la Justícia]] de [[DC Comics]], l'editorial [[Marvel Comics]] va decidir crear el seu propi grup de superherois i li va encarregar a l'editor i guionista [[Stan Lee]], que va treballar amb diversos dibuixants.

=== Edat d'Argent ===

El primer número d'[[Els 4 Fantàstics]], obra de Lee i del dibuixant Jack Kirby, va aparèixer al novembre de 1961, i la humanitat dels personatges, sumada a la combinació d'elements d'altres gèneres molt més comercials de l'època, va catapultar la sèrie en les llistes de vendes. Esperonats per aquest èxit, Stan Lee, Jack Kirby i Steve Ditko es van llançar a la creació de més i més personatges: [[Hulk]], [[Thor]], [[Spiderman]], [[Daredevil]] o els [[X-Men]], tots superherois amb problemes, ja foren de salut, econòmics, d'acceptació social, etc.

=== Edat de Bronze ===
Habitualment es coneix com a Edat de Bronze dels superherois el període que va des de principi dels setanta fins a mitjan dècada dels huitanta.

=== Edat Moderna ===
A mitjan dècada dels huitanta els còmics de superherois van començar a decaure creativament i comercialment. 
Entre tant, a pesar de portar alguns anys vivint a l'ombra de la Marvel, DC Comics va tenir alguns moments brillants, per exemple els ''[[Teen Titans]]'' de [[Marv Wolfman]] i [[George Pérez]]. El [[1985]] va llançar la seua ''[[Crisis on Infinite Earths]]'', i va eliminar alguns herois i en va reinventar la majoria. Els superherois de la DC van tornar a estar de moda mentre els de la Marvel es quedaven enrere. 

En la Marvel, l'últim esdeveniment creatiu important d'aquell període (1985–1986) va ser ''[[Squadron Supreme]]'', una maxisèrie de la ploma del ja difunt [[Mark Gruwengald]] que narrava de manera realista el que ocorreria si un grup de superherois decidira governar el món. 

El 1986 va arribar ''[[Watchmen]]'' d'[[Alan Moore]] i ''[[The Dark Knight Returns]]'' de [[Frank Miller]], ambdues de DC, obres considerades com les més importants i revolucionàries del seu gènere. ''Watchmen'' va ser esmentada anys després per la revista [[Time (revista)|Time]] com una de les 100 novel·les més importants.

Aquestes dues obres van ser l'inici d'una nova era per als superherois. Una era caracteritzada per la seua foscor i violència. El 1988 va aparèixer en Marvel el personatge [[Venom]], un assassí rival de Spiderman. Mentrestant, en DC el [[Joker]], dispara i deixa paralítica a [[Batgirl]], i [[Green Arrow]] mata a sang freda el criminal que havia segrestat i presumiblement violat [[Black Canary]], la seua núvia. 

El 1990 Marvel va llançar una nova col·lecció anomenada Spiderman a seques; el dibuixant i escriptor d'aquesta col·lecció va ser [[Todd McFarlane]]. Les seues històries es caracteritzaven per no contenir diàlegs, reduir al mínim els texts i incloure molta violència. Poc després, MacFarlane i altres 6 dibuixants estrella van abandonar Marvel per a fundar [[Image Comics]].

El 1991 a Marvel apareix un nou anti-heroi que tindrà prou exit més endavant per tenir diverses sèries dedicades: [[Deadpool]].

El 1992 Image va llançar el seu primer còmic: [[Younblood]], a través de Malibu Comics. Després van seguir altres títols com [[Savage Dragon]], [[W.I.L.D.Cats]] i [[Spawn]]. La majoria d'aqueixos llibres van gaudir de grans vendes.

El 1996 Marvel va llançar ''Heroes Reborn'', en què va lliurar per un any 4 dels seus títols ja moribunds: els Venjadors, 4 Fantàstics, Iron Man i el Capità Amèrica a dos dels seus antics dibuixants: Jim Lee i Rob Liefeld. Açò va resultar un estrepitós fracàs i Marvel va haver de declarar-se en fallida.

Actualment, el gènere s'ha revitalitzat, i han aparegut nous autors ([[Mark Miler]], [[Brian Bendis]], [[Michael Straczinsky]] i [[Brian K. Vaughan]] amb [[Runaways]]) i se n'han recuperat d'altres ([[Chris Claremont]], [[Kurt Busiek]], [[Alan Davis]]). Així, els superherois constitueixen la major part de la indústria de la historieta als [[Estats Units]]. 

A més, els superherois han estat objecte moltes adaptacions cinematogràfiques i televisives, facilitades últimament per la millora dels efectes especials per la tecnologia digital. Podem destacar pel·lícules clàssiques com [[Superman]] ([[1978]]), de [[Richard Donner]], [[Batman]] (1989) i [[Batman Returns]] (1992), ambdues de [[Tim Burton]].

L'èxit de pel·lícules com ''[[Blade (pel·lícula de 1998)|Blade]]'' (1998), ''[[X-Men]]'' o ''[[Spiderman (pel·lícula)|Spiderman]]'' (2002) han motivat l'aparició d'una multitud de projectes cinematogràfics i televisius protagonitzats per superherois, com ''[[Daredevil (pel·lícula)|Daredevil]]'', ''[[Catwoman]]'', ''[[Hellboy]]'' o ''[[Hulk]]''.

== Paròdies de superherois ==

El [[1940]] ja hi havia paròdies del gènere com [[Súpermouse]] En anar-se'n establint-se els estereotips de superherois, creadors de molts camps van prendre elements d'aquest subgènere i els van combinar amb la seua pròpia obra. Per exemple, el [[1969]], l'editorial Mondadori, responsable de les historietes de personatges Disney, va dotar l'[[ànec Donald]] d'una altra identitat com ''[[Paperinik]]'', influït per superherois com [[Batman (superheroi)|Batman]] i per altres personatges de ficció. 

A l'Estat espanyol, el personatge creat per [[Josep Sanchis Grau]] en [[1955]], [[Pumby]], es transformava quatre anys més tard en la seua revista capçalera, Súper Pumby, en el superheroi de Villa Rabitos. En aquest cas, els poders apareixien gràcies al consum de suc de taronja (Sanchis era [[valencià]]). Podríem dir que més tard d'hora, molts personatges han pagat el seu tribut a aquest subgènere del còmic, adquirint per un temps superpoders com en el còmic de [[Mortadel·lo i Filemó]] ''[[Mortadel·lo i Filemó - Los superpoderes]]''). És possible afirmar seguint la mateixa línia de raonament que aquesta conversió (encara que siga momentània) és el resultat de la maduració d'un personatge: l'autor prova amb aqueix escenari com un més.

Les mateixes editorials que han desenvolupat el còmic de superherois també s'han adonat dels aspectes absurds i tòpics que es repeteixen, i han publicat còmics que ridiculitzen les convencions del gènere. Per exemple, Marvel va editar [[What the...?]], sèrie que presentava en cada número diverses historietes paròdiques curtes creades pels mateixos autors que creaven els còmics ''seriosos'' de superherois. [[Sergio Aragonés]] ha realitzat treballs d'aquest tipus tant per a Marvel com per a DC.

El [[1973]], el dibuixant [[Juan López Fernández|Jan]] va crear [[Superllopis]], que en essència és una paròdia de Superman, per a l'[[Editorial Bruguera]], que l'incloïa en la seua línia d'historietes còmiques. Superlópez és el superheroi espanyol més llegit, i ja se n'han publicat més de 40 àlbums. En els noranta, Jan va crear a Superioribus, per a [[Comics Forum]], l'editorial que publicava les traduccions de Marvel a Espanya. Les paròdies de Superioribus eren historietes d'una pàgina que s'incloïen en les revistes de superherois ''seriosos''.

[[Cels Piñol]] també va veure publicades les seues historietes paròdiques breus de Fan letal en els còmics Forum, com a complement a les historietes ''serioses''. Posteriorment, ha publicat altres paròdies de superherois i de ciència-ficció, com [[Fanhunter]], en còmics complets.

== Marca registrada ==
Als [[Estats Units]], la paraula Super Hero (superheroi, en anglès) és una [[marca registrada]] de forma conjunta per [[Marvel Comics]] i [[DC Comics]], per la qual cosa només elles poden utilitzar-la legalment en els seus productes i campanyes comercials.

Segons sembla, ambdues editorials van sol·licitar la concessió de la marca registrada el [[1979]], i els la van concedir el [[1981]] en no haver-hi cap reclamació respecte d'això. Segons la pròpia sol·licitud original, la paraula portava utilitzant-se comercialment almenys des del [[1966]].

En tractar-se d'una marca registrada, i no un [[copyright]], açò no impediria qualificar com a superheroi un personatge d'una altra editorial a l'interior de les seues històries. Però, en la pràctica, moltes altres editorials nord-americanes eviten l'ús de la paraula, utilitzant en comptes d'això termes com metahumà o mutant.

[[Marvel]] i DC han demandat en el passat altres empreses, o han amenaçat de fer-ho, per utilitzar sense permís la paraula super hero en els seus productes; alguns exemples són el [[Gunstar Súper Herois]] de [[Sega]] o el còmic [[Súper Hero Happy Hour]] de [[Dan Taylor]].

== Enllaços externs ==
{{Commonscat|Superheroes}}
*[http://superheroiscatalans.blogspot.com.es/ Bloc de Superheois Catalans]
{{Autoritat}}

[[Categoria:Superherois| ]]</text>
      <sha1>m3brj2wgfvypv4pnhfdnujeer2pky40</sha1>
      <model>wikitext</model>
      <format>text/x-wiki</format>
    </revision>
  </page>