<page>
    <title>Maurice Maeterlinck</title>
    <ns>0</ns>
    <id>93936</id>
    <revision>
      <id>13663627</id>
      <parentid>12894900</parentid>
      <timestamp>2014-06-23T23:54:32Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infobox Writer
| name= Maurice Maeterlinck
| image= Maeterlinck.jpg
| caption = 
| nascut = {{data naixement|1862|8|29}}
| lloc_de_neixement = [[Gant]], [[Bèlgica]]
| mort = {{data defunció i edat|1949|5|6|1862|8|29}}
| lloc_de_mort = [[Niça]], [[França]]
| occupation = [[dramaturg]], [[poeta]] i [[assagista]]
| influences =
| influenced =
| signature =
| movement = 
}}
{{Nobel|Literatura|1911}}
'''Maurice Polydore Marie Bernard Maeterlinck''' ([[Gant]], [[Bèlgica]], [[1862]] - [[Niça]], [[França]], [[1949]]) fou un [[dramaturg]], [[poeta]] i [[assagista]] [[Bèlgica|belga]] en [[francès|llengua francesa]], principal exponent del [[teatre]] [[simbolisme|simbolista]], guardonat amb el [[Premi Nobel de Literatura]] l'any [[1911]].

==Biografia==
Va néixer el [[29 d'agost]] de [[1862]] a la ciutat de [[Gant]], població situada al [[Flandes Oriental]]. Va iniciar els seus estudis en un col·legi [[Companyia de Jesús|Jesuïta]] i va estudiar [[Dret]] a la [[Universitat de Gant]]. L'any [[1885]] va publicar els seus primers poemes d'inspiració [[parnassianisme|parnassiana]] en la revista literària i artística: ''Jeune Belgique''. El [[1886]], va abandonar la seva professió i es va traslladar a [[París]] on va entaular relació amb els escriptors que després més li influiran: [[Stéphane Mallarmé]] i [[Villiers de l'Isle-Adam]]. Aquest últim el va introduir en la profunditat de l'idealisme alemany gràcies a les lectures de [[Georg Wilhelm Friedrich Hegel|Hegel]] i [[Arthur Schopenhauer|Schopenhauer]]. 

En aqueixa mateixa època Maeterlinck estudia a Ruysbroeck l'Admirable, un místic flamenc del [[segle XIV]] del que va traduir el [[1891]], Ornement des noces spirituelles, el que el va portar a descobrir les riqueses intuïtives del món germànic molt allunyades del racionalisme predominant en la literatura francesa. Amb aquest esperit, i notablement influït per [[Novalis]], va entrar en contacte amb el romanticisme de [[Jena]] ([[Alemanya]] [[1787]]-[[1831]]), al voltant d'[[August Schlegel|August]] i [[Friedrich Schlegel]] i de la revista l'Atthenäum, precursor, en línia directa, del [[simbolisme]]. En les obres que Maeterlinck va publicar entre [[1889]] i [[1896]], es reflecteix aquesta influència germànica. El [[1920]] va ser escollit membre de l'[[Académie royale de langue et de littérature françaises de Belgique]] i al mateix any escriu Monna Vanna, obra teatral que interpretarà Georgette Leblanc, actriu a qui va conéixer l'any [[1895]] i que serà la seua companya fins al [[1919]], any en què contrau matrimoni amb la jove Renée Dahon.

L'any [[1921]] va impartir classes als [[Estats Units d'Amèrica|Estats Units]], més tard, el [[1940]] va tornar per passar-hi la [[Segona Guerra Mundial]]. Durant una curta estada a [[Portugal]], el [[1937]], va escriure el prefaci del discurs polític d'[[António de Oliveira Salazar]]: ''Una revolució en la pau''. 

Morí el [[5 de maig]] de [[1949]] a la ciutat de [[Niça]], situada a la [[regions franceses|regió francesa]] de [[Provença-Alps-Costa Blava]].

==Obra literària==
[[Fitxer:MaurycyMaeterlinck.jpg|dreta|thumb|Maurice Maeterlinck]]
===El poeta===
El seu llibre de poemes ''Serres chaudes'' (Els hivernacles), il·lustrat per a [[George Minne]] publicat el [[1889]] per Léon Vanier, editor de [[Paul Verlaine]], evidencia la línia de la despersonalització de l'escriptura i posa de manifest, en part, l'ideal [[Stéphane Mallarmé|mallarmià]]: la suggestió com a essència es convertix en el principal generador de l'acte de la creació pura. Amb la repetició de la paraula, Maeterlinck, aconseguix una vibració espiritual, una ressonància interior. El vers és arítmic, alliberat de convencions. [[Guillaume Apollinaire]] queda impressionat per aquesta nova forma de versificar. Maeterlinck abandona el naturalisme i el parnassianisme per a dedicar-se a la poesia al·legòrica en què la imatge recorda la iconografia medieval, la pintura de [[Pieter Brueghel el Vell]] o de [[Hieronymus Bosch]].

El [[1895]] es retrobà amb la cantant Georgette Leblanc, germana de [[Maurice Leblanc]]. Amb ella crearà l'any [[1897]], a ''Vila Dupont'', un saló literari en el qual hi concorren, entre d'altres: [[Oscar Wilde]], [[Paul Fort]], [[Stéphane Mallarmé]], [[Camille Saint-Saëns]], [[Anatole France]] i [[Auguste Rodin]].

===EL dramaturg===
Maeterlinck, juntament amb els grans dramaturgs [[Henrik Ibsen]], [[Anton Txékhov]], [[August Strindberg]] i [[Gerhart Hauptmann]], va contribuir a la transformació de la concepció del [[drama]]. Entre [[1889]] i [[1894]], va publicar vuit obres en les quals s'expressen els estats anímics en un món irreal i simbòlic. Sota aquestes característiques destaquen tres conceptes: el drama estàtic (personatges immòbils, passius i receptius davant del que es desconeix); el personatge sublim (que lluita inútilment contra la mort, el Destí o la Fatalitat); la tragèdia quotidiana (cap heroisme, el simple fet de viure ja és una tragèdia). L'acció, per mitjà de la interpretació dels actors, ha de suggerir els estats d'ànim front al seu destí, el lent despertar vers a la fatalitat.

===L'assagista===
Després de les seva dramatúrgia realitza [[assaig]]s [[filosofia|filosòfics]] en els quals aborda la vida de la naturalesa i el misteri de l'home: ''Le trésor des humbles'' (El tresor dels humils, [[1896]]); ''La vie des abeilles'' (La vida de les abelles, [[1901]]); ''L'intelligence des fleurs'' (La intel·ligència de les flors, [[1907]]); ''La vie des termites'' (La vida dels tèrmits, [[1927]]) i ''La vie des fourmis'' (La vida de les formigues, [[1930]]).

==Èxits internacionals==
L'any [[1908]] [[Konstantín Stanislavski]] posa en escena l'obra ''L'Oiseau bleu'' (L'ocell blau) al Teatre d'Art de [[Moscou]]. Aquesta obra serà representada amb gran èxit arreu del món. 

El [[1911]] Maeterlinck va ser guardonat amb el [[Premi Nobel de Literatura]] ''en reconeixement de les seves activitats literàries, i especialment dels seus treballs dramàtics, que són distingits per una abundància de la imaginació i per una suposició poètica, que revela, sovint sota el pretext d'un conte de fades, una inspiració profunda, mentre que d'una manera misteriosa recorden sensacions pròpies pels lectors i estimulen les seves imaginacions''. Va ser nomenat [[comte]] pel rei [[Albert I de Bèlgica]] i condecorat per francesos i belgues com a reconeixement dels serveis prestats als [[Aliats de la Primera Guerra Mundial|aliats]] durant la [[Primera Guerra Mundial]]. 

Un any abans de la seua mort va publicar ''Bulles bleues'', obra autobiogràfica en què recull els records de la seua infantesa.

==Obra seleccionada==
*[[1889]]: ''Serres chaudes'' (Els hivernacles)
*1889: ''La Princesse Maleine'' (La princesa Malena), el compositor [[Cyril Meir Scott]] en va musicar una [[obertura]].
*[[1890]]: ''L'Intruse'' (La intrusa)
*1890: ''Els Aveugles'' (Els cecs)
*[[1891]]: ''Les sept princesses'' (Les set princeses), el compositor [[Pier Bréville]] en va musicar-la per l'escena.
*[[1892]]: ''[[Pelléas et Mélisande]]'' – Transformada en [[òpera]] per [[Claude Debussy]] [Vegeu ''[[Pelléas et Mélisande (Debussy)]]''] i representada a l'[[Opéra-Comique]] de [[París]] el [[1902]]. Va ser també musicada per Arnold Schoenberg en forma de poema simfònic i [[Cyril Meir Scott]] va compondre al seu torn una [[obertura]] per aquesta obra. 
*[[1894]]: ''Alladine et Palomides'' (Aladí i Palòmides)
*1894: ''Intérieur'' (Interior)
*1894: ''La Mort de Tintagiles''
*[[1896]]: ''Le trésor des humbles'' (El tresor dels humils)
*1896: ''Douze Chansons'' (Dotze cançons)
*[[1901]]: ''La vie des abeilles'' (La vida de les abelles)
*[[1902]]: ''Monna Vanna''
*[[1907]]: ''L'intelligence des fleurs'' (La intel·ligència de les flors)
*[[1909]]: ''L'Oiseau bleu'' (L'ocell blau) obra que hi posà música el compositor [[anglès]] [[Norman O'Neill]] ([[1875]]-[[1932]])
*[[1927]]: ''La vie des termites'' (La vida dels tèrmits)
*[[1930]]: ''La vie des fourmis'' (La vida de les formigues)
*[[1948]]: ''Bulles bleues''

== Enllaços externs ==
{{Commonscat|Maurice Maeterlinck}}

* {{en}} [http://nobelprize.org/nobel_prizes/literature/laureates/1911/index.html Pàgina de l'Institut Nobel, Premi Nobel de Literatura 1911]
* {{es}} [http://www.culturaapicola.com.ar/apuntes/libros/la%20vida%20de%20las%20abejas.Pdf La Vida de les Abelles. Autor: Maurice Maeterlinck. PDF 421 Kb]

{{viquitexts}}

{{ORDENA:Maeterlinck, Maurice Polydore Marie Bernard}}

[[Categoria:Dramaturgs en francès]]
[[Categoria:Escriptors belgues en francès]]
[[Categoria:Persones de Gant]]
[[Categoria:Premis Nobel de Literatura]]
[[Categoria:Poetes en francès]]

{{Autoritat}}
{{Enllaç AD|hu}}</text>
      <sha1>h0ik55ay0o2y85p5nhter44wjjbpkru</sha1>
      <model>wikitext</model>
      <format>text/x-wiki</format>
    </revision>
  </page>