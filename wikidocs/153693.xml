<page>
    <title>Iot</title>
    <ns>0</ns>
    <id>153693</id>
    <revision>
      <id>14004301</id>
      <parentid>13999636</parentid>
      <timestamp>2014-09-03T17:06:29Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>[[Fitxer:Jacob van Strij - Het Jacht van de kamer Rotterdam.jpg|thumb|upright|Un iot del [[segle XVIII]] pertanyent al capítol de [[Rotterdam]] de la [[Companyia Holandesa de les Índies Orientals]].]]
[[Fitxer:General history, Alaska Yukon Pacific Exposition, fully illustrated - meet me in Seattle 1909 - Page 50.jpg|thumb|upright|Fotografia d'un iot veler dels [[Estats Units]], costa de [[Seattle]], any 1909.]]
Un '''iot''' és una [[embarcació]] amb funció esportiva o d'esbarjo.ref name=esport{{ref-web|cognom=TERMCAT, CENTRE DE TERMINOLOGIA|url=http://www.termcat.cat/ca/Diccionaris_En_Linia/114/|consulta=14 març 2014|títol=Diccionari general de l'esport [en línia]|editor=TERMCAT, Centre de Terminologia}}/ref Aquesta denominació inclou una gran varietat d'embarcacions, podem diferenciar-les en funció del sistema de propulsió, el nombre de bucs, l'eslora i la funció principal per la qual s'ha dissenyat. Per la propulsió podem diferenciar entre [[veler]]s i embarcacions de [[Motor de combustió interna|motor]]. La majoria d'embarcacions són clàssiques d'un sol [[buc]] però també existeixen iot multibuc com els [[catamarà|catamarans]]. Les [[eslora|eslores]] poden anar de pocs metres, com de la vela lleugera, fins a grans iots de 24 o més metres d'eslora.ref name=boat{{ref-web|cognom=Moretti|nom=Paolo|url=http://www.boatinternational.com/?registration_article=classification-issues-class-definitions|consulta=20 març 2014|títol=Yacht classification definititions|editor=Boat International}}/ref Existeixen també els anomenats súper o mega iots, embarcacions de [[luxe]] amb tripulació pròpia i nombrós equipament, amb eslores que poden fins i tot superar els 100 metres. A nivell d'objectiu de disseny podem destacar les embarcacions dissenyades per a la competició esportiva (que primen la [[velocitat]]) i les dissenyades per al creuer (que prioritzen l'habitabilitat i l'autonomia) capaces de grans travesses, fins i tot de la [[circumnavegació|volta la món]].

== Etimologia i història ==
La paraula '''iot''' prové de l'[[holandès]] ''jacht'' que significa ''cacera'' or ''caçar'' (semblant a l'[[alemany]] ''Jagd''), que va passar a l'anglès ''yacht'' i posteriorment com a [[neologisme]] al [[català]] i [[castellà]].ref{{ref-web|url=http://lema.rae.es/drae/?val=yate|consulta=15 març 2014|títol=yate|obra=Diccionario de la lengua española|editor=Real Academia Española}}/ref 

Els iots originalment eren [[veler]]s ràpids utilitzats per la Marina Holandesa a partir del [[segle XVII]] per perseguir les embarcacions de [[pirata|pirates]] i [[contrabandista|contrabandistes]] a les aigües poc profundes de la costa dels [[Països Baixos]]. També s'utilitzaren per finalitats no militars com el control de [[duana|duanes]] i el transport de pilots o pràctics als vaixells en espera per entrar a [[port]].ref{{ref-llibre|cognom=Gardier  Lavery|títol=The Line of Battle: The Sailing Warship 1650–1840|pàgines=68|editorial=Conway|any=2004|isbn=0-85177-954-9}}/ref 

Al [[segle XVIII]] apareixen els primers [[club nàutic|clubs nàutics]], en forma de ''Yacht Clubs'' a [[Rússia]], [[Irlanda]] i el [[Regne Unit]].ref{{ref-web|url=http://www.ycaol.com/internat.htm|consulta=15 març 2014|títol=WORLD'S OLDEST YACHT CLUBS}}/ref Aquests eren clubs lligats a l'[[aristocràcia]], els quals eren propietaris de grans iots amb un ús esportiu i d'oci vinculat a les pròpies activitats del club. Durant la segona meitat del [[segle XX]] l'augment del nivell de vida i la disminució dels preus de les embarcacions ha permès popularitzar la [[vela esportiva]] i la tinença d'aquestes embarcacions, amb la creació de diversos clubs de vela i un augment en el nombre de navegants.

[[Fitxer:470 auf der Außenalster.jpg|thumb|upright|Embarcació de vela lleugera de la classe [[470 (vela)|470]] en navegació.]]
[[Fitxer:Havsfidra 20.JPG|thumb|upright|Petit iot suec ''Havsfidra 20'' de 6 m d'eslora.]]

==Iots a vela==
Els iots a vela són [[veler]]s i poden es diferencien sobretot per la seva estructura i eslora. Existeixen dissenys lleugers de menys de 5 que permeten simplement navegar, en eslores majors sovint compten amb espai i equipament per allotjar als seus tripulants en travesses. La majoria de iots a vela privats solen tenir una eslora de 7 a 14 m, ja que el seu cost augmenta ràpidament en proporció a l'eslora.

Els iots moderns solen comptar amb configuracions de veles eficients, habitualment amb [[Aparell Marconi|aparell bermudià o marconi]] que permet navegar contra el vent, comptant amb una [[vela major]] a popa i una [[Gènova (vela)|gènova]] a proa del pal. També poden incorporar una vela globus o ''[[spinnaker]]'' per navegar amb vent de [[popa]].

=== Navegació lleugera ===
Es tracta d'embarcacions de [[vela lleugera]] que tot i no ser anomenats habitualment iots s'utilitzen amb finalitat esportiva i d'oci. Solen ser embarcacions propulsades exclusivament a vela, de mida petita i fàcilment transportables. Hi ha múltiples dissenys però l'eslora no acostuma a superar 5 metres i tenen un desplaçament molt baix, amb capacitat sovint per només 1 o 2 tripulants. En anglès s'anomenen genèricament ''dinghy''.ref name=esport/ref Poden ser tant d'un sol buc, comptant llavors amb una [[orsa]] abatible, com multibuc com el [[patí de vela]]. Estan dissenyats per la navegació a vela en curses o travesses curtes, a prop de la costa, durant en dia i en condicions meteorològiques favorables. Aquest tipus d'embarcacions són molt utilitzades a les escoles de vela i algunes de les classes participen en competicions esportives i fins i tot als [[Jocs Olímpics]].

Un altre tipus d'embarcació que es poden incloure en aquesta categoria són els anomenats ''daysailer'' en anglès. És un categoria àmplia, però sovint tenen una major eslora i desplaçament que les embarcacions de vela lleugera. Es caracteritzen per la facilitat en muntar l'aparell, avarar a l'aigua i poder navegar amb un o dos tripulants.ref name=daysailers{{ref-web|cognom=Cort|nom=Adam|url=http://www.sailmagazine.com/boat-news/we-love-daysailers|consulta=26 agost 2014|títol=The Six Categories of Daysailers, and Why We Love Them|editor=Sail}}/ref Els més grans solen comptar amb una petita cabina per guardar equipament o resguardar-se dels elements.

==== Iot de cap de setmana ====
Denominats en [[anglès]] ''daysailer'' o ''weekender'' estan dissenyats per a la navegació diürna prop de la costa i per emprendre travesses curtes d'1 o 2 dies.ref{{ref-web|url=http://www.marabierto.eu/nuevos-barcos/noticias/easy-97-49950-%E2%82%AC-otra-vuelta-tuerca-bavaria-al-concepto-low-cost|consulta=15 març 2014|títol=Easy 9.7 a 49.950,- €: Otra vuelta de tuerca de Bavaria al concepto low cost|editor=Mar Abierto}}/ref  Aquests iots compten amb una [[eslora]] de 6 fins a un màxim de 10 m i acomodament bàsic a l'interior del buc com ara lliteres, sala d'estar i sovint cuina i lavabo compactes.ref name=dimensions/ref Aquestes embarcacions són més senzilles, econòmiques i lleugeres que els iots de creuer i algunes estan preparades per a ser fàcilment transportables en [[remolc]]s per carretera. Poden estar equipades amb [[quilla (nàutica)|quilla]] correguda o quilles bessones que els permeten operar en aigües poc profundes i fins i tot varar el iot en posició vertical, fàcilment recuperable aprofitant les [[marea|marees]]. Degut a l'escàs espai disponible alguns dissenys equipen un motor [[forabord]].

[[Fitxer:Bavaria Cruiser 45.jpg|300px|thumb|left|Un iot a vela ''Bavaria Cruiser 45'' en navegació.]]

==== Iot creuer ====
Són amb diferència els iots més habituals en ús privat, en general amb eslores totals de 7 a 14 m.ref name=dimensions{{ref-web|cognom=dimensions|url=http://www.dimensionsinfo.com/yacht-dimensions/|consulta=15 març 2014|títol=Yacht Dimensions|editor=Memebridge}}/ref Tot i existir una gran varietat de dissenys solen cercar un equilibri entre facilitat de govern, espai i confort interior i rendiment de navegació. Són embarcacions amb tot l'equipament per navegar-hi i viure-hi (amb diversos graus de comoditat en funció de l'equipament). Incorporen equips de navegació i comunicació, així com instal·lació elèctrica i d'aigua. A més compten amb un [[motor dièsel]] per maniobrar a [[port]], navegar en falta de vent o carregar les [[bateries]]. Algunes embarcacions, especialment les destinades a grans travesses, incorporen equipament addicional com [[generador elèctric]], [[placa solar|plaques solars]] o [[Dessalinització|dessalinitzadora]]. 

[[Fitxer:Yanmar 2GM20.JPG|thumb|200px|Motor dièsel Yanmar 2GM20, instal·lat en un iot de creuer.]]
L'espai interior d'un [[monocasc]] és limitat, i els dissenyadors procuren aprofitar-ho al màxim i oferir espais polivalents. L'acomodament habitual és de diverses cabines, sovint 2 (a proa i popa) en les eslores més curtes i fins a 4 o 5 en les majors. El saló se sol situar a la part central del vaixell i els bancs poden doblar funció a com a lliteres. La cuina sol incorporar fogons en un suport basculant, així com un [[frigorífic]] compacte. Els lavabos més senzills solen comptar amb una bomba manual per l'aigua i una dutxa en el mateix espai.

El dissenys moderns es realitzen amb [[disseny assistit per ordinador]] i habitualment compten amb un buc amb forma de gota d'aigua, afilat a la [[proa]] i al [[mirall de popa]], amb fons pla i [[quilla (nàutica)|quilla]] amb llast.

== Iots a motor ==
[[Fitxer:Owen site pictures 013.jpg|300px|thumb|Diversos iots a motor exposat a terra ferma.]]
[[Fitxer:Lady_Lau_super-yacht_IMO_1010674_Bonifacio.jpg|300px|thumb|Iot de luxe ''Lady Lau'' a [[Còrsega]].]]
El seu origen es troba vinculat al desenvolupament dels motors de [[combustió interna]] que van començar a instal·lar-se en embarcacions lleugeres a finals del s.XIX.ref name=Redwood{{ref-publicació|cognom=B. Redwood|nom=Bernard|títol=Motor Boats|publicació=Journal of the Society of Arts|data= 23 març 1906|pàgines=pp. 512-520|url=http://www.lesliefield.com/other_history/a_short_history_of_motor_boating.htm|consulta=2 setembre 2014}}/ref Inicialment es van emprar sobretot en curses i aplicacions militars i més endavant es va popularitzar en vaixells mercants i pesquers, així com per a usos d'oci. Els iots a motors inclouen des de petites embarcacions amb motors [[forabord]] fins a mega-iots de gran eslora i amb instal·lacions de luxe. 

== Materials i tècniques de construcció ==
Fins a la [[dècada dels 50]] del [[segle XX]] quasi tots els iots es fabricaven amb fusta i acer. Després de la [[Segona Guerra Mundial]] es van començar a difondre nous materials i tècniques de fabricació.ref name=best material{{ref-web|cognom=Dawson|nom=Dudley|url=http://www.yachtingmagazine.com/article/Whats-the-Best-Material-For-Building-Yachts|consulta=15 març 2014|títol=What's the Best Material For Building Yachts?|editor=Yachting Magazine}}/ref Cal destacar especialment la utilització del [[plàstic reforçat amb fibra de vidre]] (GRP en les seves inicials en anglès), el qual és el més utilitzat avui en dia tant en iots a vela com a motor.ref name=materials{{ref-web|cognom=BlueMoment|url=http://www.yachting-life.net/new%20index/frames3/choose%20a%20sailing%20yacht_frame.htm|consulta=15 març 2014|títol=Choosing a sailing yacht|editor=Yachting Life}}/ref El seu ús es va començar a estendre a la [[dècada del 1950]], primer en iots fabricats especialment i la dècada següent ja amb produccions en sèrie.ref name=GRP{{ref-web|cognom=Marsh|nom=George|url=http://www.reinforcedplastics.com/view/1461/50-years-of-reinforced-plastic-boats/|consulta=15 març 2014|títol=50 years of reinforced plastic boats|editor=Reinforced Plastics}}/ref La seva producció ofereix diversos diversos avantatges: un preu menor en comparació amb altres materials (gràcies a la producció en sèrie),ref name=GRP/ref lleugeresa i capacitat per adoptar quasi qualsevol forma ja sigui al [[buc]] o a la [[coberta]] i [[superestructura]]. En embarcacions d'altes prestacions sovint el reforç del plàstic del casc es realitza amb malles de [[kevlar]] o [[fibra de carboni]], les quals ofereixen major resistència i menor pes, però tenen un cost molt més elevat. 

Altres materials que s'utilitzen en menor mesura són l'[[acer]] (especialment en els iots de majors dimensions) i l'[[alumini]] que ofereix major lleugeresa però una fabricació i reparació més complexa i costosa.ref name=materials/ref En ambdós casos s'utilitzen [[aliatge]]s adequats per al seu ús en entorns marins. La fusta utilitzada ja no es limita a la forma tradicional de taulons (utilitzada tradicionalment pels [[mestre d'aixa|mestres d'aixa]]), avui en dia són habituals les planxes de [[contraplacat]] marí (especialment tractat), la [[fullola]] i la [[Ochroma pyramidale|fusta de balsa]]. En diversos casos s'opta per recobrir la fusta amb [[resina epoxi|resines epoxi]]. Finalment un material amb un ús molt poc habitual és el [[ferrociment]] (ciment amb una trama metàl·lica).

== Vegeu també ==
* [[Veler]]
* [[Sloop]]
* [[Cúter]]
* [[Quetx]]
* [[Bribón]]

==Referències==
{{Referències}}
{{Commonscat|Yachts}}
==Enllaços externs==
* [http://vela.cat/competicio/creuer Actualitat i informació sobre competició amb iots a vela de la Federació Catalana de Vela]
* [http://www.marabierto.eu Mar Abierto, revista digital dedicada al món dels iots de creuer]
* [http://www20.gencat.cat/portal/site/DAR/menuitem.7949fb3d281a6610bd82c410b0c0e1a0/?vgnextoid=3512a9367b484310VgnVCM2000009b0c1e0aRCRDvgnextchannel=3512a9367b484310VgnVCM2000009b0c1e0aRCRDvgnextfmt=default Pàgina de la gencat.cat amb informació sobre les titulacions nauticoesportives] 
{{Autoritat}}

[[Categoria:Embarcacions]]</text>
      <sha1>tpz1p1y5smsbaw2omqhkg27luacz97y</sha1>
      <model>wikitext</model>
      <format>text/x-wiki</format>
    </revision>
  </page>