<page>
    <title>Carlo Bergonzi</title>
    <ns>0</ns>
    <id>509676</id>
    <revision>
      <id>13977566</id>
      <parentid>13939465</parentid>
      <timestamp>2014-08-27T17:43:14Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot treu puntuació penjada després de referències</comment>
      <text>[[File:Carlo Bergonzi.jpg|thumb|220px|dreta|Carlo Bergonzi a ca seva el 2014]]
'''Carlo Bergonzi''' ([[Vidalenzo de Polesine Farnese]], a prop de [[Parma]], [[Itàlia]], [[13 de juliol]] de [[1924]] - [[Milà]], Itàlia, [[25 de juliol]] de [[2014]]) fou un [[tenor]] [[Itàlia|italià]], un dels més admirats de la Postguerra. Encara que va interpretar i gravar diversos rols de [[bel canto]] i del [[verisme]], sobretot es relaciona el seu nom amb òperes de [[Giuseppe Verdi]], incloent un gran nombre d'obres menys conegudes que va ajudar a recuperar. Va ser essencialment un tenor líric. És admirat pel seu bell [[legato]] i elegant [[fraseig]].

== Biografia ==

Va començar a cantar després d'una audició als catorze anys, originàriament com a [[baríton]]. Durant la [[Segona Guerra Mundial]], va ser presoner en un camp alemany per les seves activitats antinazis. Quan va acabar la guerra i va ser alliberat, va tornar a Itàlia i va començar a estudiar al Conservatori Boito de Parma.ref name=Radigales{{ref-web|cognom=Radigales|nom=Jaume|url=http://dietarioperistic.blogspot.com.es/2014/07/carlo-bergonzi-1924-2014.html|títol=Biogradia a Dietari Operístic}}/ref Estudià cant amb el mestre E. Campogaliani.

El 7 d'agost de 1947, als vint-i-tres anys, va fer el seu debut com Shaunard a ''[[La Bohème]]'' ([[1947]]). A l'any següent va fer el seu debut a [[Lecce]] com a Fígaro d'''[[Il barbiere di Siviglia]]'' de [[Rossini]]. Altres papers de baríton que va interpretar van ser: ''[[L'arlesiana]]'' (Metifio), ''[[Don Pasquale]]'' (Dottor Malatesta), ''[[L'elisir d'amore]]'' (Belcore), ''[[Lucia di Lammermoor]]'' (Lord Enrico Asthon), ''[[Le Astuzie di Bertoldo]]'' (Ghirlino), ''[[Pagliacci]]'' (Silvio), ''[[L'amico Fritz]]'' (Fritz Kobus), ''[[Cavalleria Rusticana]]'' (Alfio), ''[[Werther (Massenet)|Werther]]'' (Albert), ''[[La Bohème]]'' (Marcello), ''[[La fanciulla del West]]'' (Sonora), ''[[Madama Butterfly]]'' (Sharpless), ''[[Manon Lescaut (Puccini)|Manon Lescaut]]'' (Lescaut), ''[[Il barbiere di Siviglia]]'' (Figaro), ''[[Mignon]]'' (Laerte), ''[[Rigoletto]]'', i ''[[La Traviata]]'' (Giorgio Germont).

Després de reeducar la seva veu, va debutar com a tenor el [[1951]] amb ''[[Andrea Chénier]]''. Aquell mateix any, per a celebrar el 50è aniversari de la mort de Verdi, la ràdio estatal italiana ([[RAI]]), el va contractar per a una sèrie d'òperes de Verdi.

El [[1953]], Bergonzi va fer el seu debut a [[La Scala]], interpretant el rol de Masaniello en l'òpera de [[Nàpols]], el seu debut a [[Londres]] com Alvaro, el seu debut als [[Estats Units]] en l'Òpera Lírica de Chicago el [[1955]], i el seu debut en el [[Metropolitan Opera]] a l'any següent, cantant el paper de Radamés de l'opera ''[[Aïda]]'' de Verdi, que ha estat un dels seus papers més importants, en el qual sempre ha estat aplaudit apoteòsicament. Les seves actuacions a l'[[Arena de Verona]] gairebé van ser ininterrompudes des de [[1958]] a [[1975]]. Debutà al [[Liceu]] el 1958ref{{ref-notícia|títol=Cartellera La Vanguardia|url=http://hemeroteca.lavanguardia.com/preview/1958/11/25/pagina-27/32761065/pdf.html?search=Bergonzi|data=25 de novembre de 1958}}/ref i va formar part del jurat del Francesc Viñas. El seu debut al [[Covent Garden]], de nou com Alvaro, es va produir el [[1962]], teatre en el qual es produïren els seus èxits més memorables. El [[1966]], va interpretar i va gravar ''[[Pagliacci]]'' amb [[Herbert von Karajan]].

Bergonzi va continuar cantant al llarg de la dècada dels anys setanta als principals teatres d'òpera. En els anys vuitanta, es va concentrar més en recitals. Entre els seus diversos papers, se li recorda en particular: Riccardo de ''[[Un ballo in maschera]]'' i Rodolfo de ''[[Luisa Miller]]'' de [[Giuseppe Verdi|Verdi]], Des Grieux de ''[[Manon Lescaut (Puccini)|Manon Lescaut]]'' i Cavaradossi de ''[[Tosca]]'' de [[Puccini]] i Enzo Grimaldo de ''[[La Gioconda (Ponchielli)|La Gioconda]]'' de [[Ponchielli]].

Va acabar la seva carrera artística el [[1995]] amb un concert a [[Viena]], encara que ha tingut aparicions posteriors. El [[1996]], va participar en la gala del 25è aniversari del director d'orquestra [[James Levine]], a la [[Metropolitan Opera]]. Va donar el seu concert de comiat dels [[Estats Units]] al [[Carnegie Hall]] el 17 d'abril d'aquell mateix any. Tanmateix, l'any [[2000]] va intentar representar ''[[Otello]]'' de Verdi en versió de concert, amb l'Orquestra de l'Òpera de Nova York, però no va poder acabar per trobar-se malalt.

En la seva àmplia discografia es troben cinc versions dnowiki'/nowiki''Aïda'' i d'altres tantes dnowiki'/nowiki''[[Un ballo in maschera]]''. Ha guanyat molts premis el seu enregistrament de trenta-una àries per a tenor de Verdi, per a Philips Classics. Altres enregistraments destacats: ''La Bohème'', ''Madama Butterfly'' ambdues amb [[Renata Tebaldi]] i dirigides per [[Tullio Serafin]] (Decca London); Aïda, amb [[Herbert von Karajan]] dirigint a l'[[Orquestra Filharmònica de Viena]] (Decca) i ''[[Attila]]'', amb [[Lamberto Gardelli]] dirigint a l'Orquestra Royal Philharmonic (Philips), ''Un ballo in maschera'' primera versió amb [[Birgit Nilsson]] i dirigit per Sir [[Georg Solti]] (Decca London) segona versió amb [[Leontyne Price]] dirigida per [[Erich Leinsdorf]] (RCA Victor), ''Il trovatore'' dirigit per [[Tullio Serafin]] (Deutsche grammophon).

Bergonzi ha tingut la capacitat d'imposar el prestigi d'una tècnica de gran puresa amb recursos de fraseig no comuns. Totes les interpretacions de Bergonzi han estat d'un òptim nivell en la que la seva musicalitat innata es posa en relleu. El seu estil de cant és elegant al qual s'uneix una sensibilitat interpretativa i una rigorosa consciència estilística. D'això es pot deduir la seva capacitat, gairebé infal·lible, per captar en essència el cant verdià, com pot apreciar-se sobretot en l'òpera ''Un ballo in maschera''.

Va morir a Milà el 25 de juliol de 2014, als 90 anys d'edat.ref{{Ref-web|url = http://parma.repubblica.it/cronaca/2014/07/26/news/morto_carlo_bergonzi_il_pi_grande_tenore_del_900-92429201/?rss|títol = E' morto Carlo Bergonzi, la voce verdiana del '900|consulta = 26 de juliol de 2014|llengua = Italià|editor = |data = }}/ref

==Referències==
{{Referències}}
{{Autoritat}}

{{ORDENA:Bergonzi, Carlo}}

[[Categoria:Tenors italians]]
[[Categoria:Persones d'Emília-Romanya]]
[[Categoria:Gran Creu de l'Orde al Mèrit de la República Italiana]]</text>
      <sha1>pxbv8ip477t2simyzmq310ut9mdoc6e</sha1>
      <model>wikitext</model>
      <format>text/x-wiki</format>
    </revision>
  </page>