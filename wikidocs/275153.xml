<page>
    <title>Artemisia Gentileschi</title>
    <ns>0</ns>
    <id>275153</id>
    <revision>
      <id>13892473</id>
      <parentid>13891484</parentid>
      <timestamp>2014-07-26T20:52:20Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (-ha sigut +ha estat)</comment>
      <text>{{Article de qualitat}}
{{Infotaula artista 
| nom = Artemisia Gentileschi
| imatge = Self-portrait_as_the_Allegory_of_Painting_by_Artemisia_Gentileschi.jpg
| mida_imatge = 
| peu = ''Autoretrat com Al·legoria de la pintura''. Royal Collection, Windsor. [[Londres]].
| nom_naixement = 
| nacionalitat = 
| data_naixement = [[8 de juliol]] de [[1597]] 
| lloc_naixement = [[Roma]], [[Estats Pontificis]]
| data_defuncio = [[1654]]
| lloc_defuncio = [[Nàpols]], [[Regne de Nàpols]]
| art = [[Pintura]]
| moviment = [[Barroc]]
}}
'''Artemisia Lomi Gentileschi''' ([[Roma]], [[8 de juliol]] de [[1597]] – [[Nàpols]], vers el [[1654]]), '''Artemisia''', va ser una [[pintor]]a caravaggista italiana, filla del pintor [[Toscana|toscà]] [[Orazio Gentileschi]] (1563-1639). Va viure a la primera meitat del [[segle XVII]]. [[Agostino Tassi]] va ser el seu mestre de dibuix. El seu pare, seguidor del [[naturalisme]] tenebrista de [[Caravaggio]],ref name=brugues''Mujeres artistas de la historia'', Michelle Brugués Widner, dDONA, pàgs. 76-77, abril-maig 2011, B-4987-2006 {{es}}/ref li va cedir en herència el seu tallerref name=brugues/ li va poder influir donant una forta accentuació dramàtica, presa de les obres de [[Caravaggio]] i carregada d'efectes teatrals; aquest element estilístic va contribuir a la difusió del caravaggisme a Nàpols, ciutat a la qual es va traslladar el [[1630]].

Artemisia era la seva pròpia agent i administradora de la seva obra, a la que predominen les [[dones]]-[[arquetip|símbol]], com per exemple la [[Lucrècia (Roma)|Lucrècia]], la [[Betsabé]], la [[Judith]] o la [[Cleòpatra VII|Cleòpatra]], enfocades des d'un punt de vista femení.ref name=brugues/ Per exemple al seu quadre ''Susanna i els vells'', un [[nu (art)|nu]] que va pintar als setze anys, no escull com era habitual el moment del bany de Susanna sinó l'instant en el que marxa, espantada per les mirades luxurioses dels vells.ref name=brugues/ Un altre exemple és la seva Judith a ''[[Judit i Holofernes]]'', ni jove, ni vulnerable i feble, sinó una dona forta de mitjana edat concentrada i que sap el que fa, i que a més és ajudada per una serventa còmplice.ref name=brugues/ El seu recorregut personal va tenir una gran influència a la seva producció. Va optar per temes que ja pintaven Caravaggio, [[Rembrandt]] i [[Rubens]].ref name=brugues/

== Biografia ==
=== Començaments a Roma ===
[[Fitxer:Susanna_and_the_Elders_(1610),_Artemisia_Gentileschi.jpg|thumb|250px|''Susanna i els vells'', Col·lecció Schönborn, Pommersfelden.]] 
Artemisia Gentileschi va néixer a [[Roma]] el [[8 de juliol]] del [[1593]]. Fou la filla gran del pintor [[Orazio Gentileschi]], un dels grans representants de l'escola romana de Caravaggio. Artemisia va ser introduïda a la [[pintura]] al taller del seu pare, mostrant més talent que els seus germans, que van treballar al seu costat. Va aprendre [[dibuix]], com empastar els colors i com donar brillantor als quadres. Atès que l'estil del seu pare, en aquells temps, es remetia explícitament a l'art de Caravaggio (amb el qual Orazio tenia relacions de familiaritat),ref name=gcr Volum 6, Historia Universal del Arte, 1988, Ed. Planeta, pàg. 402, ISBN 84-320-8906-0./ref també els primers passos artístics d'Artemisia es van situar, per motius diversos, cap al despertar del gran pintor [[Llombardia|llombard]]. Tanmateix, la seva aproximació als temes era diferent de la del seu pare.

Als disset anys va signar la seva primera obra, (encara que molts sospitessin llavors que va rebre l'ajuda del seu pare): ''Susanna e i Vecchioni'' (Susanna i els vells, 1610, col·lecció Schönborn en Pommersfelden). El quadre mostra com Artemisia havia assimilat el realisme de Caravaggio sense romandre indiferent al llenguatge de l'escola de [[Bolonya]], que va tenir [[Annibale Carracci]] entre els seus millors artistes. Als dinou anys, atès que l'accés a l'ensenyament de les acadèmies professionals de [[Belles Arts]] era exclusivament masculí, i per tant li estava prohibit, el seu pare li va donar un preceptor privat, [[Agostino Tassi]]. Amb ell estava treballant en aquell temps Orazio, a la decoració de les voltes de ''Casino della Rose'' dins del ''Palau Pallavicini Rospigliosi'' a [[Roma]].

El seu mestre de dibuix, Tassi, la va violar quan ella tenia quinze anys, l'any [[1612]],ref[http://www.artehistoria.jcyl.es/genios/pintores/2025.htm Artehistoria, biografia]/refref name=brugues/ i el tribunal va decidir torturar-la a ella per a verificar el seu testimoni.ref name=brugues/ Al principi, ell va prometre salvar la seva reputació casant-se amb ella, però més tard va renegar de la seva promesa, car ja estava casat, i Orazio el va denunciar davant el tribunal papal. La instrucció, que va durar set mesos, va permetre descobrir que Tassi havia planejat assassinar la seva esposa, havia comès [[incest]] amb la seva cunyada i havia volgut robar certes pintures d'[[Orazio Gentileschi]].

Del procés que va seguir es conserva documentació exhaustiva, que impressiona per la cruesa del relat d'Artemisia i pels mètodes inquisidors del tribunal. Artemisia va ser sotmesa a un humiliant examen ginecològic i torturada usant un instrument que estrenyia progressivament cordes al voltant dels dits (una tortura particularment cruel per un pintor). D'aquesta manera es pretenia verificar la veracitat de les seves acusacions, car es creia que si una persona diu el mateix sota tortura que sense ella, la història ha de ser certa. Tassi va ser condemnat a un any de presó i a l'exili dels [[Estats Pontificis]]. Les actes del procés han influït en la lectura en clau [[feminista]], donada a la segona meitat del [[segle XX]], a la figura d'Artemisia Gentileschi.

Aquest és el testimoni d'Artemisia en el procés, segons els documents de l'època:
{{cita|Va tancar l'habitació amb clau i una vegada tancada em va llançar sobre un costat del llit posant-me una mà al pit, em va ficar un genoll entre les cuixes perquè no pogués tancar-les, i alçant-me les robes, que li va costar molt fer-ho, em va ficar una mà amb un mocador a la gola i boca perquè no pogués cridar i havent fet això va ficar els dos genolls entre les meves cames i apuntant amb el seu membre a la meva naturalesa va començar a empènyer i el va ficar a dins. I li vaig esgarrapar la cara i li vaig estiregassar els cabells i abans que posés dintre meu el membre, li hi vaig agafar i li vaig arrancar un tros de carn.|Eva Menzio (editora), Artemisia Gentileschi, Lettere precedute da Atti di un processo di stupro, Milán, 2004.}}

La pintura ''Giuditta che decapita Oloferne'' ([[Judit i Holofernes]]) (1612 - 1613), que s'exhibeix a la [[Galleria degli Uffizi]] de [[Florència]] impressiona per la violència de l'escena que representa, i ha estat interpretada en clau [[Psicologia|psicològica]] i [[Psicoanàlisi|psicoanalítica]], com un desig de venjança respecte a la violència que ella havia sofert. Un mes després del judici, Artemisia es va casar, en un matrimoni concertat pel seu pare, amb un pintor florentí, Pierantonio Stiattesi (o Pietro Antonio Stiattesi), un modest artista, que va servir per restituir a Artemisia, violada, enganyada i denigrada per [[Agostino Tassi|Tassi]], un estatus de suficient honorabilitat. 

D'aquests començaments romans data també la ''Madonna col Bambino'' (Verge amb nen) de la Galeria Spada a Roma.

=== Període florentí (1614-1620) ===
[[Fitxer:Gentileschi judith1.jpg|thumb|250px|''Judit i la seva cambrera''. Palau Pitti. [[Florència]]]]
Artemisia i el seu marit es van instal·lar a Florència l'any [[1614]]. Artemisia va gaudir d'un gran èxit. Va ser la primera dona a ingressar a ''l'Accademia del Disegno'' (Acadèmia del Dibuix) de Florència. Es va convertir en una reeixida pintora de cort.ref name=gcr/ Va mantenir bones relacions amb els artistes més respectats del seu temps, com Cristofano Allori, i va ser capaç de conquistar els favors i la protecció de persones influents, començant pel gran duc [[Mèdici|Cosme II de Mèdici]]ref[http://www.nueva-acropolis.es/gijon/pagina.asp?art=1819 Biografia d'Artimisia Gentileschi. (en castellà)]/ref i especialment de la gran duquessa Cristina. Va tenir una bona relació amb [[Galileu Galilei]], amb qui es va mantenir en contacte epistolar durant llarg temps, molt més enllà del seu període florentí.

Entre els seus admiradors té un lloc d'especial importància Buonarroti el jove (nebot del gran [[Miquel Àngel]]): obstinat a construir la [[Casa Buonarroti]] para celebrar la memòria del seu il·lustre antecessor, va encarregar a Artemisia l'execució d'una tela destinada a decorar el sostre de la galeria de pintures.ref[http://www.casabuonarroti.it/home.htm Casa Buonarroti]/ref

La pintura en qüestió representa una ''Allegoria dell'Inclinazione'' (això és, una al·legoria del «talent natural»), representada en forma d'una dona jove nua que sosté una [[brúixola]]. Es creu que l'atractiva figura femenina tenia els trets de la pròpia Artemisia, que (com sostenien les informacions mundanes de l'època) va ser una dona d'extraordinari atractiu.

En efecte, se sol entendre que dins les teles d'Artemisia, els trets facials de les belles i enèrgiques heroïnes que apareixen tenen una semblança al rostre que apareix als seus retrats o autoretrats: sovint el que li encarregava quadres havia de desitjar tenir una imatge que li recordés visualment a l'autora, la fama de la qual anava creixent. El seu èxit i la fascinació que emanava de la seva figura, van alimentar, al llarg de tota la seva existència, rumors sobre la seva vida privada.
[[Fitxer:Artemisia Gentileschi Mary Magdalene Pitti.jpg|thumb|210px|left|''La conversió de la Magdalena'', Palau Pitti.]]
S'ha considerat que durant aquest període florentí Artemisia va pintar també ''La Conversione della Maddalena'' (La conversió de la Magdalena), i ''Giuditta con la sua ancella'' (Judit i la seva cambrera), avui al [[Palau Pitti]]. Artemisia va pintar una segona versió de ''Giuditta che decapita Oloferne'' ([[Judit i Holofernes]]), més gran que la versió de Nàpols i que avui es troba a la [[Galleria degli Uffizi|galeria dels Uffizi]] a Florència. Aquesta Judit i Holofernes o Degollació d'Holofernes està considerada la seva obra mestra. Ella posa els seus mateixos trets al rostre de [[Llibre de Judit|Judit]], atribuint a [[Holofernes]] els de [[Agostino Tassi|Tassi]]. La foscor i violència gràfica d'aquesta obra, la fredor amb què Judit decapita a Holofernes, s'atribueixen a la seva violació i al procés humiliant que la va seguir.ref name=Sarpe Volum 10, Historia Universal del Arte, 1984, Madrid SARPE, ISBN 84-7291-598-0./ref 

Mentre va estar a [[Florència]], Artemisia i Pierantonio van tenir quatre fills i una filla. Tanmateix, només la filla, Prudenzia, va arribar a l'edat adulta. Malgrat el seu èxit, a causa d'un excés de despeses seves i del seu marit, el període florentí va estar ple de problemes amb els creditors i amb el seu espòs, pel que és raonable suposar que va ser això el que va motivar el seu retorn a Roma que va realitzar de manera definitiva l'any [[1621]]. Amb ella va dur la seva filla Prudenzia, amb la qual més tard es va traslladar a Nàpols. Després de la mort de la seva mare, la vida d'aquesta filla cau a la foscor i roman desconeguda.

== Roma i Venècia (1621-1630) ==
[[Fitxer:Artemisia Gentileschi Condottiero Bologna.jpg|thumb|250px|''Retrat d'un gonfaloniere'', Palau d'Accursio, [[Bolonya]].]]
Aquest mateix any que, separada del seu marit, Artemisia va arribar a [[Roma]], el seu pare Orazio va deixar la ciutat i es va traslladar a [[Gènova]]. Alguns creuen que Artemisia va seguir al seu pare a la capital lígur (fins i tot per explicar la persistència d'una afinitat d'estils que, encara avui, dificulten determinar quin dels dos va pintar certes obres); però no hi ha prou proves referents a això. La major part dels indicis recolzen la idea que Artemisia va romandre a Roma, com a dona independent, intentant trobar una casa i criar les seves filles. A més de Prudenzia, va tenir una altra filla natural, probablement nascuda el [[1627]].

L'estil de [[Caravaggio]], encara que el mestre duia mort més d'una dècada, era encara molt influent a la Roma de l'època i va convertir molts pintors en seguidors seus (anomenats Caravaggisti), com el pare d'Artemisia, Carlo Saraceni (que va tornar a Venècia en 1620), [[Bartolomeo Manfredi]], i [[Simon Vouet]].ref Volum 7, Historia Universal del Arte, 1987, Barcelona, Ed. Planeta pàg.314, ISBN 84-320-6687-7 /ref Tanmateix, els estils pictòrics a Roma a començaments del [[segle XVII]] eren diversos, coexistint la tendència més clàssica, seguida pels deixebles bolonyesos d'[[Annibale Carracci]] i les aventures [[barroc|barroques]] de [[Pietro da Cortona]].

Artemisia va demostrar tenir la sensibilitat justa per prendre les novetats artístiques i la determinació precisa per viure com protagonista aquesta extraordinària estada artística de Roma, meta obligada d'artistes de tota [[Europa]]. Artemisia va entrar a formar part de l'''Accademia dei Desiosi''. Amb aquest motiu va ser celebrada amb un retrat gravat que, a la dedicatòria, la qualifica com «''Pincturare miraculum invidendum facilius quam imitandum''». D'aquesta mateixa època data la seva amistat amb Cassiano dal Pozzo, un humanista, col·leccionista i gran mentor de les belles arts.

Malgrat la seva reputació artística, la seva forta personalitat i la xarxa de bones relacions, Roma no va ser tan lucrativa com ella esperava. S'apreciava el seu art als retrats i la seva habilitat per posar en escena les heroïnes bíbliques, però li estaven vedats els rics encàrrecs de cicles de [[Pintura al fresc|frescs]] i dels grans [[retaule]]s. L'absència de suficient documentació fa difícil seguir els moviments d'Artemisia en aquest període. És segur que entre el [[1627]] i el [[1630]] es va traslladar a [[Venècia]], potser a la recerca d'encàrrecs més lucratius: ho documenten els homenatges que va rebre dels lletrats de la ciutat de la llacuna que van lloar la qualitat de la pintora.

Encara que de vegades és difícil datar les seves pintures, i és sovint motiu de divergència entre els crítics d'art, és versemblant assignar-li aquests anys el ''Ritratto di gonfaloniere'' (Retrat d'un gonfaloniere), avui a [[Bolonya]] (únic exemple fins ara de la seva cèlebre habilitat com a retratista); la ''Giuditta con la sua ancella'', (Judit i la seva cambrera) avui al Detroit Institute of Arts (que reflecteix el domini de la pintora dels efectes de [[clarobscur]] de la llum d'una espelma, per les quals van ser famosos en Roma pintors com Gerrit van Honthorst, Trophime Bigot, i molts altres); el seu ''Venere Dormiente'' (Venus dorment), i el seu ''Ester ed Assuero'' (Ester i Assuer) situat al Metropolitan Museum of Art a [[Nova York]], que testimonia la seva assimilació de les lliçons del luminisme venecià.

=== Nàpols i el període anglès (1630-1653) ===
[[Fitxer:The Martyrdom of St Januarius in the Amphitheatre at Pozzuoli.jpg|thumb|250px|''Martiri de Sant Genaro a [[Pozzuoli]]''.]] 
El [[1630]] Artemisia es va traslladar a [[Nàpols]], una ciutat rica en tallers i amants d'art, a la recerca de noves i més lucratives oportunitats laborals. Molts altres artistes, incloent [[Caravaggio]], [[Annibale Carracci]] o [[Simon Vouet]] havien estat a Nàpols en algun moment de les seves vides, i en aquella època, [[Josep de Ribera]], Massimo Stanzione, i Domenichino hi estaven treballant i més tard, Giovanni Lanfranco i molts altres acudirien a aquesta ciutat. El debut napolità d'Artemisia està representat per l'''Anunciació'' al [[Palau de Capodimonte|Museu de Capodimonte]]. Va romandre a Nàpols durant la resta de la seva carrera amb l'excepció de la seva breu estada a [[Londres]] i algun altre viatge. Nàpols va representar per Artemisia una segona pàtria on ocupar-se de la seva família (ambdues filles es van casar a Nàpols, amb dot propi). Va rebre moltes proves de la gran estima que se li tenia, i va tenir bones relacions amb el virrei, el Duc d'Alcalá. Va tenir relacions d'intercanvi amb els majors artistes que es trobaven a Nàpols, començant per Massimo Stanzione,ref[http://www.artemisiagentileschi.net/bio.html Biografia d'Artemisia Gentileschi (en italià)]/ref amb qui, segons l'escriptor del segle XVIII Bernardo de Dominici, va començar una col·laboració artística basada en una autèntica amistat i semblances artístiques.refBernardo de Dominici, ''Vite dei Pittore, Scultori ed Architteti Napolitani'', 1742, Nàpols. Reedicció: 1843 pàg.398. /ref

A Nàpols, per primera vegada, Artemisia va començar a treballar en quadres per una catedral, dedicats a ''San Gennaro nell'amfiteatro di Pozzuoli'', a [[Pozzuoli]]. Durant el seu primer període napolità va pintar ''Nascita di Sant Giovanni Battista'' (Naixement de sant Joan Baptista) que es conserva al [[Museu del Prado]] de [[Madrid]],ref name=sopena Volum,4 Enciclopedia Universal Sopena, 1969, Barcelona Ed. Sopena, Depósito legal B-12873-1967./ref i ''Corisca e il satiro'', a una col·lecció privada. En aquestes pintures Artemisia demostra novament la seva capacitat de renovar-se segons els gustos artístics del seu temps i d'emprar diferents temes, en lloc dels usuals [[llibre de Judit|Judit]], [[Llibre de Susanna|Susanna]], [[Betsabé]], i [[Maria Magdalena|Magdalena penitent]], per les quals ja era coneguda.

El [[1638]] Artemisia es va reunir amb el seu pare a [[Londres]] a la cort de [[Carles I d'Anglaterra]],ref name=Sarpe/ on Orazio es va convertir en pintor cortesà i va rebre l'important encàrrec de decorar un sostre, ''Allegoria del Trionfo della pace e delle Arti'' (Triomf de la pau i de les arts) a la ''Casa delle Delizie'' de la reina Enriqueta de França a Greenwich. El pare i la filla estaven una vegada més treballant junts, encara que ajudar el seu pare probablement no era la seva única raó per viatjar a Londres: Carles I l'havia cridat a la seva cort, i no era possible rebutjar-lo. Aquest rei era un col·leccionista fanàtic, disposat a arruïnar les finances públiques per satisfer els seus desitjos artístics. La fama d'Artemisia probablement l'intrigués, i no és una coincidència que la seva col·lecció inclogués un quadre molt suggeridor, l'''Autoritratto in veste di Pittura'' («Autoretrat com l'Al·legoria de la Pintura»).ref name=sopena/

Orazio va morir sobtadament, cuidat per la seva filla, l'any [[1639]]. Artemisia va haver de complir els seus propis encàrrecs després de la mort del seu pare, encara que no hi ha obres que puguin assignar-se amb certesa a aquest període. Se sap que Artemisia ja havia abandonat [[Anglaterra]] el [[1642]], quan es produïen les primeres escaramusses de la [[Guerra civil anglesa]].

=== Segon període napolità ===
No se sap molt dels seus moviments posteriors. Es creu que va marxar definitivament a [[Nàpols]] l'any 1642 on va passar la resta de la seva vida. Els historiadors saben que el [[1649]] estava de nou a la ciutat partenopea,ref Denominació antiga de Nàpols./ref en correspondència amb Don Antonio Ruffo de Sicília, que es va convertir en el seu mentor i bon cometent durant el seu segon període napolità. L'última carta coneguda al seu mentor data de [[1650]] i deixa clar que ella estava encara plenament en actiu.

Es va pensar que Artemisia havia mort l'any [[1653]]. Proves recents, no obstant això, mostren que encara acceptava encàrrecs el [[1654]], encara que depenia cada vegada més del seu assistent, Onofrio Palumbo. Per tant, pot especular-se amb la seva mort durant la devastadora plaga que va assolar Nàpols el [[1656]] i pràcticament va escombrar a tota una generació d'artistes napolitans.

Algunes obres d'aquest període són ''Susanna e i vecchioni'' (Susanna i els vells) avui a [[Brno]] i ''Madonna e Bambino con rosario'' (Verge amb el Nen i un rosari) avui a [[Monestir de l'Escorial|El Escorial]].

La seva tomba es trobava a l'església de Sant Joan dels Florentins de Nàpols, que va ser destruïda després de la [[Segona Guerra Mundial]]. A la seva làpida estava escrit HEIC ARTEMISIA. 

Després de la seva mort va ser pràcticament oblidada.

== Anàlisi de la seva obra ==
Artemisia Gentileschi és considerada una dels primers pintors [[barroc]]s, dels més complets de la seva generació, imposant-se pel seu art en una època a la qual les dones pintores no eren acceptades fàcilment. Va pintar quadres històrics i religiosos en un moment en què aquests temes heroics eren considerats inadequats per l'esperit femení.

Va retocar i va modificar obres del seu pare, dotant-les d'un [[realisme]] que abans no tenien. Els va afegir una atmosfera dramàtica, accentuant-ne el [[clarobscur]] a la manera de [[Caravaggio]], contribuint així a què aquest estil madurés. Representa així un caravaggisme violent.ref Volum 10, ''La Gran Enciclopèdia en català'', 2004, Edicions 62, pàg.7280 ISBN 84-297-5438-5./ref

Un assaig de [[1916]] de [[Roberto Longhi]], mestre de la crítica italiana, titulat ''Gentileschi padre e figlia'' (Gentileschi pare i filla) va tenir el mèrit de cridar l'atenció de la crítica sobre l'alçària artística d'Artemisia Gentileschi a l'àmbit dels caravaggistes a la primera meitat del [[segle XVII]].

Longhi emet, al tractar sobre Artemisia, en un to involuntàriament misogin, el següent judici: «l'única dona a Itàlia que alguna vegada va saber una mica sobre pintura, colorit, empastament i altres».ref [[Roberto Longhi]], ''Gentileschi padre e figlia'', 1916, reeditat a R. Longhi, Opere complete I, Scritti govanili 1912-22, Sansoni, Florència, 1961./ref 
[[Fitxer:GENTILESCHI Judith.jpg|thumb|250px|''[[Judit i Holofernes]]''. [[Galleria degli Uffizi]]. Florència]] 
A l'anàlisi efectuada del quadre més cèlebre d'Artemisia, el Degollament d'Holofernes dels Uffizi, Longhi va escriure: {{cita|Qui pensaria de fet que sobre un llenç estudiat de candor i ombres valuoses, dignes d'un [[Vermeer]], d'una grandesa natural, pogués tenir-hi lloc una matança tan brutal i sagnant?[…] però - és lògic dir-lo - aquesta és una dona terrible! Una dona va pintar tot això?|}}

I afegia:{{cita|… No hi ha res sàdic aquí, en lloc d'això el que més impressiona és la impassibilitat de la pintora, que va ser fins i tot capaç d'adonar-se de com la sang, en regalimar violentament, podia decorar amb dues línies de gotes al vol la zona central! Increïble, us dic! I també per favor donin a la Sra. Schiattesi (el nom de casada d' Artemisia) l'oportunitat de triar el puny de l'espasa! Al final, no creuen que l'únic propòsit de Judit és apartar-se tot el possible per evitar que la sang pugui tacar el seu nou vestit de seda groga? Pensem, de totes maneres, que aquest és un vestit de Casa Gentileschi, el guarda-roba més refinat de l'Europa del segle XVII, després de [[Van Dyck]].|
Roberto Longhi, Gentileschi padre e figlia, 1916.}}

L'anàlisi de la pintura subratlla, de manera exemplar, el que significava saber «de pintura, i de color i d'empastament»: s'evoquen els colors cridaners de la paleta d'Artemisia, la luminescència de seda dels vestits (amb aquest groc inconfusible de l'autora), l'atenció perfeccionista per la realitat de les joies i de les armes. L'interès per la figura artística d'Artemisia, que va romandre inexplicablement feble a pesar de la lectura donada per Longhi, va rebre un fort impuls gràcies als estudis en clau [[feminista]], que van subratllar eficaçment el seu sofriment per la violació i posterior maltractament, el que determinaria la força expressiva que assumeix el seu llenguatge pictòric quan el subjecte representat eren les seves heroïnes bíbliques, que sempre semblen voler manifestar la seva rebel·lió contra les condicions a les quals els condemnava el seu sexe.

En un article del catàleg de l'exposició «Orazio e Artemisia Gentileschi» que va tenir lloc a [[Roma]] l'any [[2001]] (i després a [[Nova York]]) al Metropolitan Museum of Art, l'any 2002,ref[http://www.metmuseum.org/special/Orazio_and_Artemisia/gentileschi_images.htm Imatges de l'exposició.]/ref Judith W. Mann es distancia, mostrant els límits d'una lectura en clau estretament feminista:{{cita|Tal opinió pressuposa que tot el potencial creatiu d'Artemisia és només sobre dones fortes i capacitades, fins al punt que sembla impossible imaginar-la ocupada en imatges religioses convencionals, com una Mare de Déu amb Nen o una verge que acull submisament l'Anunciació; i a més es diu que l'artista va refusar modificar la seva interpretació personal d'aquests temes per acomodar-se a les preferències dels clients bàsicament homes. L'estereotip causa un doble efecte restrictiu: indueix els crítics a dubtar de l'atribució d'aquelles pintures que no es corresponen amb el model preestablert, i a atribuir un valor inferior a aquells quadres que no compleixen amb el clixé.|}}

La crítica més recent, començant per la difícil reconstrucció del catàleg total dels Gentileschi, intenta donar una lectura menys restrictiva de la carrera d'Artemisia, situant-la més apropiadament al context dels diferents ambients artístics en els quals la pintora va participar activament. Una lectura semblant restableix Artemisia com una artista que va lluitar amb determinació, usant l'arma de la seva personalitat i de les seves qualitats artístiques, contra els prejudicis expressats en contra de les dones pintores; va aconseguir ingressar productivament al cercle dels pintors més respectats de la seva època, assolint una gamma de gèneres pictòrics que va ser probablement més àmplia i variada del que indiquin avui les teles atribuïdes a Artemisia.ref[http://www.metmuseum.org/special/Orazio_and_Artemisia/gentileschi_images.htm dialnet.unirioja. Anàlisi sobre Artimisia Gentileschi per Carmen Romero.]/ref

== Artemisia i les pintores contemporànies ==
Per una dona al començament del [[segle XVII]], ser pintora com Artemisia era una elecció difícil, però no excepcional. Abans d'Artemisia, a la fi del [[segle XVI]] i començaments del XVII, altres pintores van tenir carreres reeixides. Poden esmentar-se:
* [[Sofonisba Anguissola]] ([[Cremona]] al voltant de 1530 - [[Palerm]] al voltant de [[1625]]), va anar a [[Espanya]] cridada pel rei [[Felip II]].
* [[Lavinia Fontana]] (Bolonya, [[1552]] - Roma [[1614]]) va marxar a Roma per invitació del papa [[Climent VIII]].
* [[Fede Galizia]] (Milà o [[Trento]], [[1578]] - [[Milà]], [[1630]]) va pintar natures mortes i una Judit amb el cap d' Holofernes.

Altres pintores van començar la seva carrera mentre Artemisia encara vivia. Jutjades pels seus mèrits artístics, pot qüestionar-se l'afirmació de Longhi que Artemisia va ser «l'única dona a Itàlia que va saber una mica sobre pintura». No hi ha dubte, tanmateix, que Artemisia continua sent una de les més considerades artistes femenines, i finalment ha ocupat el seu lloc entre els grans artistes del període barroc.

== Repercussió en altres àmbits ==
Hi ha encara, sigui a l'art d'Artemisia, sigui a la seva biografia, quelcom que la fa especialment fascinant i que desperta l'interès d'alguns escriptors i, no per casualitat, d'algunes escriptores.

La primera escriptora que va decidir compondre una novel·la entorn de la figura de Artemisia va ser Anna Banti, la dona de Roberto Longhi. El seu primer esborrany del text, en forma manuscrita, data de [[1944]], però es va perdre en el transcurs de les vicissituds bèl·liques. La decisió de tornar al llibre, titulat ''Artemisia'', escrivint-lo de forma diferent, la va prendre tres anys més tard. Anna Banti, a la seva nova novel·la, dialoga amb la pintora, en forma d'un «diari obert», al qual cerca (en paral·lel al relat de l'adolescència i maduresa de Artemisia) explicar-se a si mateixa la fascinació que sent, i la necessitat que hagué de sentir de dialogar, de dona a dona, sobre les límpides, encara que apassionades, consideracions artístiques de les quals tantes vegades hauria parlat amb Roberto Longhi. A Espanya, ''Artemisia'' va ser publicat per Edicions Càtedra l'any [[1992]].

Cinquanta anys més tard, el [[1999]], l'escriptora francesa Alexandra Lapierre afronta,ref[http://www.elmundo.es/1999/04/16/cultura/16N0114.htmlef Cultura-El Mundo]/ref de nou amb una novel·la, la fascinació enigmàtica de la vida d'Artemisia, i ho fa a partir d'un estudi extremadament escrupolós de la biografia i del context històric que li serveix de fons. L'anàlisi psicològic que es llegeix entre línies, per comprendre la relació entre Artemisia dona i Artemisia pintora, acaba per utilitzar, com un [[leitmotiv]], la relació, feta d'un afecte que troba difícil expressar-se i d'una rivalitat professional latent entre pare i filla. Aquesta novel·la, amb el títol d'''Artemisia'', ha estat editada l'any 1999 per [[Editorial Planeta]], i per [[Planeta DeAgostini]] el [[2000]] i [[2006]].

Artemisia, i més específicament el seu quadre ''Degollament d'Holofernes'', són esmentats a l'obra de Wendy Wasserstein de l'any [[1988]] ''The Heidi Chronicles'', on el personatge principal, Heidi imparteix classes sobre ella com a part del seu curs d'història de l'art sobre pintores. Al final de l'obra, Heidi adopta a una filla que anomena Judy, que és almenys una referència parcial a la pintura.ref[http://books.google.cat/books?vid=ISBN0822205106id=z1XLUAwU1sICprintsec=frontcoverdq=Wendy+Wasserstein The Heide Chronicles.]/ref

El [[1989]] [[Maria Àngels Anglada]] va publicar la seva novel·la ''Artemisia'', sobre aquesta mateixa figura; posteriorment s'ha reeditat el 1995 i el 1999.

La dramaturga canadenca Sally Clark va escriure una obra de [[teatre]] basada en els esdeveniments que van dur a la violació, així com els posteriors. «Life Without Instruction» va ser un encàrrec del Teatre Nightwood el [[1988]]. Es va treballar el 1990, sota l'adreça de Kate Lushington i Jackie Maxwell. «Life Without Instruction» es va estrenar al Teatre Plus de [[Toronto]] el [[2 d'agost]] de [[1991]]. 

Cal esmentar, finalment, entre les obres publicades a Espanya, ''Artemisia Gentileschi'', de Rauda Jamis, Circe Edicions, [[1998]].

De més recent aparició és la novel·la de Susan Vreeland titulada ''The Passion of Artemisia'', que torna a fer una lectura feminista de la seva obra, i sembla que vol aprofitar-se del recent èxit de les novel·les històriques sobre una obra d'art i el seu autor.

Discutibles, per les mateixes raons, són els resultats als quals ha arribat la cineasta francesa Agnès Merlet, amb la seva pel·lícula ''Artemisia'' (1997), protagonitzada per Valentina Cervi. Es basa només en part de la vida de la pintora, però es representa de forma inadequada la relació entre Tassi i Artemisia com un apassionat romanç en lloc d'una violació.ref[http://www.catedu.es/Historia_Arte/index.php?option=com_contenttask=viewid=794Itemid=158 Fitxa:Pel·lícula «Artemisa»]./ref

Dintre del gènere [[documental]], ja s'havia rodat l'any 1992, ''Artemisia'', producció [[Canadà|canadenca]] per [[televisió]].ref[http://www.imdb.com/title/tt0103722/ Fitxa:Documental Artemisia]./ref

== Obres ==
{| class=prettytable
|- class=hintergrundfarbe5
!width=10 % | Quadre
!width=25 % | Títol
!width=10 % | Data
!width=20 % | Mida
!width=30 % | Localització
|-
|[[Fitxer:Madonna-and-child-Gentileschi.jpg|100px|Mare de Déu amb Nen]]
|''Mare de Déu amb Nen''
|1610-1611
|116,5 X 86,5 cm.
|Galleria Spada. [[Roma]].
|-
|[[Fitxer:Gentileschi Artemisa Danae Sait Louis.jpg|100px|Dànae]]
|''Dànae''
|1612
|40,5 X 52,5 cm.
|Saint Louis art Museum. [[Saint Louis (Missouri)|Saint Louis]].ref name=sapiens126{{citar ref | cognom1=Armengol| nom1 =Montse | títol =El turment d'una pintora | publicació = [[Revista Sàpiens]] format = paper |exemplar= núm.126 | editorial = Sàpiens Publicacions | lloc = Barcelona | data = febrer 2013 | pàgines = p.20 | issn =1695-2014 }}/ref

|-
|[[Fitxer:Artemisia Gentileschi Selfportrait Martyr.jpg|100px|Autoretrat com a màrtir]]
|''Autoretrat com a màrtir''
|1615
|32 X 24 cm.
|Col·lecció privada.
|-
|[[Fitxer:Giaele e Sisara.JPG|100px|Jael i Sisserà]]
|''Jael i Sisserà''
|1620
|86 X 125 cm.
|Szépmuvészeti Múzeum. [[Budapest]].
|-
|[[Fitxer:Artemisia Gentileschi Cleopatra Ferrara.jpg|100px|Cleòpatra]]
|''Cleòpatra''
|1620
|97 X 71,5 cm.
|Fondazione Cavallini-Sgarbi. [[Ferrara]].
|-
|[[Fitxer:St-cecilia.jpg|100px|Santa Cecília]]
|''Santa Cecilia''
|1620
|92 X 72 cm.
|Galeria Spada. Roma.
|-
|[[Fitxer:Artemisia Gentileschi Judith Maidservant DIA.jpg|100px|Judit amb la seva cambrera]]
|''Judit amb la seva cambrera''
|1625-1627
|182,2 X 142,2 cm.
|Detroit Institute of Arts. [[Detroit]]
|-.
|[[Fitxer:Birth of St John the Baptist.JPG|100px|Naixement de Sant Joan Baptista]]
|''Naixement de Sant Joan Baptista''
|1633-1635
|184 X 158 cm.
|[[Museu del Prado]]. [[Madrid]].
|-
|[[Fitxer:Esther-before-ahasuerus.jpg|100px|Ester i Assuer]]
|''Ester i Assuer''
|1628-1635
|208,3 X 272,7 cm.
|Metropolitan Museum. [[Nova York]].
|-
|[[Fitxer:Susanna and the Elders.jpg|100px|Susanna i els vells]]
|''Susanna i els vells''
|1649
|205 X 168 cm.
|Moravska Galerie. [[Brno]].
|-
|}

=== Altres obres ===
* ''Minerva'', Sopraintendenza alle Gallerie, [[Florència]], 1615
* ''Allegoria dell'Inclinazione'', Casa Buonarroti, Florència, 1615-16 
* ''Magdalena penitent'', Col·lecció privada (Marc A. Seidner Collection, [[Los Àngeles]]), 1615-16 
* ''Autoritratto come suonatrice di liuto'', Curtis Galleries, Minneapolis, 1615-17 
* ''Santa Caterina di Alessandria'', Galleria degli Uffizi, Florència,1618-19 
* ''Allegoria della Pittura'' Museu de Tessé, [[Le Mans]], 1620-30 
* ''Lucrezia'', Gerolamo Etro, [[Milà]], 1623-25 
* ''Maria Magdalena come Melanconia'', Sala del Tresor de la catedral de [[Sevilla]], 1625 
* ''Venere dormiente'', Col·lecció Barbara Piasecka Johnson, Princeton, [[Nova Jersei]], 1625-30 
* ''Annunciazione'', Museu de Capodimonte, [[Nàpols]], 1630 
* ''Corisca e il satiro'', Col. privada, 1630-35 
* ''Clio, la Musa della Storia'', Col. privada ([[Nova York]], Col. Wildenstein), 1632 
* ''Aurora'', Col. privada, Roma
* ''Lot e le sue figlie'', The Toledo Museum of Art, Toledo, [[Ohio]], 1635-38 
* ''Ratto di Lucrezia'', Neues Palais, [[Potsdam]], 1635
* ''Davide e Betsabea'', Neues Palais, Potsdam, 1635 
* ''Davide e Betsabea'', Palazzo Pitti, Depositi, Florència, 1635 
* ''Santi Proclo e Nicea'', Museu i Gallerie Nazionali di Capodimonte, Nàpols, 1636-37 *''Adorazione dei Magi'', Museu Nazionale di Sant Martino, Nàpols, 1636-37 
* ''Davide e Betsabea'', The Columbus, Museum of Art, Columbus, Ohio, 1636-38 
* ''Venere che abbraccia Cupido'', Collezione privata, 1640-50 
* ''Un'allegoria della Pace i delle Arti sotto la Corona inglese'', Malborough House, [[Londres]], 1638-39 (en col·laboració amb [[Orazio Gentileschi]]) 
* ''Madonna e Bambino con rosari'', Palau [[Monestir de l'Escorial|El Escorial]], Casita del Principe, 1651.

== Referències ==
{{referències|2}}

== Fonts bibliogràfiques ==
* {{ref-llibre| autor= [[Maria Àngels Anglada|Anglada i d'Abadal, Maria Àngels]]
| títol= Artemísia
| any= 1989
| editorial=[[Columna Edicions]], Llibres i Comunicació, S.A. 
}} 
* {{ref-llibre| autor = Banti, A.
| títol = Artemisia
| any = 1997
| editorial = Milán, Grandi Tascabili, RCS Libri S.p.A.
}} 
* {{ref-llibre| autor =Banti, A 
| títol = Artemisia
| any = 1992
| editorial = Ediciones Cátedra
}} 
* {{ref-llibre| autor = Bissell, R. Ward
| títol = Artemisia Gentileschi and the Authority of Art
| any = 2001
| editorial = Penn State Press
| isbn = 0-271-02120-9
}}
* {{ref-llibre| autor = Christiansen, Keith e Mann, Judith W.
| títol = Orazio e Artemisia Gentileschi, Catàleg de l'exposició a Roma
| any = 2001
| editorial = Milán, ed. Skira
}}
* {{ref-llibre| autor = Contini, Roberto e Papi, Gianni
| títol = Artemisia, Catàleg de l'exposició a Florència, Casa Buonarroti
| any = 1991
| editorial = ed. Leonardo-De Luca
}}
* {{ref-llibre| autor = Garrard, Mary D. 
| títol = Artemisia Gentileschi: The Image of the Female Hero in Italian Baroque Art
| any = 1989
| editorial = Princeton University Press
}}
* {{ref-llibre| autor = Gregori, Mina 
| títol = La pittura in Italia, Il Seicento
| any = 1989
| editorial = Electa, Milán,Erich Schleier (ed.)
}}
* {{ref-llibre| autor = Jamis, R.
| títol = Artemisia Gentileschi
| any = 1998
| editorial =Circe Ediciones, S.A. 
}}
* {{ref-llibre| autor = Lapierre, Alexandra 
| títol = Artemisia
| any = 1999
| editorial = Milán, Mondaroni
}} 
* {{ref-llibre| autor = Longhi, Roberto
| títol = Gentileschi padre e figlia
| any = 1916
| editorial = Sansoni, Florència Scritti govanili 
}}
* {{ref-llibre| autor = Menzio, Eva 
| títol = Artemisia Gentileschi Lettere precedute da Atti di un processo di stupro
| any = 2004
| editorial = Milán, Abscondida
}}
* {{ref-llibre| autor =Pérez Carreño, Francisca 
| títol = Artemisia Gentileschi. Colección el arte y sus creadores
| any = 1993
| editorial = Madrid, Historia 16
}}
* {{ref-llibre| autor = Volum 6
| títol = Historia Universal del Arte, Renacimiento y Manierismo
| any = 1988
| editorial = Barcelona, Editorial Planeta
| isbn = 84-320-8906-0
}}
* {{ref-llibre| autor = Volum 10
| títol = La Gran Enciclopèdia en català
| any = 2004
| editorial = Barcelona, Edicions 62
| isbn = 84-297-5438-5
}}
* {{ref-llibre| autor = Vreeland, S.
| títol = La pasión de Artemisia
| any = 2006
| editorial = Ediciones B, S.A.
| isbn = 84-7765-155-8
}}

==Vegeu també ==
* [[Sabina de Steinbach]]

== Enllaços externs ==
{{Commonscat|Artemisia Gentileschi}}

* [http://www.webwinds.com/artemisia/trial.htm Narració del procés de violació] {{en}}
* [http://www.artemisiagentileschi.net/index.html Biografia d'Artemisia Gentileschi.] {{it}}
* [http://www.nueva-acropolis.es/gijon/pagina.asp?art=1819 Artemisia Gentileschi, el valor de una artista.] 
* [http://cv.uoc.edu/~04_999_01_u07/GentileschiVells.pdf Anna Gonzàlez Rueda (2009): Artemisia Gentileschi, Susanna i els vells] 
{{ORDENA:Gentileschi, Artemisia}}
{{Autoritat}}
{{Enllaç AD|br}}
{{Enllaç AD|es}}

[[Categoria:Articles de qualitat d'art]]
[[Categoria:Pintors italians del Barroc]]
[[Categoria:Traduccions que són articles de qualitat]]</text>
      <sha1>dju7dzbov0xjnhcvme0ei6hvqo5m0w5</sha1>
      <model>wikitext</model>
      <format>text/x-wiki</format>
    </revision>
  </page>