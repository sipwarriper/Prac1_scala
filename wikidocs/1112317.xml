<page>
    <title>Victor Vasarely</title>
    <ns>0</ns>
    <id>1112317</id>
    <revision>
      <id>13769643</id>
      <parentid>12433720</parentid>
      <timestamp>2014-07-09T07:08:39Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Victor Vasarely]]</comment>
      <text>{{Infotaula d'artista 
| bgcolour = #6495ED
| nom = Victor Vasarely
| imatge = 
| mida_imatge  = 
| caption = 
| nom_naixement = Vásárhelyi Győző
| data_naixement = 9 d'abril de 1906
| lloc_naixement = [[Pécs]], [[Àustria-Hongria]]
| data_mort = {{data de mort i edat|1997|3|15|1906|4|9}}
| lloc_mort = [[París]], [[França]]
| natcionalitat = [[Hongria|hongarès]]-[[França|francès]]
| art = pintura
| formació = 
| moviment = [[op art]]
| obres = 
| patrons = 
| premis = 
}}
'''Vásárhelyi Győző''', conegut com a Victor Vasarely (Pécs, Hongria, 9 d'abril de 1906 - França, 15 de març de 1997) va ser un artista, considerat generalment com el pare de l'[[Art òptic]] (Op art). La seva obra titulada ''Zebres'', creada als anys 1930, està considerada per alguns com un dels primers exemples d'Op art. Vasarely va morir a [[París]] el 1997.

== Vida i obra ==
Vasarely va néixer a Pécs i va créixer a Piešťany (aleshores Pöstyén) i a [[Budapest]], on el 1925 va cursar estudis de medicina a la Universitat de Budapest. En 1927 va abandonar la medicina per aprendre pintura acadèmica tradicional a l'acadèmia privada Podolini Volkmann. Els anys 1928-1929, es va matricular a Műhely Sándor Bortnyik's (literalment, taller, existent fins al 1938), després àmpliament reconegut com el centre d'estudis de la [[Bauhaus]] a Budapest. Escassa d'efectiu, la Műhely no podia oferir tot el que es donava a la Bauhaus. En el seu lloc, es va concentrar en les arts gràfiques aplicades i el disseny tipogràfic.

El 1929 va pintar ''Estudi blau'' i ''Estudi verd''. El 1930 es va casar amb la seva companya d'estudis Claire Spinner (1908-1990). Van tenir dos fills, André i Jean-Pierre (Jean-Pierre Yvaral). A Budapest, va treballar en una empresa de rodaments de boles en la comptabilitat i el disseny de cartells publicitaris. Victor Vasarely es va convertir en un dissenyador gràfic i artista de cartells durant la dècada dels anys 1930, en què combinava patrons i imatges orgàniques.
Va deixar Hongria i es va establir a París el 1930. Hi va treballar com a artista gràfic i com a consultor creatiu a les agències de publicitat Havas, Draeger i Devambez (1930-1935). Durant aquesta època, les seves interaccions amb altres artistes van ser limitades. Va jugar amb la idea de l'obertura d'una institució copiada del Műhely Sándor Bortnyik i va desenvolupar materials d'ensenyament que hi estaven destinats. Després d'haver viscut sobretot en hotels barats, els anys 1942-1944, es va establir a Saint-Céré al departament de [[Lot]]. Després de la [[Segona Guerra Mundial]], va obrir un taller a Arcueil, un suburbi a uns 10 quilòmetres del centre de París (a Val-de-Marne departament de la regió d'[[Illa-de-França]]). El 1961, finalment, es va establir a Annet-sur-Marne (al departament de [[Sena i Marne]]).

De vegades feia peces artístiques i escultures, principalment entorn de la [[il·lusió òptica]]. Al llarg de les tres dècades següents, va desenvolupar el seu estil d'art abstracte geomètric i va treballar en diversos materials però utilitzant un nombre mínim de formes i colors:

* 1929-1944: Primers gràfics: va experimentar amb efectes de textura, perspectiva, ombra i llum. El seu primer període gràfic va donar lloc a obres com ''Zebra'' (1937), ''Tauler d'escacs'' (1935), i ''Noia-poder'' (1934).
* 1944-1947: ''Les Fausses Routes'' - Els camins equivocats: durant aquest període, va experimentar amb la pintura [[Cubisme|cubista]], [[Futurisme|futurista]], [[Expressionisme|expressionista]], [[Simbolisme|simbolista]] i [[Surrealisme|surrealista]] sense desenvolupar un estil únic. Després, va dir que anava pel camí equivocat. Va exposar a la galeria de Denise René (1946) i a la Galeria René Breteau (1947). En el text de la introducció del catàleg, [[Jacques Prévert]], va situar Vasarely entre els surrealistes. Prévert crea el terme ''imaginoires'' (''images'', imatges + ''noirs'', negres) per descriure les pintures. ''Autoretrat'' (1941) i ''El cec'' (1946) estan associades a aquest període.
* 1947-1951: desenvolupament de l'[[abstracció geomètrica]] (art òptic): finalment, Vasarely va trobar el seu propi estil. Els avenços se solapen i prenen el nom del patrimoni geogràfic. ''Denfert'' es refereix a les obres influïdes per les parets de rajoles blanques de l'estació de metro de la plaça Denfert-Rochereau, de París. Còdols i closques el·lipsoides trobades durant uns vacances el 1947 a la costa [[Bretanya|bretona]] a Belle Île li van inspirar les obres anomenades ''Belles-Illes''. Des del 1948, Vasarely, generalment passava els mesos d'estiu a Gordes, a [[Provença-Alps-Costa Blava]]. Allà, les cases cúbiques el van portar a la composició del grup d'obres anomenades ''Gordes/Cristal''. Va treballar en el problema dels espais buits i plens en una superfície plana, així com en la visió [[estereoscòpia|estereoscòpica]].
* 1951-1955: imatges cinètiques, fotografies en blanc i negre: des de les seves obres de Gordes va desenvolupar les imatges cinemàtiques, va superposar panells de vidre acrílic que creaven dinamisme, impressions de moviment, en funció del punt de vista. En el període blanc i negre, va combinar els marcs en un sol panell mitjançant la transposició de fotografies en dos colors. ''Homenatgte a Malevitch'', un mural de ceràmica de 100 m² adorna la Universitat de [[Caracas]], Veneçuela. El va dissenyar el 1954 conjuntament amb l'arquitecte Carlos Raúl Villanueva, i és una obra important d'aquest període. L'[[Art òptic|art cinètic]] es va desenvolupar i les obres de Vasarely, [[Calder]], [[Duchamp]], [[Man Ray]], [[Soto]] i [[Tinguely]], es van exposar a la galeria [[Denise René]], amb el títol ''Le Mouvement'' (''El moviment''). Vasarely va publicar el seu ''Manifest groc''. Basant-se en la investigació dels constructivistes i dels pioners de la Bauhaus, va postular que la cinètica visual (cinétique plastique) es basava en la percepció de l'espectador que es considera l'únic creador, ja que juga amb les il·lusiones òptiques.
* 1955-1965: ''Folklore planétaire'' (''Folklore plantari''), permutacions i art serial: el 2 de març de 1959, Vasarely va patentar el seu mètode d'unitats plàstiques. Les permutacions de les formes geomètriques es retallen d'un quadrat de color i es reorganitzen. Va treballar amb una paleta estrictament definida de colors i de formes (tres vermells, tres verds, tres blaus, dos violetes, dos grocs, negre, blanc, gris, tres cercles, dos quadrats, dos rombes, dos rectangles llargs, un triangle, dos cercles disseccionats, sis el·lipses), que més tard va ampliar i numerar. Fora d'aquest alfabet plàstic, va començar l'art serial, una permutació infinita de formes i colors, elaborats pels seus assistents. (El procés creatiu es produeix mitjançant instruments normalitzats i agents impersonals, cosa que qüestiona la singularitat de l'obra d'art). El 1963, Vasarely va presentar al públic la seva gamma amb el nombre de ''Folklore planetari''. 
* 1965-1997: ''Hommage à l'hexagone'' (''Homenatge a l'hexàgon''), ''Vega'': la sèrie de l'Homenatge a l'hexàgon consisteix en transformacions infinites de bonys i relleu afegint-hi variacions de color, creant una il·lusió perpètua d'il·lusió òptica de moviment. El 1965 Vasarely va ser inclòs a l'exposició del [[Museu d'Art Modern de Nova York]] The Responsive Eye (L'ull sensible), creada sota la direcció de William C. Seitz. La seva sèrie ''Vega'' juga amb xarxes esfèriques inflades que creen la il·lusió òptica de volum. A l'octubre del 1967, el dissenyador Will Burtin va invitar Vasarely a fer una presentació a la conferència Burtin's Vision ’67, celebrada a la [[Universitat de Nova York]].

El 5 de juny de 1970, Vasarely va obrir el seu primer museu amb unes 500, obres en un palau renaixentista a Gordes (tancat el 1996). Un segon gran projecte va ser Fundació Vasarely a [[Aix-en-Provence]], un museu situat en una estructura especial, dissenyada expressament per Vasarely. Va ser inaugurada el 1976 pel president francès [[Georges Pompidou]]. Lamentablement, el museu es troba en mal estat, algunes de les peces exposades s'han fet malbé a causa d'una fuita d'aigua del sostre. A més, el 1976 el seu gran objecte cinemàtic ''Georges Pompidou'' va ser instal·lat al [[Centre Georges Pompidou]]. El Museo Vasarely, situat a Pécs, el seu lloc de naixement a Hongria, es va establir amb una important donació d'obres de Vasarely. A la mateixa dècada, va provar el disseny industrial amb 500 peces exclusives de vaixella Suomi feta per Timo Sarpaneva, que Vasarely va decorar per a la casa alemanya de [[porcellana]] Rosenthal, del fabricant Studio Linie.ref{{cite journal | title = Faenza-Goldmedaille für SUOMI | journal = Artis | year = 1976 | last = [Anon.] | volume = 29 | pages = 8| issn = 0004-3842 | accessdate = 2009-11-07}}/ref El 1982, 154 serigrafies creades especialment van ser portades a l'espai per l'astronauta Jean-Loup Chrétien, a bord de la nau espacial francosoviètica ''Salyut 7'', i més tard venudes en benefici de la [[UNESCO]]. El 1987, es va establir el segon museu hongarès de Vasarely al Palau Zichy, a Budapest, amb més de 400 obres. 

Va morir a París el 15 de març de 1997, a l'edat de 90 anys.

El 2012 es va muntar una nova exposició de Vasarely a París, al Museu en Herbe.

== Premis ==
* 1964: Premi Guggenheim.
* 1970: Cavaller de l'Ordre de la [[Legió d'Honor]].
* Premi de la Crítica d'Art, Brussel·les.
* Medalla d'Or a la Triennal de Milà.

== Museus ==
* 1970-1996: Museu Vasarely al Palau de Gordes, Vaucluse, França (tancat).
* 1976: Fundació Vasarely, Aix-en-Provence, França.
* 1976: Museu Vasarely, Pécs, Hongria.
* 1987: Museu Vasarely, Palau Zichy, Budapest, Hongria.

== Referències ==
{{referències}}
* [[Julia M. Busch|Busch, Julia M.]], [http://www.worldcatlibraries.org/wcpa/ow/4ed0b0bd878eaf2a.html ''A Decade of Sculpture: the New Media in the 1960s''] (The Art Alliance Press: Philadelphia; [http://www.aupresses.com/ Associated University Presses]: [[London]], 1974) ISBN 0-87982-007-1
* [[Magdalena Holzhey|Holzhey, Magdalena]], ''Vasarely'' ([[Taschen]]: 2005) ISBN 3-8228-3908-6
* [[Robert C. Morgan]], Vasarely. New York: George Braziller, 2004
* [[Frank Popper]], ''Origins and Development of Kinetic Art'', Studio Vista and New York Graphic Society, 1948

== Enllaços externs ==
{{Projectes germans|commons=Victor Vasarely}}
* {{Official website|http://www.vasarely.com}}
* [http://www.masterworksfineart.com/inventory/vasarely/vasarely.html Vasarely: Images, Exhibits, Descriptions, Biography]
* [http://www.vasarely.net Association Vasarely]
* [http://www.sauvonslafondationvasarely.fr Online petition to save Museum Fondation Vasarely in Aix-en-Provence, France ]
* [http://www.vasarely.hu Vasarely Museum, Zichy Palace, Budapest]
* [http://www.artinfo.com/news/story/28389/vasarelys-victory/ ''Culture+Travel'' magazine feature from 2008 about the Vasarely Foundation in Aix]
* [http://digitus.itk.ppke.hu/~gelma/VRML/index_en.html Vasarely VS VRML - Caldor]
* [http://3d.fondationvasarely.org/indexEn.html Fondation Vasarely 3D Project]
* [http://arslonga.dk/Budapest_Photos_Victor_Vasarely.htm Victor Vasarely]
* [http://itunes.apple.com/ca/app/kortil/id426131785?mt=12 Victor Vasarely virtual exhibition in the Kortil Gallery in Rijeka, availaible as free download in Apple Mac App Store]

{{Autoritat}}
[[Categoria:Artistes europeus]]
[[Categoria:Austrohongaresos]]</text>
      <sha1>h6h9uoybpjbfl06nkwi5lsis2okw311</sha1>
      <model>wikitext</model>
      <format>text/x-wiki</format>
    </revision>
  </page>