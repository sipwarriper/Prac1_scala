<page>
    <title>Enkenbach-Alsenborn</title>
    <ns>0</ns>
    <id>329993</id>
    <revision>
      <id>13775518</id>
      <parentid>13569694</parentid>
      <timestamp>2014-07-10T01:04:31Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Enkenbach-Alsenborn]]</comment>
      <text>{{Infobox Ciutat DE|d'|Enkenbach-Alsenborn|
name = Enkenbach-Alsenborn|
image_coa = OGEnkenbachAlsenbornWappen.jpg|
image_map = Kaiserslautern-Position.png|
photo = Enkenbach, Blick vom Herlenberg 053a.jpg|
photo_descrip = Vista d'Enkenbach|
state = [[Renània-Palatinat]] |
trad_lema = |
regbzk = [[Palatinat (regió)|Palatinat]]|
district = [[Districte de Kaiserslautern]]|
population = 7000|
population_as_of = 2006|
population_ref = |
pop_dens = 233|
area = 30,03|
elevation = 289 |
coordenades= {{coord|49|29|N|7|54|E|region:DE-HE_type:city(648325)|display=inline,title}}|
postal_code = 67677|
area_code = 06303|
licence = KL|
mayor = Jürgen Wenzel ([[CDU]])|
website = [http://www.enkenbach-alsenborn.de/ enkenbach-alsenborn.de]|
}}

'''Enkenbach-Alsenborn''' és un municipi localitzat a 11 kilòmetres a l'est de [[Kaiserslautern]] situat al [[Districte de Kaiserslautern]], a la [[Palatinat (regió)|regió del Palatinat]] de l'estat de [[Renània-Palatinat]] ([[Alemanya]]). Està dividit en dues pedanies, Enkenbach i Alsenborn. El poble és la seu del subdistricte de Enkenbach-Alsenborn.

==Geografia==

Enkenbach i Alsenborn són dos pobles units en un mateix municipi. Els pobles veïns són [[Neuhemsbach]], [[Sippersfeld]], [[Kerzenheim]], [[Ramsen]], [[Wattenheim]], [[Fischbach]], [[Kaiserslautern]] i [[Mehlingen]].

Enkenbach-Alsenborn està situat a uns 230 metres d'altitud, en una vall que s'estén sobre els últims turons del [[Bosc del Palatinat]]. Pel poble hi passa el rierol d'[[Alsenz]] i el d'[[Eselsbach]].

==Història==

[[Fitxer:2007 09 13 Die Dieburg.jpg|thumb|Vista del castell de Dieburg]]

[[Fitxer:Klosterkirche Enkenbach Westseite von Hans Buch.jpg|thumb|Monestir d'Enkenbach]]

Les troballes de l'[[edat de pedra]], un [[túmul]] de l'[[edat del ferro]], restes d'objectes i edificacions [[celtes]], [[Germànics|germàniques]] i [[antiga roma|romanes]], i la proximitat d'una [[via romana]] indiquen que la població ha estat colonitzada des de temps prehistòrics, així com abans del naixement de [[Jesús de Natzaret|Crist]]. La vall d'Alsenztal, on està situat Enkenbach-Alsenborn, era en l'antiguitat un dels pocs passos cap a la vall del [[Rin]], i a causa d'això, aquesta zona, va ser l'escenari de guerres, migracions i rutes comercials. 

Segles després es va començar a poblar la zona, situada al naixement del riu [[Alsenz]], a causa d'una donació de terres al convent de Münsterdreisen, situat a [[Dreisen]] ([[Donnersbergkreis]]). Aquests fets apareixen en un document del duc franc Nantharius de l'any [[872]]. 

Tres segles més tard es va construir un castell anomenat ''Dieburg'' que s'utilitzava com a seu de l'administració dels territoris [[Feudalisme|feudals]]. Al mateix temps, el [[1148]], el comte Ludwig, juntament amb el noble Hunfried d'Alsenborn, va fundar un el monestir de premonstratesos d'[[Arnstein]] (prop del [[Lahn|riu Lahn]]).

El [[1225]] es va començar l'activitat de construcció de l'església i el monestir d'Enkenbach. Al voltant del [[1272]] es va finalitzar la construcció.

L'església parroquial, del [[segle XIII]], va adquirir l'any [[1273]] el dret de jurisdicció i patronat sobre els pobles d'Enkenbach i Alsenborn, que quedaven, per primera vegada, sota la mateixa administració. Les batalles entre els membres de la [[noblesa]] i els [[Príncep|prínceps]] van portar una etapa inestable per a l'economia, cosa que va causar una sèrie de ventes i expropiacions de béns que van obligar al monestir a ficar-se sota la protecció i l'autoritat de l'elector del [[Kurpfalz]]. El [[1420]] les monges es van veure obligades a vendre la meitat dels territoris d'Enkenbach i Alsenborn a l'elector [[Lluís III, elector palatí|Lluís III]]. El príncep elector elector nomenava els caps dels pobles (''Schultheiß'') segons els seus interessos. 

En aquell temps la creixent influència de les autoritats del Kurpfalz va provocar la pèrdua del tribunal de justícia, propietat dels [[comte|comtes]] de Leinigen.

[[Fitxer:1720 Gerichtssiegel, Alsenborn und Enkenbach.jpg|thumb|left|150px|Segell del 1720]]

Després que el prebost Michael Raybold cedís el monestir d'Enkenbach i tots els seus béns el [[1557]] a l'elector [[Otó Enric, elector palatí|Otó Enric]], [[Frederic III, elector palat|Frederic III]] va aixecar l'any [[1564]] el monestir definitiu a sobre, aquest comtava amb tots els béns de l'anterior. Amb aquest nou monestir al poble se l'hi va donar un càrrec denominat ''Büttelamtes '', amb el que passava a formar part del districte administratiu del Lautern, i per tant, guanyava importància. Entre els privilegis que suposava el ''Büttelamtes'', el poble tenia dret a una jurisdicció pròpia, representada amb un segell utilitzat fins al [[segle XVIII]] que deia:

: ''S. D. G. ALSENTZBORN VND ENKENBACH''

La primera meitat de la [[Guerra dels Trenta Anys]] portava canvis administratius i religiosos. 
A mitjans del [[segle XVI]] Alsenborn es declarava de confessió [[protestantisme|protestant]], però amb la Guerra dels Trenta Anys es va iniciar una tornada al [[catolicisme]]. Després de la retirada dels [[Espanya|espanyols]] es va tornar a instaurar la religió luterana. 
El [[1635]] la guerra va arribar a la zona d'Enkenbach-Alsenborn, i [[Kaiserslautern]] va ser assetjat. Els pobles dels voltants van ser saquejats i devastats, i els habitants que no havien aconseguit fugir, queien víctimes dels soldats o la [[pesta]]. Finalment, els habitants d'Alsenborn van quedar reduïts a uns 25, i sobre els d'Enkenbach no se'n tenen dades. 

[[Fitxer:Protestantische Kirche in Alsenborn Hans Buch.JPG|thumb|Església protestant d'Alsenborn]]

Lentament la població va augmentar, especialment per l'arribada d'immigració de totes les parts de l'imperi, però també de [[Suïssa]] i les àrees occidentals com [[França]]. A causa d'aquest augment dels habitants, el [[1728]] es va fundar la primera escola. Les guerres de la [[Guerra dels Nou Anys|Successió del Palatinat]] i la de [[Guerra de Successió Espanyola|Successió Espanyola]] van tornar a causar la destrucció al territori. Els dos edificis més importants de l'[[edat mitjana]] no havien sobreviscut als temps de guerra, i es trobaven en estat de ruïnes; l'església parroquial d'Alsenborn va rebre una nova nau el [[1733]], el monestir d'Enkenbach, adjudicada el [[1707]] als [[catolicisme|catòlics]], no va adquirir fins al [[segle XIX]] el mateix aspecte d'abans la guerra. Els [[luteranisme|luterans]] van rebre el [[1756]] a Enkenbach una església pròpia, que va ser la precursora de l'església [[protestantisme|protestant]] de [[1832]].

Restes de les guerres contra les tropes [[revolució francesa|revolucionàries franceses]] són, per exemple, les petites fortificacions de la muntanya de Schorlenberg, o la làpida del lloctinent [[Prússia|prussià]] C. F. A. Oswald de Diebitsch a l'antic cementiri d'Enkenbach.

L'estreta relació establerta entre Enkenbach i Alsenborn a causa d'estar sota l'administració del mateix ''Schultheiß'' (fins a [[1795]]), posteriorment anomenat Bürgermeister, va acabar l'any [[1825]], i el [[1832]], els termes de cada poble van ser dividits.

La situació dels pobles era propera a les vies de transport i a la ciutat de [[Kaiserslautern]], la connexió a la xarxa de ferrocarril es va inaugurar el [[1871]], i es van començar a crear indústries que van fer que el poble perdés el caràcter de pagesia que tenia, per prendre'n un de més industrial.
A més, durant el [[segle XIX]] es van obrir pedreres que extreien el [[gres]] rogenc típic d'aquesta part del [[Palatinat (regió)|Palatinat]]. Aquests factors van fer que la població creixes notablement durant el [[segle XIX]]: 

*[[1800]]: 1095 hab.
*[[1900]]: 3326 hab.
*[[1975]]: 6900 hab.

La [[Segona Guerra Mundial]] va arribar a Enkenbach i Alsenborn el [[20 de març]] del [[1945]], quan l'exèrcit [[Estats Units d'Amèrica|americà]] va ocupar la zona. 

La reconstrucció i el desenvolupament del final de la guerra es va fer notar amb un creixement de la població, l'any [[1965]] Alsenborn tenia 2505 habitants envers als 1706 l'any [[1939]].

Tot i el tradicional ús de la terra per al cultiu, el [[1965]], el terme d'Alsenborn comptava amb un 61% de superfície forestal, i només un 20% de camps. També és destacable que tan sols un 3% del bosc era de propietat privada, cosa que va obrir les portes a l'explotació de la fusta.

El [[7 de juny]] [[1969]] els dos pobles es van unir oficialment creant un únic municipi anomenat Enkenbach. La frustració dels habitants d'Alsenborn causada per la desaparició del seu nom oficialment va originar protestes que van acabar quan el nom va ser modificat pel d'Enkenbach-Alsenborn.

[[Fitxer:Alsenborn Wappen.png|thumb|150px|Escut d'Alsenborn]]

[[Fitxer:Enkenbach wappen.PNG|thumb|150px|Escut d'Enkenbach]]

===Blasó===

L'escut es compon d'una meitat blava, i una daurada. A l'esquerra hi ha una font coronada amb un lleó daurat, de la columna de la qual en cauen dos rajos d'aigua platejats. A la dreta hi ha una església vermella amb finestres platejades i amb la teulada i la creu blaves.

L'església simbolitza al poble d'Enkenbach, i la font representa a Alsenborn.

===Etimologia===

'''Enkenbach''': ''Bach'' significa rierol en [[alemany]], i ''Enken'' és una paraula antigament utilitzada per a referir-se als pastors de ramat. O sigui que Enkenbach significa rierol dels pastors. El nom es va desenvolupar de la manera següent:
* 1148 Ynkebach
* 1190 Enkinbach
* 1212 Enkenbach
* 1258 Enkinbach
* 1263 Enkenbach
* 1273 Enkinbach
* 1322 Engkenbach
* 1527 Enkenbach, Enckenbach
* 1837 Enkenbach

'''Alsenborn''': ''Alsen'' prové del riu [[Alsenz]] (del [[llatí]] Alis'ontia), el nom del rierol evoca als [[Vern|verns]] que creixen a les seves ribes. ''Born'' és una paraula derivada de l'alemany ''brunnen'' que significa font. Per tant, Alsenborn significa font de verns. EL nom es va anar modificant de la següent manera:
* 865 Alsenzbrunne
* 1148 Alsenceburnen
* 1273 Alsenburne
* 1321 Alsentzborn
* 1551 Alsenborn

===Fotografies històriques d'Enkenbach-Alsenborn===

gallery
Fitxer:Protestantische Kirche Alsenborn 1888.jpg|Església protestant d'Alsenborn durant l'any 1888
Fitxer:1907 02 24 Einweihung Friedhof Alsenborn.jpg|Inauguració del cementiri d'Alsenbron, el 24 de febrer de 1907
Fitxer:1917 Elephant vor dem Pflug.jpg|L'elefant llaurant l'any 1917
Fitxer:1920 Kriegerehrenmaleinweihung am Gasthaus Krämer.jpg|Monument en record als soldats morts durant la Primera Guerra Mundial, Alsenborn 1930.
Fitxer:Enkenbach im Jahre 1930.jpg|Enkenbach l'any 1930
Fitxer:1951 Wiily Vogel mit seiner 500 er BMW.jpg|Noi d'Alsenborn l'any 1951 amb la seva BMW 500
Fitxer:1953 Hauptstr links Gasthaus Noll Enkenbach (Hans Buch).jpg|El carrer principal d'Enkenbach l'any 1953
Fitxer:Kommunion_in_Enkenbach,_25.04.1953.jpg|Processó a Enkenbach el 25 d'abril del 1953
Fitxer:1956 Beim Dreschen.jpg|Pagesos trillant l'any 1956
Fitxer:1956 Jakob Eller mit seinem Kuhfuhrwerk in der Thomasstraße.jpg|Carro de bous a Alsenborn el '56
Fitxer:1956 Vogels Dreschmaschine wird mit dem Bulldog angetrieben.jpg|Trilladora l'any 1956
Fitxer:Gemeindemitglieder im Spreewald 1972 Hans Buch.jpg|Passeig amb barca pel Spreewald
/gallery

==Política==

===Consell municipal===

El consell municipal (''Gemeinderat'') consta de 22 membres.

A les eleccions de [[2004]] els resultats van ser els següents:
{| border=0 cellpadding=2 cellspacing=0 width=60%
|- bgcolor=#eeeeee align=center
| || [[CDU]] || [[SPD]] || WGR || [[Bündnis 90/Die Grünen|Grüne]] || [[FDP]] || '''Total'''
|- align=center
| 2004 || 11 || 6 || 3 || 1 || 1 || 12 Escons
|}

===Alcalde===

L'alcalde (''Ortsbürgermeister'') d'Enkenbach-Alsenborn és Jürgen Wenzel d'Unió Demòcrata Cristiana d'Alemanya (CDU).

==Religió==

[[Fitxer:Protestantische Kirche Enkenbach Hans Buch.jpg|thumb|Església protestant d'Enkenbach]]

L'any [[1707]] es comptaven a Alsenborn 113 habitants, 78 de [[protestantisme|protestants]], 29 [[catolicisme|catòlics]] i 6 [[Luteranisme|luterans]]. A Enkenbach, en canvi, hi havia 78 habitants, 58 [[protestantisme|protestants]], 12 [[Luteranisme|luterans]] i 8 [[catolicisme|catòlics]]. En total entre els dos pobles, un 71,20% eren [[protestantisme|protestants]], un 18,85% eren [[catolicisme|catòlics]] i un 9,42% eren [[Luteranisme|luterans]].

El [[1967]] hi havia un 80% de [[protestantisme|protestants]], un 18% de [[catolicisme|catòlics]] i un 2% formaven part d'altres religions.

El [[2007]] un 45,1% dels habitants eren [[protestantisme|protestants]] i un 31,6% [[catolicisme|catòlics]] eren evangèlics un 45,1 per cent dels habitants i un 31,6 per cent catòlic. Els sobrants pertanyen a una altra [[religió]] o són [[ateisme|ateus]] o indiferents.

===Protestants===

El municipi pertany al districte evangèlic de Winnweiler de l'Església Evangèlica del Palatinat.

[[Fitxer:Katholische Kirche Alsenborn 2 (Hans Buch).jpg|thumb|Església catòlica d'Alsenborn]]

===Catòlics===

La parròquia catòlica d'Enkenbach-Alsenborn pertanyia als [[franciscà|franciscans]] de [[Kaiserslautern]], tot i que canviava freqüentment de propietari.
L'església Alsenborner Josefskirche era consagrada llavors el [[7 de desembre]] de [[1969]] pel bisbe Friedrich Wetter. El primer rector catòlic va ser un antic rector protestant convertit.

===Mennonites===

A Enkenbach-Alsenborn hi ha la seu, des de [[1990]], de la ''Comunitat de Treballadors [[Mennonisme|Mennonites]] d'Alemanya''. La seva església, la ''Mennonitische Kirche'', té el nom del seu fundador, [[Menno Simons]]. Aquesta comunitat segueix la religió mennonista, una branca [[pacifista]] i [[Santíssima Trinitat|trinitària]] del moviment [[cristianisme|cristià]] [[anabaptisme|anabaptista]], que es basa en els ensenyaments redactats a la ''Unió Fraternal de Schleitheim'' de [[1527]]. Els mennonites van instal·lar-se a Alsenborn arribats de [[Suïssa]] i del [[Tirol]] a causa de la política de repoblació de l'emperador [[Carles I Lluís, elector palatí|Carles I LLuís]].

==Patrimoni==

[[Fitxer:Kerwe Enkenbach (Hans Buch) 4.jpg|thumb|Kerweumzug d'Enkenbach]]

===Edificis===

*El monestir dels premonstratesos d'Enkenbach (''Prämonstratenserklosters''), del [[segle XIII]].

*L'església Protestant d'Alsenborn, del [[1733]]. En una restauració del [[1964]] es van descobrir uns frescos de mitjans del [[segle XIII]].

*A l'est hi ha les ruïnes del [[castell d'Alsenborn]], (''Burg Alsenborn'' o ''Dieburg'') de l'any [[1148]] i d'estil [[Motte]].

===Festivitats===

El ''Peterstag'' se celebra cada [[22 de febrer]] en record a una greu epidèmia del bestiar [[bestiar boví|boví]] que tindre lloc l'any [[1776]]. En l'actualitat se celebra el final de la malaltia anant a missa i abstenint-se de menjar carn durant el ''Peterstag''.

Cada any de divendres a de dimarts després del segon diumenge al juliol té lloc la tradicional ''Kuckuckskerwe'', (''Kerwe'' en [[pfälzisch]] significa fira). Els actes més importants entre auqests dies són el seguici anomenat ''Kerweumzug'', el pregó (''Kerwerede'') del diumenge, així com la ''Schubkarrenrennen'' o cursa de carretons o l'acte de clausura de les celebracions (''Kerwebeerdigung '') del dimarts.

===Escultures===

gallery
Fitxer:Alltags- HEGERGUSS Kunstgusskugel, v Gottfried Braeuning (Hans Buch).JPG|Großplastik alltags
Fitxer:Rathausbrunnen Enkenbach-Alsenborn Baalborner Stier Mehlinger Hohlwampe-Neukircher Besenbinder Enkenbacher Kuckuck Alsenborner Bajass.jpg|Verbandsgemeindebrunnen
Fitxer:Rathaus Enkenbach-Alsenborn mit Steinrelief am Ratssaal (Hans Buch).jpg|El relleu de pedra de la sala de consells
Fitxer:Relief im Ratssaal der VG Enkenbach-Alsenborn (Hans Buch).jpg|El relleu de la sala de consells
/gallery

'''Großplastik alltags'''

Davant l'edifici d'oficines de l'empresa ''Firma Hegerguss GmbH'' es va col·locar el maig del [[2003]] una bola de ferro de gairebé 3 metres de diàmetre i un pes d'unes 10 tones. El model va ser creat per l'artista Gottfried Bräuling de [[Hohenöllen]].

'''Verbandsgemeindebrunnen'''

Davant la seu del subdistricte (''Verbandsgemeinde'') d'Enkenbach-Alsenborn es troba un pou sobre el qual els pobles del subdistricte estan representats simbòlicament.

'''Relleu de pedra de la sala de consells'''

El relleu de [[gres]] a la ''Ratssal'' o sala de consells del subdistricte (''Relief im Ratssaal'') mostra els blasons dels cinc pobles del ''Verbandsgemeinde''.

'''Relleu de la sala de consells'''

L'escrit del relleu de la sala de consells (''Relief im Ratssaal'') es basa en el versicle del profeta [[Isaïes (profeta)|Isaïes]], 1r 2, 4 :

: ''Ell serà el jutge entre les nacions.''
: ''i arbitre de pobles nombrosos.''
: ''Amb les seves espases es forjaran arades''
: ''i falçs amb les seves llances.''
: ''No aixecarà l'espasa una nació contra l'altra''
: ''ni es prepararan més per la guerra.''

L'artista, Wolfgang Seipenbusch, ha format el relleu amb diferents parts de fusta, amb això se simbolitza que només amb una bona cohesió es pot crear una base per a la humanitat.

A l'esquerra de l'obra, hi han representades dues tombes, una, amb un casc de soldat al costat, serveix com a memorial de les víctimes de les guerres, l'altra recorda que la vida no és infinita i que té un final.

Més vistosament, a baix a l'esquerra, hi ha el relleu d'un puny que està utilitzant una espasa com a una arada. Aquesta arada és estirada per un cavall alat (centre) muntat per un nen, aquest assenyala un rellotge de sorra que està sobre el cap del [[Pegàs (mitologia)|pegàs]].

A la part inferior hi ha un escut, llançat a terra perquè és innecessari. Al costat d'aquest hi ha una família reunida davant una plata de pa que està buida, un home llegint atentament un llibre, i un parell de músics que entonen melodies representades amb l'ocell.

==Oci i lleure==

[[Fitxer:Fritz-Walter-Haus in Alsenborn 2.jpg|thumb|Casa i vitrina (dreta) en memòria de Fritz Walter]]

[[Fitxer:Rathausbrunnen Alsenborner Bajass (Hans Buch).jpg|thumb|El trapezista, símbol d'Alsenborn a la font de Verbandsgemeindebrunnen]]

[[Fitxer:Rathausbrunnen Enkenbacher Kuckuck (Hans Buch).jpg|thumb|I la cucut, símbol d'Enkenbach a la font de Verbandsgemeindebrunnen]]

===El museu de Fritz-Walter===

Després d'una restauració i un condicionament de la casa que va tenir [[Friedrich Walter]] (Fritz Walter) al carrer de Leininger Straße d'Enkenbach-Alsenborn, es va inaugurar l'exposició que tracta sobre ell el [[20 de maig]] de [[2004]]. El [[2006]] l'exposició es va traslladar a [[Kaiserslautern]] per obrir-la a un públic més gran.

===El museu del circ===

A Alsenborn hi ha un petit museu del circ que recorda als equilibristes i trapezistes que hi van haver al poble en el passat. El poble d'Alsenborn és representat a la font de ''Verbandsgemeindebrunnen'' amb aquest mateix personatge.

Aquest circ va protagonitzar moltes situacions i fets còmics que encara s'expliquen en l'actualitat, com la d'un elefant que s'utilitzava per llaurar els camps o la d'un barber que afaitava a les feres.

===Associacions===

* La ''Turn und Polizeisportverein Enkenbach'' (''TPSV'') és una associació esportiva amb seccions en àmbits com l'[[handbol]], el [[voleibol]], l'[[atletisme]] o altres com l'[[hípica]], en la que competeix en les categories B i D.

* L'associació de cant (''Gesangverein Alsenborn e.V.'') es va fundar com a cor masculí el [[5 de maig]] de [[1868]], i el [[1975]] s'hi va incorporar el femení. Aquesta associació ha fet actuacions a nacionals i internacionals, de manera que és supraregionalment coneguda.

* L'orquestra d'acordions d'Alsenborn, o ''Alsenborner Akkordeonorchester'' es va fundar el [[1960]] ha participat en concursos a [[Itàlia]], [[Gran Bretanya]], [[França]], als [[Països Baixos]], [[Àustria]], [[República Txeca]], a [[Suïssa]] i a [[Hongria]].

* L'associació gimnàstica d'Alsenborn (''Turnverein Alsenborn'') es va fundar el [[1903]], va començar sent una associació de ciclistes i més tard es va obrir a l'esport en general. El [[1946]] es va dissoldre, i al mateix any es va re-fundar.

==Economia i infraestructures==

===Economia===

Enkenbach-Alsenborn té una zona industrial d'una àrea de 10 hectàrees, però té més importància que aquest, el Parc Industrial de Sembach que té unes 200 hectàrees. Tot i això, la majoria d'habitants van a treballar diàriament a [[Kaiserslautern]].

===Trànsit===

====Trànsit rodat====

Enkenbach-Alsenborn està ben connectat a l'autopista [[Bundesautobahn 6]], que va des de [[França]] fins a la [[República Txeca]]. El poble és travessat per la [[Bundesstraße 48]] (Bingen am Rhein-Bad Bergzabern).

Enkenbach-Alsenborn té parada a les línies regionals d'autobús 6501 i 6519 del ''Saar-Westpfalz'', així com a la línia 457 de ''Rhein-Neckar''.

====Trànsit per ferrocarril====


[[Fitxer:Bahnhof Enkenbach 04.JPG|thumb|Estació d'Enkenbach]]

El poble té connexió directa per ferrocarril a [[Kaiserslautern]], [[Langmeil]] i a [[Grünstadt]]

===Formació===

Al municipi hi ha una escola primària, una escola secundària, l'escola Zulliger d'Hans (una escola d'[[educació especial]]) i una escola professional de [[policia]].

==Personalitats==

===Ciutadà d'honor===

* [[Friederich Walter|Fritz Walter]], ''Ehrenspielführer'' (capità honorífic de la selecció alemanya) i campió del món amb la [[Selecció de futbol d'Alemanya|selecció]] l'any [[1954]].

===Fills i filles del municipi===

*Daniel Häberle (* [[8 de maig]] del [[1864]], † [[6 de març]] del [[1923]]), professor i historiador.
*Wilhelm Mayer (* [[18 de novembre]] del [[1874]], † [[6 de març]] del [[1923]]), polític alemany ([[Partit de Centre (Alemanya)|''Zentrum'']], BVP), membre del [[Reichstag]] i Ministre del Tresor Alemany.

==Ciutats agermanades==

[[Fitxer:Flag of France.svg|20px|Bandera de França]] [[Saint-Mihiel]], [[Lorena]], [[França]]. Des del [[9 d'octubre]] de [[1983]].

==Enllaços externs==

{{Projectes germans|commons=Enkenbach-Alsenborn}}

*[http://www.enkenbach-alsenborn.de/ Pàgina oficial d'Enkenbach-Alsenborn]

{{Districtes rurals d'Alemanya Kaiserslautern}}

[[Categoria:Renània-Palatinat]]</text>
      <sha1>3hieqqce3ru0ezgstjgcvqx9egjgcov</sha1>
      <model>wikitext</model>
      <format>text/x-wiki</format>
    </revision>
  </page>