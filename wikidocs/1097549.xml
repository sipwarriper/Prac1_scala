<page>
    <title>Al Bano</title>
    <ns>0</ns>
    <id>1097549</id>
    <revision>
      <id>13945913</id>
      <parentid>13845402</parentid>
      <timestamp>2014-08-17T08:11:56Z</timestamp>
      <contributor>
        <username>Laurita</username>
        <id>72839</id>
      </contributor>
      <text>{{Infotaula d'artista musical 
| Nom = Albano Carrisi
| Imatge = Al Bano Teatro Calderón.JPG
| Subtítol = 
| Mida = 
| Landscape = 
| color = 
| Fons = 
| Nom_de_naixement = Albano Carrisi 
| Àlies = Al Bano
| Naixement = {{data naixement i edat|1943|04|20}} 
| Mort = 
| Origen = [[Cellino San Marco]], {{ITA}}
| Instrument = 
| Estil = 
| Ocupació = Cantant, actor, empresari
| Temps = [[1965]] – present
| Discogràfica = 
| Influències = 
| Artistes_relacionats= [[Romina Power]]
| URL = [http://www.albanocarrisi.eu/ www.albanocarrisi.eu]
| Instruments_notables= 
}}
'''Albano Carrisi''' (20 de maig de [[1943]], [[Cellino San Marco]], [[Itàlia]]), més conegut com '''Al Bano''', és un cantant d'[[Itàlia]].

== Biografia ==

El seu pare, Carmelo Carrisi (1913-2005), va posar-li el nom d'Al Bano perquè ell havia lluitat per al [[Regio Esercito]] a [[Albània]] durant la [[Segona Guerra Mundial]]. La seva mare era Iolanda Ottino, i té un germà, [[Franco Carrisi]].

Va debutar en el món de la cançó al Festival de la Rosa el [[1966]] i a la televisió a ''Settevoci'', programa presentat per Pippo Baudo. El [[1967]] va obtenir el seu primer èxit amb la cançó ''Nel sole'', que va obtenir el primer lloc a la llista dels èxits de vendes de [[45 RPM]] a Itàlia. Tot seguit cantà ''Io di notte'', ''L'oro del mondo'' i ''Il ragazzo che sorride'', última cançó escrita per [[Mikis Theodorakis]] inspirada en els tràgics esdeveniments de [[Grècia]] de 1967, la instal·lació del poder de la [[Dictadura dels Coronels (1967–1974)|Dictadura dels Coronels]].

El [[1968]] participà per primer cop al [[Festival de la cançó de Sanremo|Festival de Sanremo]] amb ''La siepe'', on va obtenir el premi especial de la Millor Cançó. El [[1969]] participà en el concurs ''Un disco per l'estate'' amb ''Pensando a te''.

El 26 de juliol de [[1970]] es casà amb [[Romina Power]] quan ella tenia divuit anys, amb qui havia cantat a duo ''Storia di due innamorati'' i amb qui va tenir quatre fills: Cristel (1985), Romina (1987), Yari (1973) i Ylenia (1970).

El [[1975]] interpretaren junts ''Dialogo'' i el [[1976]] participaren a [[Festival de la Cançó d'Eurovisió|Eurovisió]] amb la cançó ''We'll live it all again''.

El [[1981]] varen interpretar ''Sharazan'' i l'any següent van participar a Sanremo amb ''Felicità'', que es classificà en segona posició. Tornen al festival el [[1984]] amb ''Ci sarà'' i el [[1985]] a Eurovisió amb ''Magic oh magic''.

El [[1987]] apareixen els discos ''Nostalgia canaglia'', tercer a Sanremo, i ''Libertà''. Segueix després ''Cara terra mia'', un altre cop tercer a Sanremo el [[1989]]. El [[1991]] la parella interpreta al festival ''Oggi sposi''.

Quan surt l'àlbum ''Dangerous'' Al Bano afirma que [[Michael Jackson]] li robà una part del tema musical d'una cançó de 1987, ''I Cigni di Balaka'', en la seva cançó ''Will You Be There''.

El [[1995]] Al Bano comença a posar-li querelles, i el maig de [[1999]] un tribunal romà acusa Michael Jackson de plagi, i el condemna a pagar una multa de quatre milions de lliures; un expert de musicologia determinà que 37 notes de 40 eren idèntiques.

El [[1996]] Al Bano començà una carrera en solitari amb ''È la mia vita'', seguit després de ''Verso il sole'' el [[1997]] i ''Ancora in volo'' el [[1999]]. Aquell mateix any se separa de Romina i comença una relació amb la presentadora de televisió Loredana Lecciso, des del [[2001]] fins al [[2005]], amb qui va tenir dos fills: Jasmine Caterina (2001) i Albano Giovanni (2002).

El 16 d'octubre de 2011 Al Bano Carrisi fou nomenat Ambaixador de Bona Voluntat a l'[[Organització de les Nacions Unides per a l'Agricultura i l'Alimentació]].

La seva relació amb Loredana Lecciso ha fet que el cantant aparegués sovint en programes de televisió i de premsa del cor, fins i tot de vegades en contra de la seva voluntat, fins al punt que va colpejar un convidat al programa ''La vita in diretta''.

Participà en la tercera edició de l'emissió de la telerealitat de [[Radiotelevisione Italiana|RAI]] anomenada ''L'illa dels famosos'', però quan es trobava a Samana, Loredana declarà que volia abandonar i tornar amb els seus fills.

La seva relació amb Loredana Lecciso i la seva participació en l'emissió de la telerealitat contribuí, indubtablement, a la seva nova popularitat a Itàlia, que havia disminuït durant els darrers anys.

El novembre de 2006, Arnoldo Mondadori Editore publicà la seva autobiografia, escrita amb Roberto Allegri, anomenada ''È la mia vita'' (com el títol de la cançó de [[1996]]). Curiosament, per parlar de les seves dues dones, Romina i Loredana, decidí deixar dues pàgines en blanc.

Hereta del seu pare una companyia vinícola, Tenute Carrisi. Explota els seus coneixements de màrketing i de viticultura per rellançar la marca, que actualment és coneguda arreu del món. En homenatge al seu pare, va anomenar un dels seus vins Don Carmelo. 

Durant els darrers anys es dedica a les terres i a patrocinar l'equip New Basket Brindisi, que participa en el campionat italià de sèrie B1.

Tornà a aparèixer al Festival de Sanremo el [[2007]] amb la seva cançó ''Nel perdono''.

== Discografia ==
* 1967	Nel Sole
* 1968	Il Ragazzo che Sorride
* 1969	Pensando a te
* 1970	A Cavallo de due Stili
* 1970	Gigantes de la Canción
* 1972	1972
* 1973	Su cara, Su Sonrisa
* 1974	Antologia
* 1975	Atto I (amb Romina Power)
* 1975	Dialogo (amb Romina Power)
* 1976	Des Nuits Entières (amb Romina Power)
* 1978	1978 (amb Romina Power)
* 1978	Si tú no estás no hay amor 
* 1978	Qualcosa tra di Noi (amb Romina Power)
* 1979	Aria Pura (amb Romina Power)
* 1981	Sharazan (amb Romina Power)
* 1982	Felicità (amb Romina Power)
* 1982	Che Angelo Sei (amb Romina Power)
* 1982	13+3 (amb Romina Power)
* 1982	Libra (amb Romina Power)
* 1983	Amore Mio (amb Romina Power)
* 1984	The Golden Orpheus Festival (amb Romina Power)
* 1984	Effeito Amore (amb Romina Power)
* 1986	Sempre Sempre (amb Romina Power)
* 1987	Libertà! (amb Romina Power)
* 1988	Fragile (amb Romina Power)
* 1990	Fotografia Di Un Momento (amb Romina Power)
* 1990	Weihnachten Bei Uns Zu Hause (amb Romina Power)
* 1991	Le Più Belle Canzoni (amb Romina Power)
* 1993	Notte E Giorno (amb Romina Power)
* 1995	Emozionale (amb Romina Power)
* 1996	Ancora… Zugabe (amb Romina Power)
* 1997	Concerto Classico
* 1997	Verso Il Sole
* 1998	Il Nuovo Concerto
* 1999	Ancora Il Volo
* 1999	Volare 
* 1999	Grazie
* 2001	Canto al Zol
* 2002	Carrisi Canta Carusso
* 2004	La Mia Italia
* 2004	Buon Natale
* 2005	Le Radici Del Cielo
* 2005	Al Bano I Ego Ledi Vol.1
* 2005	Al Bano I Ego Ledi Vol.2
* 2006	Il Mio Sanremo
* 2006	Amare è Bella
* 2007	Cercami Nel Cuore Della Gente
* 2009 La mia opera
* 2009 L'amore è sempre amore
* 2011 Amanda è libera
* 2012 Al Bano Canta Italia
{{Commonscat}}

{{Itàlia a Eurovisió}}

{{Autoritat}}

{{ORDENA:Carrisi, Al Bano}}
[[Categoria:Persones de la Pulla]]
[[Categoria:Actors italians]]
[[Categoria:Cantants italians]]</text>
      <sha1>jla1udyyz04ju5tao0i2ucj45bn4uwz</sha1>
      <model>wikitext</model>
      <format>text/x-wiki</format>
    </revision>
  </page>