<page>
    <title>Lligadura (indumentària)</title>
    <ns>0</ns>
    <id>485231</id>
    <revision>
      <id>13810008</id>
      <parentid>13084210</parentid>
      <timestamp>2014-07-13T09:54:00Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Lligadura siux.jpg|thumb|Lligadura ameríndia ]]
'''Lligadura''' és el terme genèric que designa tot objecte o [[peça de vestir]] que es posa al [[cap (anatomia)|cap]] per cobrir-lo, com a [[ornament]] o per protegir-lo del fred i del sol.ref name=encat[http://www.enciclopedia.cat/fitxa_v2.jsp?NDCHEC=0233766 Lligadura] [[Enciclopèdia Catalana]]/ref

La diversitat de lligadures és enorme. A més de les diferències produïdes al llarg de la [[història]], en cada moment històric que hom prengui com a objecte d'observació n'hi ha de nacionals, regionals o locals, i d'internacionalitzades; per a [[home]], per a [[dona]] o [[unisex]]; de [[civil]]s, de [[religió|religioses]] i de [[militar]]s; de [[social]]ment [[democràcia|democratitzadores]] i d'indicació d'estatus; de [[tradicional]]s i de [[moda]]. 

== Etimologia ==
[[Fitxer:Egypte louvre 286 couple.jpg|esquerra|thumb|Perruques a l'antic Egipte]]
El mot català ''lligadura'' prové del [[llatí]] ''līgatūra'', que tenia el mateix significat.ref[http://dcvb.iecat.net/ Diccionari català, valencià i balear] [[Institut d'Estudis Catalans]]. Editorial Moll./ref El mot [[català]] «lligadura» equival a l'[[anglès]] ''headgear'' o ''headdress''; a l'[[occità]] ''cofadura'' o ''cobrecap''; al [[castellà]] ''tocado'' o ''cubrecabezas''; al [[francès]] ''coiffure'' o ''couvre-chef''; a l'[[italià]] ''copricapo''; al [[portuguès]] ''cobertura (de cabeça)''; etc.

== Història ==
[[Fitxer:Imperial State Crown2.JPG|thumb|Corona pertanyent a la reina d'Anglaterra]]
El [[barret]] o capell és usat des de l'antiguitat i ha sofert molt diferents variacions. La [[perruca]] fou molt utilitzada a l'antic [[Egipte]]. A [[Europa]], durant una part del [[segle XVII]] i al [[segle XVIII]], la perruca femenina i masculina va tornar a estar de moda. Les cintes foren usades pels homes en l'antigor i per les dones en tota època: lligades en forma de llaç en el pentinat masculí del segle XVIII i en el femení, especialment des del [[Renaixement]] fins ara. Des de la [[Segona Guerra Mundial]] la moda ha bandejat l'ús de lligadures.ref name=encat/

== Funcions ==
La lligadura ha servit, a part la seva possible utilitat pràctica, per a manifestar un estatus social i per a marcar diferències [[jerarquia|jeràrquiques]]. Així, els caps, [[bruixes]], [[bruixot]]s i [[sacerdot]]s de les [[Tribu (antropologia)|tribus]] primitives la usaren com a símbol de [[Poder (sociologia) |poder]], i és el mateix la [[corona (ornament) |corona]] dels [[rei]]s i el [[casc]] militar, malgrat les seves finalitats pràctiques.ref name=encat/

== Materials utilitzats ==
Les plomes foren usades pels amerindis, i ho han estat per la civilització occidental, tant en la indumentària femenina com masculina, ja com a ornament dels capells o dels cabells directament. També hom ha utilitzat els [[ocell]]s per a decorar els capells femenins. Les [[flor]]s, naturals o artificials, han estat molt utilitzades en la moda femenina tant per als capells com per els cabells. Un altre element utilitzat en la lligadura són les [[joia|joies]], siguin pintes, agulles de cap, [[diadema|diademes]] o [[corona (ornament)|corones]].ref name=encat/ Les perruques egípcies portaven al damunt un petit con d'[[encens]] per a perfumar.

== Tipus ==
[[Fitxer:Barretina2.jpg|thumb|Barretines]]
[[Fitxer:Simphiwe Dana Wien2007a.jpg|thumb|esquerra|Dona amb lligadura]]
A grans trets es pot afirmar que avui, al món euròpid, n'hi ha tres grans tipus bàsics quant a freqüència d'ús (i diversitat interna): el [[barret]] (o ''capell''), amb copa de forma cilíndrica i dotat d'ales; la [[gorra]], de forma arrodonida, sense ales i amb visera; i el [[Casquet (indumentària)|casquet]], arrodonit i sense ales ni visera. Ara bé: la [[barretina]] i la [[boina]], per exemple, potser tenen més analogies amb les gorres o amb els casquets que no amb els barrets, però no són pas gorres ni casquets. De la mateixa manera tenen paper important al món musulmà el [[turbant]] i el [[Fes (indumentària)|fes]]. 

D'ús especialitzat són, per posar exemples molt diferents entre si, la [[caputxa (roba)|caputxa]], el [[casc]], la [[corona (ornament) |corona]], la [[tiara (indumentària)|tiara]] i la [[perruca]]. Els [[vel]]s, [[mantell (roba)|mantell]]s, i [[mantellina (roba)|mantellines]] han estat un altre element de la lligadura femenina. Una tipologització rigorosa ha d'ésser molt prolixa.

== Referències ==
references /

{{commonscat|Headgear}}
{{Autoritat}}
[[Categoria:Lligadures| ]]</text>
      <sha1>8antct5ll8f0c5d9cacsywdn968onhr</sha1>
      <model>wikitext</model>
      <format>text/x-wiki</format>
    </revision>
  </page>