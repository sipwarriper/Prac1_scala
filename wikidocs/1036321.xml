<page>
    <title>Šabac</title>
    <ns>0</ns>
    <id>1036321</id>
    <revision>
      <id>13563788</id>
      <parentid>11680964</parentid>
      <timestamp>2014-06-09T12:30:58Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Sabac al [[1883  Sabac el [[1883</comment>
      <text>[[Fitxer:Serbia Šabac.png|thumb|right|250 px|Localització de Sabac a [[Sèrbia]].]]
'''Sabac''' (en [[idioma serbi|serbi ciríl·lic]] '''''Шабац''''') és una ciutat de [[Sèrbia]], a la vora del [[riu Sava]], a la regió històrica de [[Mačva]]. És el centre administratiu del Districte de Mačva, dins de l'organització territorial de Sèrbia. La ciutat té una població de 55.163 habitants ([[2002]]), mentre que la població del municipi és de 122.893. Li va ser atorgada la categoria de ciutat el [[2007]] per l'Assemblea Nacional de Sèrbia.

== Història ==
El primer assentament en la ubicació actual de Sabac data de l'[[edat mitjana]], on un document de [[1454]] registra un poble anomenat Zaslon. Va formar part de l'estat serbi eslau fins que va caure sota l'[[Imperi Otomà]]. El [[1470]] els turcs van construir la primera fortalesa a la ciutat, sota el nom de Bejerdelen (Böğürdelen). El [[1476]] el rei hongarès [[Maties Corví]] va ocupar la fortalesa, que va estar sota el seu poder fins al [[1521]]. La fortalesa va passar de l'imperi otomà a l'[[imperi austrohongarès]] en diverses ocasions, per la seva important posició geoestratègica. La ciutat també va ser un lloc destacat per al comerç.

L'[[etimologia]] del nou i actual nom, Sabac, és incerta, però descendeix probablement de la paraula Sava. Sabac es va convertir en un lloc d'importància a la [[història de Sèrbia]], per la Primera insurrecció sèrbia. El [[1806]] [[Karađorđi Petrović]] va liderar als insurgents serbis en una de les primeres victòries sobre l'exèrcit turc a prop del llogaret de Misar, al costat de la ciutat de Sabac. La família Obrenović també va deixar marca en la ciutat, com a lloc de residència de l'il·lustrat Jevrem Obrenović, germà del príncep [[Miloš Obrenović]], que va modernitzar i va urbanitzar la ciutat després de la Segona insurrecció sèrbia.

[[Fitxer:Eglise orthodoxe de Šabac 1.jpg|thumb|200 px|left|Església ortodoxa de Sabac.]]

L'exèrcit turc finalment va abandonar el fort de Sabac el [[1867]], posant fi a la presència otomana a la zona. El primer diari va ser imprès a Sabac el [[1883]]. La ciutat va prosperar fins a la [[Primera Guerra Mundial]], quan va ser parcialment destruïda i la seva població va disminuir a la meitat (de 14.000 a 7.000 habitants). La Primera Guerra Mundial és també recordada per la batalla a la propera muntanya de Cer, on l'exèrcit serbi del general [[Stepa Stepanović]] va aconseguir derrotar a les tropes d'Àustria-Hongria, l'agost del [[1914]], la primera victòria dels Aliats en la guerra.

El període [[Iugoslàvia|iugoslau]] es va caracteritzar per un renovat progrés. La fàbrica de productes químics Zorka va ser inaugurada a Sabac el [[1938]] i va marcar el desenvolupament de la ciutat. No obstant això, aquest es va veure interromput per la [[Segona Guerra Mundial]] i l'ocupació per l'Alemanya nazi. Durant aquest temps, uns 5.000 ciutadans de Sabac i altres 20.000 persones van ser empresonats al [[camp de concentració]] de Sabac, causant finalment la mort d'unes 7.000 persones. La ciutat va ser finalment alliberada pels [[partisans]] el [[1944]].

Després de la Segona Guerra Mundial, Sabac va esdevenir una moderna ciutat industrial amb l'esmentada planta química Zorka. El major creixement es va assolir en el decenni de [[1970]] amb la construcció del pavelló d'esports, hotels, estadis, així com un nombre d'escoles, llars d'infants i altres institucions que es van construir per acomodar el creixement de la població. Amb els seus al voltant de 125.000 residents a tot el municipi, és una de les grans ciutats de Sèrbia.

== Economia ==
Sabac tenia una de les més pròsperes economies de l'antiga [[Iugoslàvia]] abans de la dècada de 1990, quan la indústria química Zorka, la principal companyia de Sabac, va tancar durant les sancions de l'[[ONU]]. Moltes grans empreses com Šapčanka, Izgradnja i Nama van tancar durant la crisi de l'economia iugoslava. Avui en dia hi ha algunes empreses poderoses, com Šabačka Mlekara, Narcís Popovic, Zorka Pharma i US Steel. Les principals indústries de Sabac són l'[[agricultura]], el [[transport]] i la producció d'aliments.

== Enllaços externs ==
{{commonscat|Šabac}}
* [http://www.sabac.org./ Web oficial de la ciutat]

{{coord|44|45|N|19|42|E|display=title|source:svwiki_type:city(75000)}}
{{ORDENA:Sabac}}	!--ORDENA generat per bot--
[[Categoria:Ciutats de Sèrbia]]</text>
      <sha1>4zfgqc8xdfa3trmnmfwsmd9yfhxdaix</sha1>
      <model>wikitext</model>
      <format>text/x-wiki</format>
    </revision>
  </page>