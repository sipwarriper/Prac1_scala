<page>
    <title>Gastronomia de Polònia</title>
    <ns>0</ns>
    <id>1031678</id>
    <revision>
      <id>13650472</id>
      <parentid>13545706</parentid>
      <timestamp>2014-06-23T11:48:27Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció tipogràfica: espais sobrants</comment>
      <text>[[Fitxer:Bigos in Kraków (Rynek Główny).jpg|thumb|250px|Bigos servit a [[Cracòvia]].]]
La '''gastronomia de Polònia''' és una barreja de gastronomies d'origen [[pobles eslaus|eslau]], [[Gastronomia d'Alemanya|alemany]], així com tradicions culinàries pròpies de la zona. Està molt relacionada amb les gastronomies eslaves en l'ús de la [[civada]] i altres [[cereals]], però ha estat influenciada per les gastronomies [[Gastronomia de Turquia|turca]], [[Gastronomia d'Alemanya|alemanya]], [[Gastronomia d'Hongria|hongaresa]], [[Gastronomia jueva|jueva]], [[Gastronomia d'Armènia|armènia]], [[Gastronomia de França|francesa]] o les cuines colonials del passat.ref name=StrybelStrybel2005{{ref-llibre|autor=Robert Strybel|coautors=Maria Strybel|títol=Polish Heritage Cookery, Ill. Ed.|url=http://books.google.es/books?id=UtA6-pyGJmMCpg=PA11dq=polish+cuisinehl=casa=Xei=kF8jUcmuKYfI0AXf3IDoCQved=0CEMQ6AEwBA |consulta= |data=17 October 2005|editorial=Hippocrene Books |isbn=978-0-7818-1124-8 |pàgines=13–}}/ref 

== Ingredients ==
[[fitxer: Bigos02.jpg|thumb|esquerra|[[Bigos]] ]]
La gastronomia polonesa empra una gran varietat d'ingredients, i els seus plats són rics en carn i espècies, així com en pasta. Alguns dels plats més notables són els [[pierogi]]. El tipus de formatge local [[Bryndza|Bryndza Podhalańska]] està protegit oficialment pel sistema de [[denominació d'origen]].

== Història ==
Durant l'[[edat mitjana]] la cuina de [[Polònia]] estava fortament condimentada amb [[espècie]]s. En aquella època dos dels principals ingredients eren la [[carn]] (vedella) i els cereals. El territori de l'actual Polònia estava densament poblat de boscos, i és per aquesta raó per la que en la cuina d'aquella època s'empraven amb molta freqüència [[bolet]]s, fruites del bosc, [[Nou (fruit del noguer)|nous]] i [[mel]]. Gràcies a la proximitat amb els països de l'Est el preu d'algunes espècies com ara el [[juniper]], [[pebre negre]] i la [[nou moscada]] tenien preus més baixos que a la resta d'[[Europa]], i aquesta va ser la raó que es fes molt popular l'ús d'espècies en alguns plats de la cuina Polonesa. Un altre propòsit va ser la necessitat de neutralitzar les males olors dels aliments no tan perfectament conservats.ref Name=Nowak{{citar ref|autor = Staszewski, Wojciech|any = 2006|mes = agost|títol = Bycze jadra z graella|publicació= Gazeta Wyborcza | url = http://wyborcza.pl/duzyformat/1,127291,3558017.html|llengua= polonès }}/ref L'ús de dos [[salsa (gastronomia)|salses]] bàsiques: el jucha czerwona i el jucha Szara (o tal com s'esmenta en la Polònia actual la sang blanca i vermella) s'ha mantingut en ús fins a gairebé el [[segle XVIII]]ref name=Nowak/

La beguda més popular és la [[cervesa]], incloent la molt poc fermentada podpiwek, i la [[Mead]]. Al [[segle XVI]] les classes altes van començar a importar [[vi]] procedent d'[[Hongria]] i [[Silèsia]]. Alguns aiguardents destil·lats com el [[vodka]], que començaven a ser populars a [[Europa]] ja eren begudes comunes en les classes baixes.

Amb l'ascensió al tron ​​de la reina [[Bona Sforza]], la segona dona de [[Segimon I de Polònia]] el [[1518]], innombrables plats de la [[cuina italiana]] i la [[cuina francesa|francesa]] van ser portats a [[Polònia]]. D'aquesta simple manera algunes de les verdures clàssicament emprades en aquestes gastronomies es van començar a veure cada vegada més a la cuina polonesa, com ara l'[[enciam]], el [[porro]], l'[[api]] i la [[col]]. Fins i tot avui en dia, aquestes verdures així com els [[porro]]s, les pastanagues i els apis es coneixen en [[idioma polonès|polonès]] com wloszczyzna, fent referència a Wlochy que és el nom polonès d'[[Itàlia]].

Abans de les [[Particions de Polònia|particions]], [[Polònia]] era un dels països més grans del món, influint sobre algunes de les cuines i costums culinàries dels països veïns. Ens les més importants hi ha la [[Gastronomia de Lituània|cuina lituana]], la [[cuina turca]] i la [[cuina hongaresa]]. Amb la subsegüent decadència de Polònia, i la crisi de producció de gra, la [[patata]] va començar a ser més popular que els cereals. Després de les nombroses guerres amb l'[[Imperi Otomà]], es va fer popular el [[cafè]].

Després de les particions la cuina polonesa va ser influïda per les gastronomies dels imperis circumdants. Especialment les cuines [[cuina russa|russes]] i [[cuina alemanya|alemanyes]], a part de les nacions de l'imperi [[Imperi Austrohongarès|austrohongarès]]. Al territori ocupat pels russos, el [[te]] va desplaçar al per llavors popular [[cafè]]. Sota la influència alemanya es va fer popular l'elaboració de [[Weißwurst]] que va ser adoptada a la [[Gran Polònia (regió històrica)|Gran Polònia]]. Potser la tradició culinària més influenciada d'aquest imperi multinacional d'[[Imperi Austrohongarès|Àustria i Hongria]], arribant a liderar el desenvolupament de la cuina d'[[Europa central]], va passar a [[Galítsia]].

[[fitxer: Ruskie.jpg|thumb|[[pierogi]].]]

Després de la [[Segona Guerra Mundial]], Polònia va caure sota l'ocupació [[comunisme|comunista]]. Els restaurants van ser els primers ens [[estatització|nacionalitzats]] i molts d'ells es van veure afectats per tancaments realitzats per les autoritats. En lloc d'aquests restaurants els comunistes van obrir una xarxa de diferents cases de menjars per als treballadors, així com [[Bar mleczny|Bars de llet]]. Els pocs restaurants que van sobreviure a les dècades del 1940 i 1950 van ser estatals i els seus preus eren massa alts per a la gent del carrer. Les fondes promovien les sopes de tots tipus. Per aquella època era molt important la carn amb patates servides com a segon plat, es denominava kotlet schabowy i és molt similar al plat de la [[cuina austríaca]] anomenat [[Wiener schnitzel]].

Per aquest temps els ingredients bàsics i diaris com ara la carn, els ous, el cafè i el [[te]] van deixar de ser comercialitzats i van passar a ser objectes de luxe. Aquesta situació va afavorir que la cuina tradicional polonesa fora desapareixent. Entre els plats populars introduïts en aquella època en els restaurants hi ha els ous amb costelles i el que era una mena de [[hamburguesa]] feta de [[carn picada]], [[ou (aliment)|ou]] i [[farina]].

Amb el final del comunisme l'any [[1989]] els restaurants van començar a obrir de nou i van aparèixer els plats de [[menjar ràpid]] fàcil i barat. Encara que d'alguna manera es van restablir també els plats de cuina tradicional.

== Plats==
Un menjar típic es compon de tres plats, se sol començar amb una sopa, com el [[barszcz]] (sopa de remolatxa) o el [[żurek]] (sopa de farina de sabor àcid), i atès el vessant mariner del nord del país, seguit potser d'un aperitiu de [[salmó]] o [[arengada]] (preparat en crema, oli o [[vinagre]]). Altres aperitius populars són elaborats amb diferents carns, vegetals o peix en [[aspic]] (gelatina). Per al plat principal es pot provar el plat nacional que es denomina [[bigos]] ([[xucrut]] o col fermentada àcida amb trossos de carn i salsitxes) o [[schabowy]] (costella de porc arrebossada). Finalitzant amb una espècie de nota dolça com un gelat, o millor encara si s'és afortunat un tros de [[makowiec]], que és una espècie de pastís casolà de llavors de rosella, o el [[drożdżówka]] un tipus de pastís de [[llevat]]. Altres especialitats poloneses inclouen el [[chłodnik]] (una mena de [[sopa]] freda per als dies calorosos), [[golonka]] (braó de porc), [[gulasch]] (trossos de carn bullits amb verdures), [[kołduny]] (espècie de cresta bullida farcida de carn que acompanya sopes), [[pulpety]] (mandonguilles de carn), el [[zrazy]] (rodanxes de vedella), el [[salceson]] (una espècie de salsitxó fumat) i [[flaki]] ([[budells]]). Molts dels plats contenen o estan elaborats amb formatge [[quark]] o [[twaróg]] (espècie de mató àcid).

=== Sopes ===
[[fitxer: Uszka-aasica.jpg|thumb|250px|[[Barszcz]].]]
* [[Borscht|barszcz]] - Sopa de [[remolatxa]], comú entre diferents [[Poble eslau|pobles eslaus]]
* [[chłodnik]] - sopa freda feta de llet àcida, remolatxa, fulles de remolatxa, [[rave]]s, cogombre i anet fresc
* [[czernina]] - sopa de sang d'[[ànec (gastronomia)|ànec]]
* flaki - budells de vedella o porc amb [[maryorana]]
* [[Rosol|Rosol z Kury]] - sopa de pollastre
* [[zupa grzybowa]] - sopa de [[bolet]]s elaborada amb diferents tipus
* [[zupa ogórkowa]] - sopa àcida, saltada amb [[cogombre]]s, sovint porc (denominada de vegades com sopa d'anet)
* [[zupa szczawiowa]] (Sopa d'[[agrella]])
* zur - Sopa àcida de [[sègol]] amb [[Weisswurst]] i ou dur
* [[żurek]] - sopa densa fonamentada en [[Rosol|Rosol;]] a la qual se li afegeix nata i generalment [[patata]], carn, ous, pastanagues (tot això de quantitat variable i improvisada).
* [[zupa owocowa]] (Sopa de Fruites)

=== Plats principals ===
* [[pierogui]] (VARENIKES) - [[Kloss|pasta]] generalment farcida amb [[sauerkraut]] i/o bolets, carn, patates i/o formatge curat, [[mató]] amb un lleuger toc de [[vainilla]], o [[nabiu]]s - opcionalment se serveix amb salsa àcida, i una mica de sucre en les versions més dolces
* [[bigos]] - una mena d'estofat de [[sauerkraut]] i carn, però menys àcid i pot portar [[col]] no fermentada
* kotlet schabowy - una costella de porc, similar al [[Àustria]] col [[Wiener Schnitzel]] però més prim
* kasza gryczna ze skwarkami - [[cereal]]s: [[fajol]] fregit, i [[cebes]]
* kaczka z jabłkami - ànec rostit amb pomes
* sztuka mięsa - un plat similar al francès [[ragout]] 
* golonka - braó
* gulasz - [[gulash]]
* [[Golumpki|gołąbki]] - [[Golumpki]], fulles de col blanca cuinades amb carn, [[salsa de tomàquet]] i arròs
* placki kartoflane/ziemniaczane - [[potato pancake]]s
* pyzy - pastes de patata servides amb carn o formatge
* naleśniki - similar als creps, i emplenat molt similar als [[pierogi]], de vegades una mica curats, però es poden prendre amb [[mató]] i/o fruita, i opcionalment coronat amb crema i sucre.

== Condiment ==
* [[Ćwikła]] - preparat o [[Relish]] a base de remolatxa i rave picant ratllats s'utilitza per acompanyar carns rostides o fumades

== Vegeu també ==
* [[Història de Polònia]]
* [[Myśliwska]]
* [[Faworki]]

== Referències ==
{{referències|2}}

== Enllaços externs ==
{{Commonscat}}
* [http://www.polemb.or.th/2_6_4en.html Breu sumari de la cuina polonesa]

{{ORDENA:Gastronomia De Polonia}}
[[Categoria:Gastronomia de Polònia| ]]</text>
      <sha1>szks4h50qoyto1c0ewcwjilo75z8eqg</sha1>
      <model>wikitext</model>
      <format>text/x-wiki</format>
    </revision>
  </page>