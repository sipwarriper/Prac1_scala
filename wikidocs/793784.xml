<page>
    <title>Konstantín Mèlnikov</title>
    <ns>0</ns>
    <id>793784</id>
    <revision>
      <id>13638535</id>
      <parentid>12877385</parentid>
      <timestamp>2014-06-22T23:32:59Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Arquitecte
|imatge=Константин Мельников у павильона Махорка.jpg
|peu= 
|nom= Konstantín Mèlnikov
|nacionalitat= Rus
|data_naixement= {{Data naixement|1890|8|3|mf=y }}|
|lloc_naixement= {{Bandera|Russia}} [[Moscou]], [[Imperi rus]]
|data_defuncio= {{death date and age|1974|11|28|1890|8|3|}}
|lloc_defuncio= {{Bandera|URSS}} [[Moscou]], [[URSS]]
|nom_estudi= 
|principals_edificis= Club Rusakov, Casa Mèlnikov
|principals_dissenys= Projecte per al pavelló de l'Exposició Universal de Paris, 1937
|premis= 
}}
'''Konstantín Stepànovitx Mèlnikov''' (en [[rus]] Константин Степанович Мельников) ([[Moscou]], [[3 d'agost]] de [[1890]] - [[28 de novembre]] de [[1974]]) va ser un [[arquitecte]] i un [[pintor]] [[Rússia|rus]]. La seva obra arquitectònica, malgrat la seva brevetat (un decenni, de [[1923]] a [[1933]]), l'ha situat com una de les grans figures de la fi de l'avantguarda arquitectònica russa. Bé que associat als [[Constructivisme (art)|constructivistes]], Mèlnikov era un artista independent, sense lligam constrenyedor a cap moviment artístic. En la [[dècada del 1930]], negant-se a avenir-se amb l'[[arquitectura estalinista]] ascendent, es va retirar de la pràctica i va treballar en tant que [[retrat|retratista]] i professor fins al final de la seva vida.
[[Fitxer:Kauchuk club moscow architect melnikov.jpg|thumb|El Club Kautxuk de Konstantín Mèlnikov]]

== Biografia ==

=== Els seus inicis professionals ===
Durant la [[Primera Guerra Mundial]] i els cinc anys de la [[Revolució Russa|Revolució de 1917]], Mèlnikov va treballar de forma [[neoclàssica]]. Abans de la revolució havia treballat en un projecte de la fàbrica de camions [[ZiL|AMO]]. Entre [[1918]] i [[1920]], va ser al despatx de planificació de la «Nova Moscou» dirigit per [[Ivan Joltovski]] i [[Aleksei Xtxúsev]], on va dissenyar els sectors de Khodinka i Butirski de la ciutat. Però en aquesta època el sistema d'educació rus s'ensorrava i el 1920 es va constituir una nova escola d'Art, el [[Vkhutemas|VKHUTEMAS]]. La seva branca d'arquitectura es dividia en tres parts: un Taller Acadèmic (Ivan Joltovski), una reunió de tallers de tendència esquerrana (Nikolai Ladovski) i un taller bicèfal portat per Mèlnikov i [[Ilià Gólosov]] dit ''Nova Acadèmia i Taller núm. 2''. Mèlnikov i Golosov van resistir alhora a l'academicisme i al camp de l'esquerra: quan el [[1924]] la direcció va reagrupar la Nova Acadèmia amb el Taller Acadèmic, Mèlnikov va deixar el VKHUTEMAS.refKhan-Magomèdov, p. 52./ref El [[1923]]-[[1924|24]], Mèlnikov es va associar temporalment amb l'[[ASNOVA]] i el grup artístic [[LEF]], tanmateix no es va implicar en les polèmiques públiques i no va fer cap declaració pública. En particular es va distanciar clarament del moviment [[Constructivisme (art)|constructivista]] dirigit per [[Moisei Ginzburg]] i [[Aleksandr Vesnín]].

El seu primer èxit en arquitectura va ser la seva participació, el [[1922]], en un concurs d'habitatges obrers. Sota el nom d'''Àtom'', el projecte de Mèlnikov era un seguit d'elements disposats en dent de serra, cosa que esdevindria la seva marca de fàbrica. Sense equivalent amb els projectes revolucionaris, ''Àtom'' es basava en el concepte tradicional de les cases particulars i els edificis de pisos de les ciutats.refKhan-Magomèdov, p. 58./ref

Les primeres realitzacions concretes de Mèlnikov van ser d'edificis temporals, ràpidament desmuntats. El primer, un pavelló per a l'Exposició Agrícola i Artesanal de Tot Rússia del [[1923]], reuneix moltes característiques de la seva arquitectura:

* elements cúbics sostinguts en equilibri per columnes;
* les composicions a base de teulades amb pendent únic;
* grans obertures vidrades.refKhan-Magomèdov, pp. 59 i 71./ref 

Aquest últim punt era compartit amb els constructivistes. Les teulades inclinades, per contra, anaven en contra dels cànons constructivistes, però es corresponien amb el nivell tècnic constructiu de l'època a la Unió Soviètica, que era incapaç d'assegurar una perfecta [[estanc|estanquitat]] en una terrassa.refKhan-Magomèdov, p. 71./ref

=== Els garatges de Mèlnikov ===
[[Fitxer:Melnikov garage floorplan.GIF|thumb|left|200px|Esquema de funcionament del garatge de Bakhmètievski]]

El [[1925]] Mèlnikov va dissenyar i construir el pavelló soviètic de l'[[Exposició de les Arts Decoratives]] de París. El pavelló, de fusta, tenia un seguit de teulades de pendent únic de diferents mides. Va ser acollit com una de les realitzacions més innovadores de l'Exposició. A diferència dels altres pavellons de París, es va acabar en menys d'un mes, sense necessitar més de deu obrers.refKhan-Magomèdov, p. 102./ref

A París, on va viatjar per supervisar el final dels treballs del seu pavelló, va tenir l'oportunitat de trobar algunes de les figures occidentals de l'arquitectura d'avantguarda. Hi va conèixer [[Le Corbusier]], que el va portar amb cotxe a fer el tomb per cadascuna de les seves obres. Va fer amistat amb [[Robert Mallet-Stevens]] i va rebre un encàrrec de la prefectura de París per a la realització d'un projecte de [[garatge]] per a {{formatnum:1000}} cotxes. Mèlnikov en va realitzar una primera versió vora el [[Sena]], i després un segon projecte constituït per un prisma regular de 50 metres de costat. Però finalment cap dels dos projectes no va despertar interès en les autoritats municipals. Tanmateix, la segona versió d'aquest projecte, segons l'anàlisi d'[[Andrés Jaque]], ha tingut molta influència sobre arquitectes contemporanis com [[Rem Koolhaas]], sobretot pel que fa al seu projecte de la [[Biblioteca Nacional de França]] o la terminal de les duanes de [[Yokohama]]. Mèlnikov hi va trobar un model pràctic per col·locar els cotxes en un garatge –una vegada més, disposats en dents de serra– on els automòbils podien aparcar o anar-se'n sense fer marxa enrere. 

Havent tornat a Moscou, Mèlnikov es va fixar en un terreny a Zamoskvorètxie on hi aparcaven els autobusos de manera desordenada i va proposar immediatament la seva idea a la ciutat. El resultat, el [[garatge d'autobusos de Bakhmètievski]], podia acollir 104 vehicles sobre un terreny de {{formatnum:8500}} m², en forma de [[paral·lelogram]], cobert per una teulada concebuda per [[Vladímir Xúkhov]].refKhan-Magomèdov, p. 108./ref 
[[Fitxer:Melnikov garage intourist 1200px wide.jpg|thumb|right|250px|Garatge Inturist, del qual actualment només en resta la façana]]

Per a Mèlnikov, aquest projecte representa el «començament de la seva època daurada».refKhan-Magomèdov, p. 106./ref El garatge de Bakhmètievski, de vegades considerat erròniament el projecte estrella del constructivisme, presentava un estil poc significatiu, amb els seus maons vermells vagament industrials. Per contra, els garatges que farà a continuació (que s'han deteriorat fortament amb el pas del temps) anunciaran un estil clarament avantguardista:

* [[1926]]-[[1929]]: [[Garatge del carrer Novoriazànskaia|Garatge per a camions]] en forma de ferradura al carrer Novoriazànskaia (juntament amb [[Vladímir Xúkhov]]).
* [[1933]]-[[1936]]: Garatge per a cotxes [[Inturist]], al carrer Suixtxovski Val (amb Andrei Kúrotxkin).
* [[1934]]-1936: Garatge per a cotxes [[Gosplan]], al carrer Aviamotórnaia.refKhan-Magomèdov, pp. 110-119./ref

=== Els «clubs» de Mèlnikov ===
[[Fitxer:ref pfanner14.jpg|thumb|left|150px|El [[Club Rusakov]], 1927]]
Aquest «període daurat» de [[1927]] va continuar amb una sèrie d'encàrrecs del Sindicat per construir «clubs» (en rus клубы) o [[ateneus]] obrers. Segons relata ell mateix: «a partir de 1927 va créixer la meva influència i vaig obtenir el [[monopoli]] [...] és així com l'amor t'avicia si t'estima realment».ref«Начиная с 1927, мой авторитет вырос в монопольный захват [...] вот так поступит любовь и с Вами, если она Вас полюбит.» Khan-Magomèdov, p. 124./ref 

La construcció al llarg de la Unió Soviètica de nous ateneus obrers (amb la funció de centre comunitari, educatiu i de propaganda) va començar el 1926 i va atènyer el seu clímax el 1927, quan els sindicats van encomanar 30 d'aquests clubs a la regió de Moscou (dels quals 10 a la mateixa ciutat). Mèlnikov va rebre cinc d'aquests deu encàrrecs moscovites, mentre que el seu sisè club es troba a [[Likinó-Duliovo]]. L'absència de concurs públic per a aquests projectes va afavorir Mèlnikov, que tenia el suport dels sindicalistes entusiastes que encarregaven les obres, els quals no paraven atenció a la complexitat dels projectes o a la seva afiliació política o artística. Va tenir la sort de poder construir gairebé exactament allò que havia projectat, amb només algunes petites modificacions demanades pel client (sobretot la supressió de les piscines).refKhan-Magomèdov, pp. 118-121 i 139./ref 

Els sis «clubs dels treballadors» fets en aquest període són tots diferents els uns dels altres, tant per la forma i mida com pel seu funcionament. Els que feien l’encàrrec no eren del tot competents per establir el programa de cadascun, per tant Mèlnikov els va dissenyar tots amb una relació diferent entre els salons principals i els altres espais. Aquests clubs, segons Mèlnikov, no eren només espais teatrals sinó un sistema flexible de diversos ambients que podien ser reunits en un sol gran espai en cas que fos necessari. Els seus salons principals més extensos es podien dividir dividits en tres o dos espais independents, com és el cas dels ateneus [[club Rusakov|Rusakov]] i Svoboda, respectivament.

Una particularitat d'aquests clubs, com és l'ús audaç d'escales exteriors, és de fet la conseqüència del codi urbanístic dels anys 1920, que obligava a tenir caixes d'escala interiors molt voluminoses per facilitar l'evacuació. En un esforç de salvaguarda dels espais interiors, Mèlnikov va connectar els salons principals a les galeries exteriors que s'escapaven de la reglamentació del codi.refKhan-Magomèdov, p. 138./ref

=== La vil·la Arbat ===
[[File:Melnikov House.ogv|thumb|right|350px|La casa de Mèlnikov (vídeo, 2010)]]
[[Fitxer:Melnikov House photo by Arssenev.jpg|thumb|left|150px|Part posterior de la casa de Mèlnikov]]
[[Fitxer:Melnikov house front.jpg|thumb|left|150px|La casa de Mèlnikov, vista des del carrer Krivoarbatski]]

L'edifici més emblemàtic de l'obra de Mèlnikov és potser la seva pròpia casa, al [[carrer Arbat|carrer Krivoarbatski]] de Moscou, construïda entre 1927 i 1929, que es resumeix en dues torres cilíndriques encaixades en forma de vuit i esquitxades amb un motiu regular d'obertures hexagonals. L'afluència d'encàrrecs entre 1926 i 1927 li va permetre de finançar-se i construir-se la casa de tres pisos dels seus somnis. En aquesta època molts russos acomodats tenien ganes de fer-se bastir una casa a la ciutat; Mèlnikov va ser un d'aquells que va aconseguir retenir el seu patrimoni després de la fi de la [[Nova Política Econòmica|NEP]]. La seva demanda d'adquisició d'un terreny de 790 m² tenia poques oportunitats de ser acceptada pel comitè del districte, però, per a gran sorpresa de l'arquitecte, un comissari del poble hi va donar suport amb l'argument que «d'edificis públics en podem construir sempre i a tot arreu, però no veurem mai una casa original si rebutgem Mèlnikov».refKhan-Magomèdov, p. 181./ref La ciutat va aprovar el projecte de Mèlnikov, que considerava un experiment.

Mèlnikov va preferir treballar a casa seva: sempre havia desitjat una residència espaiosa on poder viure i, al mateix temps, tenir-hi el taller de pintura, disseny i arquitectura. Segons una expressió russa, va dissenyar la casa a partir de la llar; la llar de foc blanca que hi ha al saló data almenys dels seus esbossos de 1920.refKhan-Magomèdov, p. 162./ref La planta baixa va evolucionar d'un quadrat a un cercle, i després a un oval, sense prestar gaire atenció als acabaments exteriors. Mèlnikov va desenvolupar la seva idea dels cilindres adjacents entre 1925 i 1926 en el moment que preparava el projecte del club Zúiev (que va perdre a favor d'Ilià Gólosov). La planta en doble cercle va ser aprovada per la ciutat i es va revisar durant la construcció.refKhan-Magomèdov, p. 177./ref 

Les dues torres són, de dalt a baix, estructures de maó esquitxades de bresques hexagonals com les dels [[ruscos]] de les abelles. Seixanta de les més de dues-centes obertures són vidrades amb finestres de tres tipus diferents, les altres són obstruïdes amb una barreja d'argila i material d'enderroc. Aquesta concepció tan poc ortodoxa va ser causada directament pel [[racionament]] dels materials per part de l'Estat: Mèlnikov es va trobar limitat a utilitzar el maó i la fusta, i encara en petites quantitats. Els terres de fusta no presenten columnes ni bigues: són constituïts per un reixat rectangular de taules planes que formen una mena de placa ortotròpica. L'habitació principal, un taller de 50 m² al tercer pis, és il·luminada per 38 finestres hexagonals; el saló, d'igual amplària, té un gran finestral sobre l'entrada principal.refKhan-Magomèdov, p. 191./ref

El 1929 Mèlnikov va proposar el mateix sistema de cilindres encaixats amb una estructura d'alvèols de bresca per a edificis d'habitatges que resultava econòmica, però que no es va arribar a realitzar mai.

===Fi de carrera ===
De 1933 a [[1937]], Mèlnikov, nomenat dirigent de la comissió del setè pla del Mossovet,refInstitució administrativa de la ciutat de Moscou./ref es va embrancar en projectes de planificació urbana del sector sud de Moscou (la plaça Arbat i el districte de Khamóvniki), cap dels quals no es va arribar a dur a terme. Això demostra que el seu talent era tingut en gran estima, però tot aquest aparat de racionalització teòrica de fet va allunyar Mèlnikov de la pràctica arquitectònica diària.

La seva última aparició pública va ser quan, el [[1936]], va participar en el concurs per a la construcció del Palau Soviètic de l'[[Exposició Universal de París (1937)|Exposició Internacional de París]]; el seu projecte va perdre contra el de [[Borís Iofan]]. A partir de 1937, l'èxit de les tesis crítiques contra el [[Formalisme (art)|formalisme]] va comportar una excomunió virtual de Mèlnikov. No serà del tot oblidat, però: al contrari, el seu club Rusakov i la vil·la Arbat seran reproduïts en molts manuals soviètics com a exemples de formalisme.

Malgrat l’etiqueta que li van penjar d'«artista alienat», Mèlnikov va conservar la seva vil·la Arbat i hi va viure amb la família fins a la seva mort. Va tornar a la pintura de retrats i va fer conferències en escoles d'enginyers. Mèlnikov també va dissenyar encàrrecs privats d'importància menor, com ara residències d'estiu o botigues, alguns dels quals es van realitzar, però d'altres no.refKhan-Magomèdov, p. 248./ref

Mèlnikov es va presentar tanmateix a quatre concursos públics:
* [[1954]]: El panteó i el monument als «300 anys de la unitat russo-ucraïniana»
* [[1958]]: El [[Palau dels Soviets]] (el concurs de després de la [[Segona Guerra Mundial]])
* [[1962]]: El pavelló soviètic de l'[[Exposició Internacional de 1964]] a Nova York
* [[1967]]: Un cinema al carrer Arbat (al costat de la seva pròpia residència)

A la [[dècada del 1960]] es va recuperar breument l'interès per l'arquitectura de Mèlnikov. El seu 75è aniversari (el [[1965]]) va ser celebrat oficialment per la Casa dels Arquitectes de Moscou; el 1967 i el [[1972]], va ser recompensat amb els títols honorífics de ''doctor en arquitectura'' i ''arquitecte meritori''.

Mèlnikov va morir als 84 anys i va ser inhumat al cementiri de la Presentació del barri moscovita de [[Lefórtovo]]. El seu fill, Víktor, també pintor, ha viscut i ha treballat a la vil·la Arbat. Es va haver de barallar fins a la seva mort per fer-ne un museu dedicat a l'obra del seu pare. La vil·la conté una part important de l'arxiu de Konstantín Mèlnikov.

== Obres ==

Classificació cronològica per:refKhan-Magomèdov, pp. 291-293./ref 

=== Edificis construïts ===
[[Fitxer:Melnikov Colors Svoboda Club Moscow.jpg|thumb|right|200px|El club Svoboda, restaurat amb els colors originals escollits per Mèlnikov]]
* 1915-1917: Oficines i habitatges de la fàbrica de camions AMO, a Moscou (enderrocat)
* 1923: Pavelló Makhorka per a l'Exposició Agrícola i Artesanal de Tot Rússia, a Moscou (desmuntat)
* 1924-1925: Nou mercat de Súkharev, a Moscou (enderrocat)
* 1925: Projecte guardonat per al pavelló soviètic de l'[[Exposició Internacional de les Arts Decoratives i Industrials Modernes]], a París (desmuntat)
* 1926-1927: Garatge d'autobusos de Bakhmètievski, al carrer Obraztsova núm. 11 de Moscou
* 1927-1929: L'«època daurada» de Mèlnikov
** [[Club Kautxuk]], al carrer Pliüixtxikha núm. 64 de Moscou 
** Club Burevèstnik, a Moscou
** Club Svoboda, al carrer Viàtskaia núm. 41 de Moscou (conegut també com el ''Palau Gorki de la Cultura'' )
** [[Club Rusakov]], al carrer Strominka núm. 6 de Moscou
** Club Frunze, al moll Berejkóvskaia núm. 28 de Moscou (amenaçat de demolició)
** Club de la fàbrica de porcellana, a [[Likinó-Duliovo]] (de vegades anomenat simplement ''Duliovo'' )
** Residència personal de Mèlnikov, al carrer Krivoarbatski de Moscou
** [[Garatge del carrer Novoriazànskaia]] (en forma de ferradura), al carrer Novoriazànskaia núm. 27 de Moscou
* 1930-1931: Reconstrucció del Teatre de Cambra de Moscou (més endavant Teatre Puixkin), al bulevard Tverskoi
* 1934-1936: Garatge Inturist, al carrer Aviamotórnaia de Moscou
* 1934-1936: Garatge Gosplan, al carrer Suixtxovski Val núm. 33 de Moscou
* 1937-1938: Reordenació del bulevard Novinski de Moscou
* 1945-1947: Carta de colors de l'exterior dels escorxadors Mikoian, a Moscou (enderrocats)

=== Selecció de projectes de concurs ===
* 1918-1920: Esbossos d'habitatges per a obrers, d'habitatges per al personal de l'hospital Aleksèievskaia i de la Casa del Poble, a Moscou (sense relació amb els seus esbossos de 1922)
* 1921-1923: Concurs d'habitatges per a obrers i del Palau del Treball, a Moscou (mai construït)
* 1921-1923: Projectes urbans dels districtes de Butirski i Khodinka en el marc de la planificació urbana de la Nova Moscou (mai acabat)
* 1924: Projecte del [[Mausoleu de Lenin|sarcòfag de Lenin]] (fou guardonat [[Aleksei Xtxúsev]], autor del primer mausoleu temporal)
* 1924-1925: Concurs per a les oficines moscovites del diari ''Pravda'' de Leningradref{{citar web|url=http://www.utopia.ru/english/item.phtml?id=166type=graphicssortby=viewstart=0|títol=Russian Utopia: a depository!--Títol generat per bot--}}/ref (guanyat pels [[germans Vesnín]], mai construïdes)
* 1925: Projecte d'un garatge damunt un pont sobre el Sena, a París
* 1927: Concurs per al club Zújev de Moscou (guanyat per [[Ilià Gólosov]])
* 1929: Concurs del monument a [[Cristòfor Colom]] de [[Santo Domingo]]ref{{citar web|url=http://www.utopia.ru/english/item.phtml?id=97type=graphicssortby=viewstart=0|títol=Russian Utopia: a depository!--Títol generat per bot--}}/ref (mai construït)
* 1932-1933: Concurs del [[Palau dels Soviets]] (guanyat per [[Borís Iofan]] i Vladímir Xtxukó, mai no construït)
* 1934: Concurs de l'edifici del [[Narkomtiajprom]] (NKTP), a la [[plaça Roja]] de Moscou (mai construït)
* 1934-1936: Esbossos per a Lujniki, per a l'edifici del moll Kotèlnitxeskaia i altres monuments previstos a Moscou
* 1936: Concurs del pavelló de l'URSS per a l'[[Exposició Universal de París (1937)|Exposició de París]] (guanyat per [[Borís Iofan]], construït i després desmuntat)
* 1954-1955: Concurs del Panteó i del Monument dels 300 anys de la unitat russo-ucraïniana (mai construït)
* 1958-1959: Concurs del Palau dels Soviets (concurs organitzat després de la guerra, mai construït)
* 1962: Pavelló Soviètic de l'Exposició Universal de Nova York
* 1967: Concurs per a un cinema al carrer Arbat (mai construït)

== Galeria d'imatges ==
centergallery
Image:Melnikov Stairs Svoboda Club Moscow BW.jpg|Club Svoboda 

Image:Steel-roof-of-Novoryzansky-Garage.jpg|Garatge del carrer Novoriazànskaia

Image:Melnikov_Svoboda_Club_Moscow.jpg|Club Svoboda (2007)

Image:Moskow_melnikow_house1.jpg|La seva vil·la, entrada principal i finestral del saló
/gallery/center

== Annexos ==

=== Bibliografia ===
* {{ref-llibre | cognom = Starr | nom = S. Frederick| títol = Melnikov: Solo Architect in a Mass Society| editorial = Princeton University Press | data = 1978 |isbn = 0-691-03931-3 }} {{en}}
* {{ref-llibre | cognom = Cooke | nom = Catherine, i altres| títol = Architectural Drawings of the Russian Avant-Garde| editorial = The Museum of Modern Art | data = 1990 |isbn = 0-87070-556-3 }} {{en}} 
* {{ref-llibre | cognom = Khan-Magomèdov | nom = S.O| títol = Konstantín Mèlnikov| editorial = Arkhitektura-S | data = 2006 |isbn = 5-9647-0109-4 }} {{ru}}

=== Notes i referències ===
{{referències}}

== Enllaços externs ==
{{commonscat|Konstantin Melnikov}}
* [http://www.melnikovhouse.com Casa de Mèlnikov (museu)]
* [http://www.greatbuildings.com/buildings/Melnikov_House.html Casa de Mèlnikov, informacions suplementàries]
* [http://image.guardian.co.uk/sys-images/Guardian/Pix/gallery/2005/09/28/melkinside.jpg Fotos de la casa de Mèlnikov]
* [http://www.guardian.co.uk/arts/features/story/0,11710,1580263,00.html Pàgina sobre el patrimoni moscovita de l'arquitectura revolucionària]
* [http://agram.saariste.nl/scripts/index.asp?dir=melnikofpics=metekst=K.%A0Melnikov Arxius d'Agram Saariste]
* [http://www.russianavantgarde.co.uk Fundació per a la preservació del patrimoni avantguardista rus]

{{ORDENA:Melnikov, Konstantin}}
{{Autoritat}}
{{Enllaç AB|ru}}

[[Categoria:Arquitectes russos]]
[[Categoria:Artistes moscovites]]
[[Categoria:Pintors russos]]</text>
      <sha1>4gkv2k4jq4hgyq526s9zy2sn3hvze8n</sha1>
      <model>wikitext</model>
      <format>text/x-wiki</format>
    </revision>
  </page>