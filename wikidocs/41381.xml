<page>
    <title>Dama d'Elx</title>
    <ns>0</ns>
    <id>41381</id>
    <revision>
      <id>13904413</id>
      <parentid>13904382</parentid>
      <timestamp>2014-07-30T21:49:07Z</timestamp>
      <contributor>
        <username>CarlesMartin</username>
        <id>43323</id>
      </contributor>
      <minor></minor>
      <comment>Revertides les edicions de [[Special:Contributions/Chuan163|Chuan163]] ([[User talk:Chuan163|discussió]]) a l'última versió de [[User:Langtoolbot|Langtoolbot]]</comment>
      <text>!-- Varietat dialectal: Català occidental-valencià.--- [[Fitxer:Dama de Elche.jpg|250px|thumb|Dama d'Elx, que es troba actualment al Museu Arqueològic Nacional de Madrid]]

La '''Dama d'Elx''' és una escultura monolítica i policromàtica que es trobà casualment al [[jaciment arqueològic de l'Alcúdia]], l'any [[1897]], prop de 2 km al sud d'[[Elx]] ([[Baix Vinalopó]]). Generalment, es considera que la Dama d'Elx és una escultura d'art [[cultura ibera|iber]], datada al [[segle IV aC]], o potser el [[segle V aC|segle V]], és a dir, de les èpoques dels [[Imperi Romà|romans]] o dels [[Antiga Grècia|hel·lenístics]].

Tanmateix, es pensa que representa a una dona que duu complexos i luxosos [[abellament|abellaments]] al cap, i gruixuts collarets a cada costat de la cara. Com moltes altres figures iberes religioses recuperades, disposa d'un buit a l'esquena que suposadament servia per a introduir-hi [[cendra|cendres]], [[relíquia|relíquies]] o d'altres objectes sagrats, i les espatlles es disposen lleugerament inclinades cap avant, cosa que fa sospitar que es tracta d'una [[deessa]] o d'una sacerdotessa ibera.

En els últims anys s'ha convertit en el símbol d'Elx, on hi ha hagut mobilitzacions socials per a reivindicar el seu retorn i la seva permanència a la ciutat, en compte d'exhibir-se a Madrid.
Després d'unes llargues negociacions i continuades negatives, el [[17 de maig]] de [[2006]] la Dama va ser traslladada a Elx (al [[Palau d'Altamira]], que ha estat convenientment habilitat) i oberta al públic el dia [[18 de maig]]. L'escultura es va mostrar a [[Elx]] sis mesos i va tornar a Madrid el dia de l'última representació del [[misteri d'Elx]] de l'any 2006.

==Descripció de l'escultura==

[[Fitxer:Dama_de_Elche_colores2007.jpg|thumb|Policromia hipotètica de la Dama d'Elx, per Francisco Vives.]]
[[Fitxer:DamaElche01.JPG|thumb|230px|right|Detall de la Dama D'Elx]]
Duu una túnica blanca de lli fi, una [[Mantellina (roba)|Mantellina]] subjecta per una pinta o una [[tiara (indumentària)|tiara]] que cau sobre l'escot. Aquesta mantellina, en la qual encara i queden restes de pintura, era de color vermell, i sobre aquesta hi ha un gran mantell de tela gruixa i d'aparença pesant que era de color blau. Els llavis també conserven restes de color vermell. Està feta de pedra de calcària fina, groguenca, i la cara té el color natural d'aquesta pedra, que probablement coincidia amb el color natural de la pell de la cara. Aquests policromats són típics dels grecs, i la roba recorda algunes [[terracota|terracotes]] àtiques del [[segle IV aC]] originàries de [[Rodes]] que es trobaren a les [[Illes Balears]].

Entre altres versions, la més acceptada és que es tracta de la deessa cartaginesa [[Tanit]], igual que la [[Dama de Baza]], equivalent púnica de la fenícia [[Astarté]] o de la semítica [[Ishtar]] babilònica, deessa protectora de la fertilitat, dels animals, dels homes, i de la vida en els seus conceptes més variats. Aquesta deessa es donà conèixer a [[Europa Occidental]] gràcies als fenicis i fou força venerada entre ibers i turdetans, com indiquen nombroses estatuetes semblants en diversos llocs.

Tots els amulets que porta sobre l'escot són d'origen fenici, i coincideixen amb els collarets que formen part del [[Tresor d'Aliseda]], obra d'artistes indígenes que treballaven cap a l'any [[600 aC]], que també apareixen a la Dama de Baza i altres escultures iberes, bé en pedra o bé en bronze. De fet, aquesta barreja d'elements procedents de diferents orígens és un dels trets de l'art iber.

Hi ha una descripció feta per [[Artemidor d'Efes]] sobre les dones iberes que va veure durant el seu viatge per les costes d'[[Península Ibèrica|Ibèria]], allà per l'any [[100 aC]], que coincideix en gran part amb la descripció de la Dama d'Elx:

:''Algunes dones iberes porten collarets de [[ferro]] i grans carcasses al cap, sobre les quals duien una mantelleta que feia de para-sol i els cobrien el semblant. Però altres dones s'hi posaven un petit ''tympanon'' al voltant del coll que tancaven amb força al bescoll, el cap fins a les orelles, i que es doblegaven cap amunt, al costat i darrere''

==Història==
Un jove treballador, [[Manuel Campello i Esclapez]], ''Manolico'', trobà casualment l'escultura el dia [[4 d'agost]] de [[1897]], mentre estava fent tasques d'aplanament del tossal de l'Alcúdia, amb finalitats agrícoles. Aleshores, ''Manolico'' la batejà amb el nom de reina mora.

Pierre Paris, un aficionat francès a l'arqueologia, comprà l'escultura poques setmanes després i l'envià a [[França]], on es mostrà al [[Museu del Louvre]], i durant la [[Segona Guerra Mundial]] la peça va ser amagada per a protegir-la. El [[govern de Vichy]] negocià el seu retorn amb el [[Dictadura de Franco|govern de Franco]] a partir de l'any [[1940]]. René Huyghe, en nom de Vichy la lliurà a [[Luís Monreal y Tejada]], en nom del govern de Franco, i el [[27 de juny]] de [[1941]] l'escultura fou traslladada al [[Museu del Prado]] ([[Madrid]]) i, al seu torn, fou traslladada el [[1972]] una altra vegada cap al Museu Arqueològic Nacional, malgrat les reclamacions populars perquè tornara a Elx, on hi ha una reproducció d'imitació al lloc on va ser trobada.

Amb la Dama d'Elx es promogué l'interès per la cultura ibera preromana, i aparegué l'any [[1948]] als bitllets espanyols d'una pesseta. Les mobilitzacions socials per la seva tornada començaren en la [[dècada del 1960|dècada dels anys 60]], quan [[Manuel Martínez Macià]] fundà l'Orde de la Dama d'Elx per a reivindicar-ne el retorn al [[País Valencià]].

==Conflicte sobre la seva propietat==
[[Fitxer:Dama d'Elx (ampliació).jpg|thumb|La Dama d'Elx, exposada a la vitrina]]

El Dr. Campello estava casat amb Assumpció Ibarra, filla d'Aurelià Ibarra Manzoni, un humanista del segle [[XIX]] que es dedicava també a l'[[Arqueologia]] com a afició, i que havia anat trobant-se un considerable nombre d'objectes i vestigis ibers a les seues terres de conreu i altres llocs del terme municipal d'Elx. Amb això havia anat formant una col·lecció arqueològica de gran vàlua que deixà com a herència a la seva filla Asunción, amb l'encàrrec d'oferir-lo en venda a la [[Reial Acadèmia Espanyola de la Història]], perquè finalment fóra mostrada al Museu Arqueològic Nacional de Madrid. A més a més, al seu testament posava com a condició que la col·lecció havia de comprar-se en la seva totalitat.

Després de la mort d'Aurelià Ibarra, una comissió de la Real Acadèmia d'Història anà cap a Elx per a tractar sobre la compra, arribant-hi l'acord d'adquirir la col·lecció sencera amb pagaments a tres terminis. En dates properes del pagament del tercer termini es trobà la Dama d'Elx, peça que Assumpció Ibarra no estava d'acord a incloure en la col·lecció, i l'Acadèmia no estava d'acord a continuar pagant si no hi incloïa la peça. Mentrestant, la reina mora es feia famosa a Elx, era motiu de conversa i tothom volia conèixer la troballa de prop. 

Quan arribà el mes d'[[agost]], mentre se celebrava el [[Misteri d'Elx]] durant els dies 14 i 15, Pere Ibarra, germà del finat, havia convidat per a les festes a l'arqueòleg francès Pierre Paris. Aquest, en adonar-se de la importància de l'escultura ibera, n'informà els responsables del Museu del Louvre, els quals oferiren una quantitat per la peça: 4.000 [[franc francès|francs]] de l'època. Malgrat la disconformitat d'Assumpció Ibarra, el bust fou venut i el [[30 d'agost]] de [[1897]] partí cap a [[París]].

==Vegeu també==
{{viquinotícies|La Dama d'Elx torna al seu lloc d'origen temporalment}}
{{Commons|Category:Dama d'Elx}}

*[[Dama d'Eivissa]]
*[[Dama de Guardamar]]
*[[Dama de Galera]]
*[[Dama de Baza]]
*[[Dama de Cabdet]]
*[[Art íber]]
*[http://www.damaelche.org Francisco Vives Boix, La Dama d'Elx l'any 2000 : Anàlisi tecnològic i artístic]

{{ORDENA:Dama D'Elx}}	!--ORDENA generat per bot--
[[Categoria:Objectes arqueològics ibers del País Valencià]]
[[Categoria:Escultures iberes]]
[[Categoria:Elx]]
[[Categoria:Busts]]</text>
      <sha1>73vv742hqa9j6vjxe298zixnqwdwsj6</sha1>
      <model>wikitext</model>
      <format>text/x-wiki</format>
    </revision>
  </page>