<page>
    <title>Bruno Kreisky</title>
    <ns>0</ns>
    <id>513281</id>
    <revision>
      <id>14042811</id>
      <parentid>14017240</parentid>
      <timestamp>2014-09-14T15:11:27Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: també per que aquests  també perquè aquests</comment>
      <text>{{Infotaula President|nom=Bruno Kreisky
|nationality= Austríaca
|image=Kreisky-Koechler-Vienna-1980 Crop.jpg
|order2= [[Fitxer:Flag of the President of Austria.svg|25px|Bandera del president d'Àustria]] [[President d'Àustria]] {{mida|1= (''Interinament'')}} 
|term_start2= [[24 d'abril]] de [[1974]]
|term_end2= [[8 de juliol]] de [[1974]]
|predecessor2= [[Franz Jonas]] 
|successor2= [[Rudolf Kirchschläger]] 
|order= 22è [[Canceller d'Àustria]] br / {{mida|1= 6è de la Segona República (des de [[1945]])}} 
|term_start= [[21 d'abril]] de [[1970]]
|term_end= [[24 de maig]] de [[1983]]
|predecessor= [[Josef Klaus]]
|successor= [[Fred Sinowatz]]
|order3= [[Ministeri d'Afers Exteriors d'Àustria|Ministre d'Afers Exteriors]]
|term_start3= [[16 de juliol]] de [[1959]]
|term_end3= [[19 d'abril]] de [[1966]]
|predecessor3= [[Leopold Figl]] br / {{mida|1= Interinament [[Julius Raab]]}}
|successor3= [[Lujo Tončić-Sorinj]]
|birth_date= [[22 de gener]] de [[1911]]
|birth_place= {{bandera|Austria-Hungary 1869-1918}} [[Viena]] ([[Àustria-Hongria]])
|dead= 
|death_date= {{Data defuncio i edat|1990|07|29|1911|01|22}}
|death_place= {{bandera|Austria}} [[Viena]] ([[Estat de Viena|Viena]], [[Àustria]])
|spouse= Vera Fürth
|party= [[Partit Socialdemòcrata d'Àustria|SPÖ]]
|president= [[Franz Jonas]] br / ([[1970]]-[[1974]]) br / [[Rudolf Kirchschläger]] br / ([[1974]]-[[1983]])
|profession= Polític
|religion= [[Agnosticisme|Agnosticista]]
|signature=
}}


'''Bruno Kreisky''' ([[Viena]], [[Àustria-Hongria]] [[1911]] - .id, [[Àustria]] [[1990]]) Polític austríac socialdemòcrata, fou [[President]] de la [[República d'Àustria]] interinament durant l'any [[1974]], fou [[Canceller d'Àustria]] entre [[1970]] i [[1983]], i també Ministre d'Afers Exteriors entre [[1959]] i [[1966]].

== Biografia ==
Bruno Kreisky va néixer a [[Viena]], [[Àustria-Hongria]] el [[22 de gener]] de [[1911]]. Fou el segon fill d'una rica família jueva, el seu pare Max Kreisky ([[1876]]-[[1944]]), que fou director general de les empreses tèxtils ''Wollindustrie AG'' i ''Textil AG'', i també fou cap d'una fàbrica a [[Suècia]].

Als 15 anys es va unir a les joventuts del [[Partit Socialdemòcrata d'Àustria]], en contra de la voluntat de la seva família, que era plenament burgesa. Kreisky volia estudiar medicina, però la situació del moment el va empènyer per estudiar finalment [[dret]] a la [[Universitat de Viena]], es matriculà el [[1929]] i finalitzà la carrera el [[1934]], durant aquest període universitari ell es mantingué políticament actiu. El [[1934]], poc després d'acabar la carrera, la [[dictadura]] d'[[Engelbert Dollfuß]] prohibí el Partit Socialdemòcrata, llavors Kreisky renuncià a cessar les seves activitats polítiques i continuà a la clandestinitat, però fou detingut el gener de [[1935]] després d'una reunió, i fou condemnat per alta traïció, però al juny de [[1936]] fou alliberat. 
 
Al març de [[1938]] [[Àustria]] fou annexionada a l'[[Alemanya Nazi]], i Kreisky i la seva família es van veure obligats a emigrar pel seu judaisme, ho feren a [[Suècia]] al setembre del mateix any, allí hi va restar fins al final de la [[Segona Guerra Mundial]] el [[1945]]. L'any [[1942]] es va casar amb Vera Fürth. 

Ell tornà a Àustria al maig de [[1946]], però al cap de pocs mesos retornà a [[Estocolm]] destinat a la legació d'Àustria. El [[1951]] es va restablir a [[Viena]], on el President de la República, [[Theodor Körner]], el va nomenar Assistent del cap de l'estat i assessor polític. El [[1953]] fou nomenat vicesecretari al Ministeri Federal d'Afers Exteriors del govern. Des del seu càrrec participà el [[1955]] a la negociació del [[Tractat d'Independència d'Àustria]], que posà fi a la situació provisional d'administració per les nacions vencedores de la Guerra Mundial i va establir la neutralitat de l'estat. 

Kreisky fou elegit diputat al [[Nationalrat|Consell Nacional]] a les [[Eleccions legislatives austríaques de 1956|eleccions legislatives de 1956]] a les llistes del [[Partit Socialdemòcrata d'Àustria|Partit Socialdemòcrata]]. Al mateix temps es va incorporar a l'executiva de la formació socialdemòcrata juntament amb [[Bruno Pittermann]], [[Felix Slavik]] i [[Franz Olah]]. 

Després de les [[Eleccions legislatives austríaques de 1959|eleccions legislatives de 1959]], en les que Kreisky fou reelegit, tot i que repetí victòria el [[Partit Popular d'Àustria|Partit Popular]], aquest, però es va veure obligat a formar coalició, i ho féu amb els socialdemòcrates. El [[16 de juliol]] de [[1959]], el canceller [[Julius Raab]] el nomenà Ministre Federal d'Afers Exteriors. Els seus papers més destacats com a ministre foren la participació en la creació de l'[[Associació Europea de Lliure Comerç]], ajudà a resoldre el conflicte amb [[Itàlia]] per la [[Tirol del Sud|zona tirolesa de Bolzano]] i proposà un [[Pla Marshall]] per als països del [[Tercer Món]].

Kreisky hagué de deixar el càrrec de Ministre Federal el [[19 d'abril]] de [[1966]], després que el Partit Popular del canceller [[Josef Klaus]] guanyés les [[Eleccions legislatives austríaques de 1966|eleccions legislatives]] per [[majoria absoluta]]. L'[[1 de febrer]] de [[1967]] fou elegit President del Partit Socialdemòcrata i també es convertí ''de facto'' en cap de l'oposició. En les següents [[Eleccions legislatives austríaques de 1970|eleccions]] de l'[[1 de març]] de [[1970]] els socialdemòcrates les van guanyar per [[majoria relativa]], però van arribar a un pacte amb el [[Partit Liberal d'Àustria|Partit Liberal]], perquè recolzés el govern, i així Kreisky esedevení Canceller el [[21 d'abril]] de [[1970]].

== Canceller d'Àustria (1970-1983) ==
[[Fitxer:Bruno Kreisky.jpg|thumb|200px|Kreisky durant una visita als [[Estats Units]] el [[1983]].]]
Kreisky, junt amb el seu Ministre Federal de Justícia, [[Christian Broda]], va fer unes intenses reformes polítiques i socials a Àustria. Reformà el dret de família i el dret penitenciari, va despenalitzar l'[[avortament]] i l'[[homosexualitat]]. Intentà tancar l'escletxa entre l'[[Església Catòlica Romana]], oposada a moltes d'aquestes reformes, i el Moviment Socialdemòcrata, trobant en l'aleshores bisbe de [[Viena]], el cardenal [[Franz König]], un aliat. Durant la seva primera legislatura de govern, va reduir la jornada laboral a 40 hores setmanals, va desenvolupar la nova legislació sobre igualtat entre homes i dones i va reconèixer a les minories lingüistíques de l'estat (eslovens i croates). Tot i que amb la [[crisi del petroli]] de [[1973]] va voler desenvolupar la indústria nuclear, va haver d'abandonar la idea després de perdre un [[referèndum]] sobre la qüestió el [[1978]]. Amb totes aquestes reformes però perdé el suport parlamentari del [[Partit Liberal d'Àustria|Partit Liberal]], i es va veure obligat a convocar [[Eleccions legislatives austríaques de 1971|noves eleccions]] per al [[10 d'octubre]] de [[1971]], aquestes eleccions li donaren 93 diputats d'un total de 183, per tant la majoria absoluta. 

Kreisky va tenir un paper destacat en els assumptes internacionals: la promoció del diàleg nord-sud i i la carca de la pau i el desenvolupament, treballà juntament amb altres líders socialdemòcrates europeus com a [[Willy Brandt]] i [[Olof Palme]]. Tot i que el Tractat d'Independència d'Àustria impedia que l'estat ingressés a la [[Comunitat Econòmica Europea]], ell va donar suport a l'ingrés d'Àustria. Àustria es va convertir en un lloc de trobada entre Orient i Occident, i [[Viena]] fou la ciutat elegida per a algunes de les cimeres entre els [[Estats Units]] i la [[Unió Soviètica]] per a la [[Acords SALT|limitació d'armes nuclears estratègiques]]. 

El govern de Kreisky fou reelegit dues vegades més, el [[Eleccions legislatives austríaques de 1975|1975]], quan repetí amb 93 diputats, i el [[Eleccions legislatives austríaques de 1979|1979]], quan aconseguí el rècord de 95 diputats (mai cap partit els havia aconseguit a Àustria, ni tan sols actualment).

El [[24 d'abril]] de [[1974]] morí [[Franz Jonas]], el President Federal, i la constitució deia que el cap de govern havia de ser el substitut interinament abans de les eleccions presidencials, de manera que ocupà el càrrec de President Federal fins al [[8 de juliol]] de [[1974]], deixà el càrrec al socialdemòcrata [[Rudolf Kirchschläger]], guanyador de les eleccions presidencials del [[23 de juny]] del mateix any.

Kreisky s'oposà al [[sionisme]] com a una solució als problemes amb què s'enfrontava el poble [[jueu]]. Cultivà les relacions d'amistat amb els dirigents [[Món àrab|àrabs]], com [[Anwar Sadat]] i [[Muammar el Gaddafi]], i el [[1980]] va establir relacions amb l'[[Organització per a l'Alliberament de Palestina]]. Tractà d'utilitzar la seva posició com a jueu europeu i socialdemòcrata per a fer de mitjancer entre [[Israel]] i els països àrabs. Va tenir, per aquesta raó, una tempestuosa relació amb la Primera Ministra israeliana [[Golda Meir]].
[[Fitxer:Bruno-Kreisky-01.JPG|thumb|200px|Estàtua de Kreisky en un parc de Viena.]]
També va tenir una tensa relació amb un altre destacat jueu austríac, el caçador de nazis [[Simon Wiesenthal]]. Quan Wiesenthal afirmà que quatre membres del gabinet de Kreisky format el [[1970]] tenien antecedents [[nazisme|nacionalsocialistes]], Kreisky va dir que Wiesenthal llençava al món la idea que Àustria era [[antisemita]]. Wiesenthal replicà que Kreisky tenia una relació pertorbadora amb el nazisme i el judaisme. A pesar d'això, Kreisky va afavorir el trànsit dels jueus que abandonaven la [[Unió Soviètica]] per a dirigir-se a [[Israel]] i a altres països.

Kreisky intentà ajudar als dissidents soviètics. En particular, el [[1983]] solicità l'alliberament del físic soviètic [[Yuri Orlov]], però no ho aconseguí.

El [[1976]] es va crear la [[Fundació Bruno Kreisky]], que tracta de recollir els èxits més destacats en [[drets humans]] de l'època de Kreisky com a Canceller d'Àustria.

A les [[Eleccions legislatives austríaques de 1983|eleccions legislatives de 1983]], el partit de Kreisky (socialdemòcrata) va perdre la majoria absoluta, i aconseguí 90 diputats, per tant havia de formar un gabinet de coalició (que finalment fou amb el [[Partit Liberal d'Àustria|Partit Liberal]]), però Kreisky renuncià a un gabinet de coalició, i renuncià també a la reelecció, deixant-ho en mans del seu Ministre Federal d'Educació, [[Fred Sinowatz]]. També renuncià a la direcció del Partit Socialdemòcrata 
 
== Retir i mort ==
El [[1984]] Kreisky emmalaltí, i li trasplantaren un [[ronyó]]. El [[1987]] es barallà amb el seu partit, perquè el molestava que hagués pactat amb el [[Partit Popular d'Àustria|Partit Popular]], i també perquè aquests haguessin obtingut el Ministeri Federal d'Afers Exteriors (per a ell era el ministeri crucial). 

Morí el [[29 de juliol]] de [[1990]] a la seva residència de [[Viena]], als 79 anys. 

{{Inicia taula}}
{{Filera de successions|títol=[[Canceller d'Àustria]]|abans=[[Josef Klaus]]|després=[[Fred Sinowatz]]|anys=[[1970]]–[[1983]]
}}
{{Filera de successions|títol=[[President d'Àustria]]br /[[Fitxer:Austria Bundesadler.svg|40px|Estendard de la República d'Àustria]] br / {{mida|1= (''Interinament'')}}|abans=[[Franz Jonas]]|després=[[Rudolf Kirchschläger]]|anys=[[1974]]}}
{{Filera de successions|títol=Ministre d'Afers Exteriors|abans=[[Leopold Figl]] br / {{mida|1= Interinament [[Julius Raab]]}}|després=[[Lujo Tončić-Sorinj]]|anys=[[1959]]–[[1966]]
}}
{{Filera de successions|títol=[[Partit Socialdemòcrata d'Àustria|President de l'SPÖ]]|abans=[[Bruno Pittermann]]|després=[[Fred Sinowatz]]|anys=[[1967]]–[[1983]]
}}
{{Finalitza taula}}

{{Canceller d'Àustria}}
{{PresidentAustria}}

{{Commonscat|Bruno Kreisky}}

[[Categoria:Polítics austríacs|Kreisky, Bruno]]
{{Autoritat}}
{{Enllaç AD|bar}}</text>
      <sha1>ngczn75ma8k0aneaaiodl8jugx0ny00</sha1>
      <model>wikitext</model>
      <format>text/x-wiki</format>
    </revision>
  </page>