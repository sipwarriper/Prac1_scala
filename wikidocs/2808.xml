<page>
    <title>Segona Guerra Mundial</title>
    <ns>0</ns>
    <id>2808</id>
    <revision>
      <id>14017522</id>
      <parentid>13963680</parentid>
      <timestamp>2014-09-07T13:23:02Z</timestamp>
      <contributor>
        <username>Benoit Rochon</username>
        <id>7180</id>
      </contributor>
      <comment>Adding an image from [[:w:en:Wikipedia:GLAM/BAnQ/Poirier Project|Poirier Project]]</comment>
      <text>{{Infotaula conflicte militar
|nom=Segona Guerra Mundial
|imatge = [[Fitxer:WW2Montage.PNG|300px|Seguint les agulles del rellotge, des de la superior esquerra: Tropes de la Commonwealth al desert; Civils xinesos sent enterrats vius per soldats japonesos; Forces soviètiques durant una ofensiva d'hivern; Avions japonesos a punt d'enlairar-se des d'un portaavions; Tropes soviètiques lluitant a Berlín; Un submarí alemany sent atacat]]|
peu_de_foto= Seguint les agulles del rellotge, des de la superior esquerra: Tropes de la Commonwealth al desert; Civils xinesos sent enterrats vius per soldats japonesos; Forces soviètiques durant una ofensiva d'hivern; Avions japonesos a punt d'enlairar-se des d'un portaavions; Tropes soviètiques lluitant a Berlín; Un submarí alemany sent atacat
|dates = [[1 de setembre]] de [[1939]] – [[2 de setembre]] de [[1945]]
|escenari = [[Europa]], [[Àsia]], [[Oceà Pacífic]]br /[[Mediterrani]], [[Àfrica]] i [[Orient pròxim]]
|resultat=Victòria [[Aliats de la Segona Guerra Mundial|aliada]]. Creació de les [[Nacions Unides]]
|bàndol1 = [[Potències de l'Eix]]
|bàndol2 = [[Aliats de la Segona Guerra Mundial]]
|comandant1={{bandera|Alemanya Nazi}} [[Adolf Hitler]]br /
{{bandera|Alemanya Nazi}} [[Erich von Manstein]] br /
{{bandera|Alemanya Nazi}} [[Erwin Rommel]] br /
{{bandera|Alemanya Nazi}} [[Karl Dönitz]] br /
{{bandera|Regne d'Itàlia}} [[Benito Mussolini]] br /
{{bandera|Regne d'Itàlia}} [[Italo Garibaldi]] br /
{{bandera|Japó}} [[Hideki Tojo]] br /
{{bandera|Japó}} [[Isoroku Yamamoto]] br /
{{bandera|Japó}} [[Tomoyuki Yamashita]] br /
{{bandera|Japó}} [[Chūichi Nagumo]] br /
i d'altres
|comandant2={{bandera|URSS}} [[Ióssif Stalin]]br /
{{bandera|URSS}} [[Gueorgui Júkov]] br /
{{bandera|URSS}} [[Aleksandr Vassilevski]] br /
{{bandera|França}} [[Charles de Gaulle]] br /
{{bandera|França}} [[Henri Philippe Pétain]] br /
{{bandera|França}} [[Maxime Weygand]] br /
{{bandera|Regne Unit}} [[Winston Churchill]] br /
{{bandera|Regne Unit}} [[Bernard Montgomery]] br /
{{bandera|Regne Unit}} [[Harold Alexander]] br /
{{bandera|Estats Units 48}} [[Franklin Delano Roosevelt]] br /
{{bandera|Estats Units 48}} [[George Patton]] br /
{{bandera|Estats Units 48}} [[Dwight David Eisenhower]] br /
{{bandera|República de la Xina}} [[Chiang Kai-shek]] br /
{{bandera|Polònia}} [[Edward Smigly-Rydz]] br /i d'altres
|força1={{bandera|Alemanya Nazi}} [[Alemanya nazi]]br /
{{bandera|Regne d'Itàlia}} [[Regne d'Itàlia (1861–1946)|Regne d'Itàlia]]br /
{{bandera|Japó}} [[Imperi del Japó]]br /
[[Potències de l'Eix|i d'altres]]|
força2={{bandera|Regne Unit}} [[Imperi Britànic|Gran Bretanya]] br /
{{bandera|França}} [[França]] br /
{{bandera|URSS}} [[Unió Soviètica]] br /
{{bandera|Estats Units 48}} [[Estats Units]] br /
{{bandera|República de la Xina}} [[República de la Xina|Xina]] br /
{{bandera|Polònia}} [[Segona República Polonesa|Polònia]] br /
[[Aliats de la segona guerra mundial|i d'altres]]|
baixes1=8.000.000 militars br /4.000.000 civils|
baixes2=17.000.000 militars br /33.000.000 civils|
}}
La '''Segona Guerra Mundial''' va ser un [[guerra|conflicte bèl·lic]] que va involucrar la majoria de les nacions del món, incloent-hi totes les grans potències,ref(en anglès) Frederick H. Hartmann, ''The relations of nations'', pàg. 312/ref organitzades en dues aliances militars: els [[Aliats de la Segona Guerra Mundial|Aliats]] i les [[potències de l'Eix]]. La guerra va involucrar uns 100 milions de militars i la mort d'entre 50 a 60 milions de persones,ref(en anglès) [http://www.hitler.org/ww2-deaths.html World War 2 Death Count]/ref la major part civils, un 3% de la població mundial de l'època, sent el conflicte més mortífer a la [[Història universal|història humana]],refJames Dunnigan, ''Dirty Little Secrets of World War II: Military Information No One Told You About the Greatest, Most Terrible War in History'', William Morrow  Company, 1994. ISBN 0-688-12235-3/ref i el primer (i per ara únic) en què es van usar [[arma nuclear|armes nuclears]].

Va ser el conflicte armat més gran de la [[història]] i s'estima que va tenir un cost, en diners i en recursos, major que totes les altres guerres juntes.ref(en anglès) E. Mayer, ''[http://emayzine.com/lectures/WWII.html World War II]'' a ''Emayzine.com'' (Victorville, California: Victor Valley College), 2000/refref(en anglès) P. Coleman, ''[http://web.archive.org/20081211182510/members.aol.com/forcountry/ww2/wc1.htm Cost of the War]'' ''World War II Resource Guide'' (Gardena, California: The American War Library, 1999)/ref Es van formar les [[Nacions Unides]] per prevenir altres conflictes com aquest. La [[Unió Soviètica]] i els [[Estats Units]] van sortir de la guerra com les grans superpotències del món i això va provocar la [[Guerra Freda]], que va durar 45 anys.

== Introducció ==
Tot i que l'[[Imperi del Japó]] ocupava part de la [[Xina]] des del [[1931]],ref{{ref-llibre |nom=James |cognom=Bradley |enllaçautor=James Bradley |nom2=Ron |cognom2=Powers |enllaçautor2=Ron Powers |títol = [[Flags of Our Fathers]] |any=2000 |pàgines=58 |editorial=Bantam |isbn=0553111337}}/ref i que des del [[7 de juliol]] de [[1937]] hi havia una [[Segona Guerra Sino-japonesa|guerra declarada]] entre els dos països,ref{{ref-llibre |nom= Roger |cognom=Chickering |títol=A World at Total War: Global Conflict and the Politics of Destruction, 1937–1945|pàgines=64|url=http://books.google.ca/books?id=evVPoSwqrG4Cdq=A+World+at+Total+War:+Global+Conflict+and+the+Politics+of+Destruction,+1937%E2%80%931945printsec=frontcoversource=bnhl=enei=WXb_SvHIDszOlAeL0cGZCwsa=Xoi=book_resultct=resultresnum=4ved=0CBAQ6AEwAw#v=onepageq=A%20World%20at%20Total%20War%3A%20Global%20Conflict%20and%20the%20Politics%20of%20Destruction%2C%201937%E2%80%931945f=false |format=Google books|consulta=2009-11-15|isbn=0 275 98710 8|editorial=Cambridge University Press |any= 2006 }}/refref{{ref-llibre |cognom=Fiscus|nom= James W |títol=Critical Perspectives on World War II|pàgines= 44|url=http://books.google.ca/books?id=6MTcnkLfDZACdq=Critical+Perspectives+on+World+War+IIprintsec=frontcoversource=blots=_Lj9g6GuNKsig=AqmZRT4gPZ8V1WShPfYAEP1r9c4hl=enei=x3f_SsFt1O2UB6-H6ZYLsa=Xoi=book_resultct=resultresnum=1ved=0CAgQ6AEwAA#v=onepageq=f=false|format=Google books|editorial=Rosen Publishing Group|isbn=1404200657|any=2007|consulta=2009-11-15}}/ref generalment es considera que el conflicte va començar l'[[1 de setembre]] de [[1939]] amb la invasió alemanya de [[Polònia]] i les declaracions subsegüents de guerra del [[Regne Unit]], [[França]], i els dominis britànics a [[Tercer Reich|Alemanya]].refKantowicz, Edward R. ''The Rage of Nations'', pg. 346/refrefGreer, Gordon B. ''What Price Security?'', pg. 28/ref A la primavera de [[1940]], Alemanya, aliada amb [[Itàlia]], va envair els països de l'[[Europa Occidental]] i del nord, derrotant amb facilitat els exèrcits francès i britànic. Tot i això, la [[Gran Bretanya]] no va poder ser ocupada. A la tardor del mateix any, la guerra es va estendre a l'[[Àfrica del nord]], i el juny del [[1941]], Alemanya va envair la [[Unió Soviètica]], que fins llavors havia estat la seva aliada, sense aconseguir la victòria. 

El desembre de 1941, el Japó va atacar els [[Estats Units]] i la guerra es va estendre també a l'[[Àsia]] i al [[Pacífic]]. A partir del [[1942]], els aliats van començar a guanyar batalles i a fer retrocedir els exèrcits de l'Eix. Itàlia es va rendir el setembre de [[1943]]. Alemanya, atacada des de l'est per la Unió Soviètica i per la resta dels aliats des de l'oest, es va rendir el [[8 de maig]] de [[1945]]. El Japó es va rendir el [[15 d'agost]] del mateix any, pocs dies després que els EUA llencessin dues [[bomba atòmica|bombes atòmiques]] sobre ciutats japoneses, encara que la rendició oficial del Japó no va arribar fins al [[2 de setembre]]. El [[Tractat de San Francisco|tractat de pau amb el Japó]] no s'arribaria a signar fins al 1951.ref{{ref-llibre|nom= Shiraishi|cognom= Masaya |títol=Japanese relations with Vietnam, 1951–1987|editorial= SEAP Publications|any= 1990|isbn= 0877271224 |pàgines=4}}/ref

Durant la guerra, es van produir un gran nombre d'atrocitats contra la població civil: confinament en [[camp de concentració|camps de concentració]] i extermini sistemàtic de [[jueu]]s i altres grups ètnics a Alemanya,refGairebé 11 milions de les víctimes civils van ser víctimes de l'Holocaust dirigit pel govern nazi, en gran part a l'Europa de l'Est i a la Unió Soviètica. Vegeu [http://fcit.usf.edu/Holocaust/people/victims.htm ''A Teacher's Guide to the Holocaust-Victims'']/ref massacres de milions de xinesos i [[corea]]ns per part del Japó,ref[http://www.bbc.co.uk/history/worldwars/wwtwo/nuclear_01.shtml Nuclear Power: The End of the War Against Japan]/refref[http://www.chinadaily.com.cn/english/doc/2005-08/15/content_468908.htm Remember role in ending fascist war]/ref depuracions internes a la Unió Soviètica, bombardeig sistemàtic de la població civil europea tant per part dels Aliats com de les forces de l'Eix, i llançament de bombes atòmiques a les ciutats japoneses d'[[Hiroshima]] i [[Nagasaki]] per part dels nord-americans. Després de la guerra, diversos dirigents alemanys i japonesos van ser jutjats per crims contra la Humanitat en els [[Judicis de Nuremberg]].refJosé Luis Pérez Triviño, ''[http://books.google.cat/books?id=dHdL83wz6Z0Cprintsec=frontcoverdq=judicis+de+nuremberghl=caei=RuH6S5m6E8nK-Qa3huXBCAsa=Xoi=book_resultct=resultresnum=1ved=0CCoQ6AEwAA#v=onepageqf=false Els judicis de Nuremberg]''/ref

La guerra va provocar la modificació de fronteres i la creació de nous estats. Algunes antigues colònies de països europeus van aconseguir la independència. Hi va haver un desplaçament del poder dels països de l'Europa Occidental a les dues noves superpotències, els Estats Units i la Unió Soviètica, cosa que va significar l'inici de la [[Guerra Freda]]. A les zones d'Europa ocupades pels soviètics s'hi van establir règims [[Comunisme|comunistes]] poc després de la fi de la guerra. A la Xina, la retirada del Japó va catalitzar la revolució comunista. D'altra banda, l'ocupació militar nord-americana al Japó va conduir a la democratització del país.

== Països involucrats ==
[[Fitxer:Yalta summit 1945 with Churchill, Roosevelt, Stalin.jpg|thumb|esquerra|[[Winston Churchill]], [[Franklin D. Roosevelt]] i [[Ióssif Stalin]] durant la [[Conferència de Jalta]] el febrer de 1945.]]
Els països que van participar en la Segona Guerra Mundial estaven alineats en un dels dos bàndols: els [[Aliats de la Segona Guerra Mundial|aliats]] i les [[potències de l'Eix]].

=== Els països aliats ===
{{AP|Aliats de la Segona Guerra Mundial}}
Inicialment, els principals països aliats eren: [[Gran Bretanya]], [[Tercera República Francesa|França]] ([[França Lliure]] a partir del juny de 1940), [[Segona República Polonesa|Polònia]], [[Canadà]], [[Sud-àfrica]], [[Austràlia]] i [[Nova Zelanda]]. Un cas especial és la [[Xina]] que estava en guerra amb el Japó des del [[1937]]. Com a conseqüència de la invasió alemanya, l'abril de [[1940]] s'hi va afegir [[Noruega]], el maig els [[Països Baixos]] i [[Bèlgica]], i [[Grècia]] que havia estat atacada per Itàlia, l'octubre de 1940. La [[Unió Soviètica]] tenia un pacte amb Alemanya des de l'agost de [[1939]] però la invasió alemanya, el juny de [[1941]], la va fer canviar de bàndol. El desembre de 1941 l'atac japonès a [[Pearl Harbor]]ref(en castellà) La vanguardia, ''[http://hemeroteca.lavanguardia.es/preview/1941/12/09/pagina-3/33108067/pdf.html Los japoneses atacan por sorpresa las más importantes bases navales y militares norteamericanas e inglesas en el Pacífico y Asia oriental]'' Edició del dimarts, 9 de desembre de 1941, página 3/ref va fer que els [[Estats Units d'Amèrica]] entressin a la guerra en el bàndol aliat.

A mesura que el conflicte es decantava en contra d'[[Alemanya]], el nombre de països en el bàndol aliat va anar augmentant. Prop del final de la guerra, els aliats van posar com a condició per entrar a les [[Nacions Unides]] que els països declaressin la guerra a Alemanya i al Japó. Això va fer que el nombre de països aliats augmentés molt, encara que la majoria d'aquests mancaven de rellevància militar i estratègica i no van tenir cap paper actiu en la guerra.

=== Les potències de l'Eix ===
{{AP|Potències de l'Eix}}
Les [[potències nuclears|potències]] de l'Eix eren: [[Alemanya nazi|Alemanya]], [[Regne d'Itàlia (1861–1946)|Itàlia]] i l'[[Imperi del Japó]]. Després de la victòria alemanya sobre França el juny de 1940, part del govern francès va decidir col·laborar amb els nazis, era la [[França de Vichy]]. Seguidament, els països de l'est d'Europa es van veure pressionats per Hitler perquè s'unissin a l'Eix. [[Romania durant la Segona Guerra Mundial|Romania]] ho va fer el juliol de 1940, [[Hongria]] el novembre següent i [[Bulgària]] el març de 1941. [[República Federal Socialista de Iugoslàvia|Iugoslàvia]] s'hi va unir a contracor el 25 de març de 1941 però dos dies després hi va haver un cop d'estat anti-Eix que va desencadenar l'ocupació alemanya del país. Un altre cas especial és [[Finlàndia]] que va declarar la guerra a l'URSS però no a cap altre país i durant un temps se la va considerar com a aliat de l'Eix.

No tots els [[estat|països del món]] es van implicar en la guerra. Alguns països, com [[Irlanda]], [[Portugal]], [[Suïssa]] i [[Suècia]], van aconseguir mantenir-se neutrals durant tot el conflicte. [[Espanya]] també es va declarar neutralrefJosep M. Torres i Pladellorens, ''[http://books.google.cat/books?id=2cy7aSZFsrMCprintsec=frontcoverdq=segona+guerra+mundialhl=caei=N3r5S7iHMovW-QaGw7XcCAsa=Xoi=book_resultct=resultresnum=6ved=0CEEQ6AEwBQ#v=onepageqf=false Espanya i la Segona Guerra Mundial a The Times (1939-1945)]'', pàg.36/ref però, després de les victòries contundents nazis de [[1939]] i [[1940]], quan la victòria alemanya semblava possible, va canviar el seu estat a no bel·ligerant, donant suport polític i econòmic a les potències de l'Eix i enviant la ''[[Divisió Blava]]''refSanti Cortés i Anna Catalunya, ''[http://www.lluisvives.com/servlet/SirveObras/jlv/01371852788944858540035/p0000006.htm Poesia franquista valenciana (1939-1943)]''/ref que es va integrar en la [[Wehrmacht]].ref(en castellà) Rafael Ibañez hernandez, ''[http://books.google.cat/books?id=rR2qiUIRxTMCpg=PA55dq=division+azulhl=caei=Q335S97VIoSm-AbrgfnkCAsa=Xoi=book_resultct=resultresnum=1ved=0CCoQ6AEwAA#v=onepageq=division%20azulf=false Españoles en las trincheras: La División Azul]''/ref Tot i això, [[Adolf Hitler]] mai no va poder convèncer [[Franco]] perquè entrés en el conflicte. El [[1943]], quan [[Alemanya]] va començar a acumular derrotes, Espanya va tornar a declarar-se neutral.

== Antecedents de la guerra a Europa ==
{{AP|Cronologia dels fets que van precedir a la Segona Guerra Mundial}}
Després de la [[Primera Guerra Mundial]], els països vencedors van imposar greus sancions econòmiques i polítiques als països derrotats. Entre aquests últims hi havia [[Alemanya]] que, a més de perdre gran part del seu territori, va patir una gravíssima crisi econòmica que va fer que la [[inflació]] es disparés fins a quedar totalment fora de control. Per molta gent, la derrota, les sancions i la crisi van ser com una gran humiliació per al seu país, que pocs anys abans havia estat el poderós [[Imperi Alemany]]. Això va portar a molta gent a les files dels partits radicals que donaven la culpa de tots els seus mals a grups minoritaris com els [[comunista|comunistes]] i els [[jueu]]s. Van aparèixer grups feixistes i nacionalistes com a resposta als moviments revolucionaris que començaren a estendre's per Europa i que van prendre breument el poder a Budapest i a Baviera.refMatanle, Ivor. ''History of World War II, 1939-1945'', pàg. 10. Tiger Books International, 1994. ISBN 1-85501-603-6/ref Entre aquests grups hi havia el Partit Nacional Socialista dels Treballadors Alemanys ([[NSDAP]]), més coneguts pel nom de «[[nazi]]s», liderats per [[Adolf Hitler]]. Durant la segona meitat dels anys 20 aquest grup va créixer de forma espectacular tant en popularitat com en nombre de militants. També van anar guanyant escons al [[Bundestag|Parlament Alemany]] fins que el [[30 de gener]] de [[1933]] Hitler va assumir el càrrec de [[Canceller]] d'Alemanya.

[[Fitxer:Benito Mussolini and Adolf Hitler.jpg|thumb|[[Benito Mussolini]] i [[Adolf Hitler]]]]
Hitler presidí un govern de concentració nacional, tal com havia desitjat la dreta alemanya, per bé que no esperaven que l'instrument que havia d'ésser el NSDAP es convertís en el subjecte de Poder. Al gabinet del nou govern, solament [[Hermann Göring]] i [[Wilhelm Frick]] eren ministres del NSDAP. Això no obstant, el Poder que gaudia el partit nazi era molt gran al carrer. Per consegüent, ni Hindenburg ni els socis de govern pogueren aturar la destrucció del marc institucional i democràtic de la República. D'altra banda, els partits de dretes ho veien com la consumació de la dictadura –en aquest cas civil– que tant havien desitjat; no podien preveure la nazificació i el règim totalitari que s'estava dibuixant. El tret de sortida per la retallada de drets i [[llibertat]]s fou l'[[Incendi del Reichstag]], les causes del qual encara no s'han establert. Aquest incendi fou aprofitat per desemmascarar un cop d'estat del [[KPD]], per la qual cosa fou il·legalitzat amb el [[Decret de l'Incendi del Reichstag]] de [[1933]], amb el que se suprimien els drets civils. Els dirigents comunistes començaren a ésser internats a camps de concentració,refFlorencio Jiménez Burillo, ''[http://books.google.cat/books?id=1bk0UtUFOOACpg=PA31dq=Incendi+del+Reichstag,hl=caei=Dun6S_7SD56HOImc3JUMsa=Xoi=book_resultct=resultresnum=3ved=0CDEQ6AEwAg#v=onepageq=Incendi%20del%20Reichstag%2Cf=false L'holocaust nazi]'', pàg.31/ref com [[Camp de concentració de Dachau|Dachau]], el primer que s'obrí, a prop de [[Munic]]. 

Lentament, Hitler i els nazis anaren il·legalitzant la resta de formacions polítiques, àdhuc les de la dreta. A la fi, solament el NSDAP i les seves organitzacions romangueren legals al nou sistema. Hindenburg anà signant totes les lleis i decrets que destruïen la vella república i forjaven la [[dictadura nazi]], com la [[Llei de Capacitació]], que permetia al govern l'aprovació de lleis sense la participació del parlament. A l'abril de [[1933]] signà la llei per la restauració del servei civil professional, que excloïa els [[jueu]]s de tot càrrec de l'administració de l'[[Estat]]. Igualment, Hindenburg no protestà per la purga feta dins el NSDAP el [[juny]] de [[1934]] contra els sectors d'esquerres del partit, com les [[Sturmabteilung]] d'[[Ernst Röhm]] o la facció de [[Gregor Strasser]], molts dels quals van morir en la [[Nit dels ganivets llargs]].
Entre el 1933 i el 1939, la política de Hitler va estar centrada en:
* Enduriment extrem de les lleis contra els jueus.
* Rearmament i modernització de l'exèrcit alemany.ref{{harvnb|Brody|1999|p=4}}/ref
* Reunificació de l'Imperi Alemany ([[Tercer Reich]]).

Per aconseguir aquest tercer objectiu Hitler va utilitzar una eficaç combinació d'oratòria i intimidació que va aconseguir:
* La militarització de [[Renània]] (març de [[1936]]).
* L'annexió d'[[Àustria]] (''[[Anschluss]]'') (març de [[1938]]).
* L'ocupació dels [[Sudets]] (octubre de 1938).
* Repartiment i ocupació de [[Txecoslovàquia]] (març de [[1939]]).
* Ocupació de la ciutat de [[Klaipeda|Memel]] (març de 1939).

I tot això sense ni una protesta de [[França]] i [[Gran Bretanya]] i fins i tot a vegades (annexió dels Sudets) amb el seu exprés vistiplau, i [[Adolf Hitler]] reclamava a [[Polònia]] l'ocupació de la ciutat lliure de [[Danzig]] i un corredor de terra entre [[Alemanya]] i la [[Prússia]] Oriental. Polònia s'hi va negar repetides vegades en part per por a la reacció soviètica i en part perquè pensava que això només encoratjaria Hitler a fer altres demandes. El [[23 d'agost]] de [[1939]], Alemanya i l'[[URSS]] signaren el [[Pacte Mólotov-Ribbentrop]]refEsther Rodríguez, ''[http://books.google.cat/books?id=Md2VK1eD0MwCpg=PA36dq=segona+guerra+mundialhl=caei=N3r5S7iHMovW-QaGw7XcCAsa=Xoi=book_resultct=resultresnum=2ved=0CC0Q6AEwAQ#v=onepageq=segona%20guerra%20mundialf=false El Maquis]'', pàg.36/ref que, a més de ser un tractat de no-agressió entre els dos països, tenia unes clàusules secretes entre les quals s'acordava el repartiment l'est europeu en dues zones d'influència, una per cada una de les dues potències. Adolf Hitler, en virtut d'aquest acord, va decidir envair Polònia, convençut que ni França ni Gran Bretanya reaccionarien, pels seus èxits anteriors.

== Antecedents de la guerra a Àsia ==
=== Comunisme i el Kuomintang a Xina ===
El 1911 es va produir una rebel·lió a Pequín al capdavant de la qual estava el [[Kuomintang]]ref(en anglès) Diversos autors, ''[http://books.google.cat/books?id=Fxs3ROaIhPMCpg=PA68dq=kuomintang+1912hl=caei=Na78S4S3N4fR4gaViK2lAgsa=Xoi=book_resultct=resultresnum=3ved=0CDEQ6AEwAg#v=onepageq=kuomintang%201912f=false The Cambridge history of China: Republican China, 1912-1949]'', pàg.68/ref de [[Sun Yat-sen]] que va proclamar la república aprofitant la mort de l'emperadriu. Aquesta república, però, va viure un breu període, ja que va ser substituïda per una dictadura militar centralitzada que estava en mans de [[Yuan Shikai]]. A la mort del dictador, 1916, la [[Xina]] es va fragmentar en dominis de senyors de la guerra que rivalitzaren entre si. Aquest fet, coincideix amb la [[Primera Guerra Mundial]], on la Xina passarà per una època de gran inestabilitat i d'expansió del nacionalisme.

El 1923 el Kuomintang, aliat amb el [[Partit Comunista Xinès]],ref(en castellà) Armanda Rodríguez Fierro ''[http://books.google.cat/books?id=s-dBRDPrHMcCpg=PA71dq=partit+comunista+xin%C3%A8s+1922hl=caei=la38S5reBY274gbEhrS9Agsa=Xoi=book_resultct=resultresnum=2ved=0CC8Q6AEwAQ#v=onepageqf=false La Revolución rusa y el desarrollo de la URSS]'', pàg.71/ref durà a terme un procés de creació d'un nou estat xinés i proclamarà la República amb la intenció d'unificar el país. El Kuomintang tenia com a objectiu acabar amb l'hegemonia dels senyors de la guerra i, per aconseguir-ho, es va aliar amb la burgesia i amb la classe obrera per tal de dur a terme la industrialització del país i una reforma social. El Partit Comunista Xinès, per la seva banda, defensava l'emancipació de la Xina com a colònia occidental a través d'una propaganda anti-imperialista.

A la mort de Sun Yat Sen (1925) el Kuomintang escull com a successor a [[Chiang Kai-shek]], que imposarà un retorn als plantejaments ideològics xinesos neoconfucionistes. En aquest context, el 1927, el dirigent xinès du a terme un extermini de comunistes a [[Shangai]], trencant l'aliança amb els republicans per tal d'acostar-se als Estats Units. Enfront aquesta situació, els líders comunistes s'hagueren de refugiar a la Xina Oriental, on proclamaren la República de Ruijin el 1931 sota el comandament de [[Mao Zedong]].

[[File:LaLargaMarcha19341935.svg|thumb|La Llarga Marxa 1934-1935]]

Dos anys després de la creació de la República de Ruijin, aquesta és atacada pel Kuomintang, fet que obliga als comunistes a refugiar-se cap a l'interior de la Xina en la [[Llarga Marxa]], permetent que el 1936 es reorganitzaren sota el lideratge de Mao Zedong.

Amb el suport dels Estats Units, el 1937, el Kuomintang proclama la República de Naikin que té com a objectiu competir amb el [[Japó]] a escala econòmica, fet que es veurà frenat davant l'esclat de la Segona Guerra Mundial i la invasió de la Xina per part dels nipons. Enfront aquesta situació el Kuomintang va cercar el suport dels comunistes, creant una aliança inestable. Aquesta aliança va perdurar únicament durant el període d'invasió dels japonesos, i un cop acabada la Segona Guerra Mundial, el 1945, esclata la [[Guerra civil xinesa]]

=== Militarisme japonès ===
Per part de l'[[Imperi del Japó]] aquest va posar en pràctica durant el [[segle XIX]] una política expansionista com a resposta a la crisi econòmica de la dècada dels 1930 i per tal d'abastir-se de matèries primeres i de tenir un mercat ampli per a les exportacions. Es va donar un procés de modernització que va portar al país a ser la major potència industrial de l'[[Extrem Orient]] però alhora va haver-hi discordances entre els costums i aquesta modernitat. 

Per dur a terme aquesta política expansionista trobem un fort sistema militar i el desenvolupament d'una gran indústria armamentística, que apropà l'Imperi a l'alemanya de Hitler i reforçà el compromís en el [[Pacte Anti-Komintern]] contra l'amenaça de la [[III Internacional]]. [[File:Anti-Comintern Pact signing 1936.jpg|thumb|L'embaixador japonès a Alemanya i el canceller alemany signant el pacte Anti-Komintern al 1936]]
Entre 1904 i 1905 es va lliurar la [[guerra russojaponesa]],refManuela Alcover, ''[http://books.google.cat/books?id=qdUOtqA1OdUCpg=PA181dq=Guerra+russojaponesahl=caei=p_v9S9OhIcz84Ab_r53UDQsa=Xoi=book_resultct=resultresnum=1ved=0CCcQ6AEwAA#v=onepageq=Guerra%20russojaponesaf=false La guerra russojaponesa i Joan Alcover]''/ref que va guanyar el Japó, mostrant així el poder imperial a l'exterior. I el 1910 van ocupar [[Corea (península)|Corea]], que passà a ser una colònia.

Seguint la línia expansionista, els líders militars ocuparen el 1931 la Manxúria interior, a la Xina, creant l'estat satèl·lit de [[Manxukuo]],ref name=Mukden{{harvnb|Smith|2004|p=28}}/ref el 1932. Aquesta conquesta va portar al Japó a ser expulsat de la [[Societat de Nacions]] l'any següent. El 1937 es va donar la [[Segona Guerra Sinojaponesa]], en la qual el Japó ocupà el nord de la [[Xina]] aprofitant la feblesa política per la [[Guerra civil xinesa]] (1927-1950).

Des de l'any 1934 el Japó va mostrar les ambicions de crear una gran força naval, cosa que constituïa un preludi a l'expansió japonesa i la posterior [[ Guerra del Pacífic]] (1937-1945) contra els [[Estats Units d'Amèrica]].

== Desenvolupament de la guerra ==
=== 1939: Inici de la guerra a Europa ===
[[Fitxer:Second world war europe animation small.gif|300px|thumb|Evolució territorial d'Europa durant els anys de la guerra. br / En '''verd''' la [[Unió Soviètica]] fins a [[1941]]. br / En '''vermell''' les [[Aliats de la Segona Guerra Mundial|potències aliades]] i la [[Unió Soviètica]] a partir de [[1941]].br / En '''blau''' les [[Potències de l'Eix|potències de l'eix]].br / En '''gris''' territoris neutrals.]]
==== Invasió de Polònia ====
{{principal|Campanya de Polònia|Invasió soviètica de Polònia (1939)}}
La guerra va començar la matinada de l'[[1 de setembre]] de [[1939]] quan [[Alemanya]] va envair [[Polònia]]refJosep M. Torres i Pladellorens, ''[http://books.google.cat/books?id=2cy7aSZFsrMCprintsec=frontcoverdq=segona+guerra+mundialhl=caei=N3r5S7iHMovW-QaGw7XcCAsa=Xoi=book_resultct=resultresnum=6ved=0CEEQ6AEwBQ#v=onepageqf=false Espanya i la Segona Guerra Mundial a The Times (1939-1945)]'', pàg.25/ref utilitzant un incident fronterer fictici planejat, per l'obtenció el control sobre la ciutat lliure de [[Danzig]] i un corredor de terra entre aquesta ciutat i Alemanya. El [[3 de setembre|dia 3]], [[Gran Bretanya]] i [[França]] van declarar la guerra a Alemanya però, excepte algunes escaramusses en la frontera franco-alemanya, cap dels dos països va emprendre cap acció militar.

L'exèrcit alemany va posar en pràctica la [[Blitzkrieg]] (''guerra llampec'') que consistia a encerclar les posicions defensives mentre altres tropes continuaven avançant per ocupar les ciutats i els punts estratègics. Les tropes encerclades podien resistir durant un temps però, aïllades de la resta de l'exèrcit, tard o d'hora acabaven per rendir-se. L'exèrcit alemany, amb el suport dels bombardeigs de la ''[[Luftwaffe]]'', va superar fàcilment les defenses poloneses i el [[8 de setembre]] ja havia arribat als afores de la capital, [[Varsòvia]]. 

El dia [[17 de setembre]], l'exèrcit soviètic [[Invasió soviètica de Polònia (1939)|va envair Polònia]] des de l'est amb el pretext de protegir la població bielorussa i ucraïnesa de la zona afirmant que l'estat polonès havia desaparegut.ref(en francès) Pierre Bühler, ''[http://books.google.cat/books?id=ms7kavwVwbICprintsec=frontcoverdq=Histoire+de+la+Pologne+communiste:+autopsie+d%27une+imposturesource=blots=LwXCfTsSp1sig=X3gltLDickxH8siiba3mnKboTYshl=caei=NTcCTL7-Csy14Qa7zdnLDgsa=Xoi=book_resultct=resultresnum=1ved=0CBQQ6AEwAA#v=onepageqf=false Histoire de la Pologne communiste: autopsie d'une imposture]'', pàg.30/ref En realitat, la repartició de Polònia entre Alemanya i la Unió Soviètica ja havia estat prèviament acordada en el [[Pacte Mólotov-Ribbentrop]] d'agost de 1939. Varsòvia va caure el [[27 de setembre]] i les últimes tropes poloneses van rendir-se el [[6 d'octubre]].

==== Guerra de Broma ====
{{principal|Guerra de Broma}}
Després de la caiguda de Polònia i durant tot l'hivern de [[1939]]-[[1940]], Gran Bretanya, França i els altres països aliats van continuar en guerra amb Alemanya però no es van registrar combats importants en el front, en el període conegut com a Guerra de Broma.
 
==== Batalla de l'Atlàntic ====
{{principal|Batalla de l'Atlàntic (1939-1945)}}
[[Fitxer:HMS Birmingham convoy.jpg|250px|thumb|Durant la [[Batalla de l'Atlàntic (1939-1945)|Batalla de l'Atlàntic]] els vaixells mercants aliats es desplaçaven en [[comboi]]s com el de la imatge per reduir les pèrdues causades pels [[U-Boot]]s alemanys.]]
Mentrestant, a l'[[Oceà Atlàntic|Atlàntic]] Nord, la [[Kriegsmarine]] (l'armada alemanya) va iniciar les operacions contra tot tipus de vaixells aliats. Especialment efectius van ser els atacs dels submarins alemanys (anomenats [[U-Boot]]s). Les operacions navals a l'Atlàntic, que més tard es van estendre també al [[Mediterrani]]. La batalla de l'Atlàntic va ser la campanya militar permanent més llarga de la Segona Guerra Mundial:refBlair, Clay (1996). ''Hitler's U-Boat War: The Hunters 1939-1942'' Cassel  Co. 1996. ISBN 0-304-35260-8, pàg. xiii/refrefWoodman, Richard (2004). ''The Real Cruel Sea'', p 1/ref des de 1939 fins a la derrota d'Alemanya l'any 1945, tot i que el període més intens de combats va durar des de mitjans de 1940 fins a finals de [[1943]].

==== Guerra d'Hivern ====
{{principal|Guerra d'Hivern|Front Oriental de la Segona Guerra Mundial}}
El [[30 de novembre]] de [[1939]], la [[Unió Soviètica]] va atacar [[Finlàndia]] amb la intenció d'envair-la. Inicialment, l'exèrcit finès va resistir molt bé l'embat soviètic; va ser capaç de resistir la invasió soviètica molt més temps del que els soviètics esperaven.refRies, Tomas (1988). ''Cold Will: The Defense of Finland'', 1ª edició, Londres: Brassey's Defence Publishers. ISBN 0-08-033592-6./ref{{rp|79-80}} Però els russos es van imposar a còpia d'homes i el març de [[1940]] els finesos es van veure forçats a demanar un armistici. La Unió Soviètica va obtenir importants concessions: Finlàndia va cedir l'11% del territori i el 30% dels actius econòmics.refEdwards, Robert (2006). ''White Death: Russia's War on Finland 1939–40''. Londres: Weidenfeld  Nicolson, pàg. 18. ISBN 978-0-297-84630-7./ref Però la capacitat operativa del seu exèrcit va ser posada en dubte per les dificultats que va tenir per obtenir tan sols una victòria relativa. Això va acabar de convèncer a Hitler que la invasió de la Unió Soviètica era possible.

=== 1940: La guerra s'estén ===
==== Invasió de Noruega i Dinamarca ====
{{principal|Operació Weserübung}}
[[Fitxer:Weserübung.png|150px|thumb|Ports [[Noruega|noruecs]] on van desembarcar les tropes alemanyes.]]
El [[9 d'abril]] de [[1940]] l'exèrcit alemany va iniciar la invasió de [[Noruega]] i [[Dinamarca]]. En part, per assegurar-se el subministrament de [[ferro]] de les mines [[Suècia|sueques]], del que [[Alemanya]] depenia per al seu esforç de guerra i que era transportat a través del port noruec de [[Narvik]]. Tanmateix, també per impedir una possible ocupació aliada de Noruega i al mateix temps evitar el bloqueig dels ports alemanys decretat per [[Gran Bretanya]] des de la declaració de guerra el setembre passat. Dinamarca no tenia cap valor estratègic però els ports danesos donaven un fàcil accés als ports noruecs i, a més, en ser un país veí calia tenir-lo controlat d'alguna manera.

[[Dinamarca]] es va rendir quasi immediatament. El govern danès sabia perfectament que no podia fer res contra l'exèrcit alemany i va voler evitar un vessament inútil de sang. A causa d'aquesta poca resistència, l'ocupació alemanya va ser lleugera comparada amb la d'altres països ocupats. Les institucions daneses van poder conservar gran part de la seva autonomia i es va postposar la deportació de la població jueva. Aquesta actitud permissiva es va acabar l'agost de [[1943]]. Les derrotes alemanyes a [[Batalla de Stalingrad|Stalingrad]] i [[Batalla d'El Alamein|El Alamein]] havien provocat creixents disturbis i manifestacions antialemanyes que, segons els [[nazi]]s, el govern danès no va castigar amb la suficient duresa.

L'ocupació de [[Noruega]] va ser més complicada. Les tropes alemanyes van poder ocupar els ports en només tres dies però l'exèrcit noruec es va replegar a les valls de l'interior del país, molt muntanyós, i allà es va preparar per oferir resistència. A més, [[Gran Bretanya]] i [[França]] van enviar algunes divisions per ajudar els noruecs. Tanmateix, la situació de les tropes aliades es va anar tornant cada dia més crítica i el [[28 d'abril]] els britànics van decidir retirar-se del sud de Noruega. Només al nord, al port de [[Narvik]], la guarnició alemanya, aïllada de la resta de l'exèrcit, va poder ser derrotada, i el port ocupat el [[28 de maig]]. Tanmateix, llavors, la invasió alemanya dels [[Països Baixos]] i [[Bèlgica]] havia canviat les prioritats defensives de britànics i francesos. El [[8 de juny]], després de destruir les instal·lacions portuàries, les tropes aliades van ser evacuades del nord de Noruega. Finalment, el [[10 de juny]] Noruega es va rendir incondicionalment.

==== Batalla de França ====
{{principal|Batalla de França}}
Poc després d'haver finalitzat la invasió de [[Polònia]], els [[nazi]]s ja van començar a preparar l'atac contra [[França]]. Això implicava no només envair França sinó també [[Batalla de Bèlgica|Bèlgica]], [[Països Baixos]] i [[Luxemburg]] que eren països neutrals. El pla consistia a concentrar el principal atac alemany contra la regió boscosa de les [[regió de les Ardenes|Ardenes]], entre Bèlgica i Luxemburg, una zona que els aliats consideraven impenetrable pels tancs i que per això mateix estava pobrament defensada.

Finalment, la invasió va començar el [[10 de maig]] de [[1940]]. L'atac va sortir tal com Hitler havia previst. L'avanç dels tancs alemanys a través de les [[regió de les Ardenes|Ardenes]] no va ser descobert i el dia 12 les tropes nazis van arribar al riu [[Mosa]], a l'altura de [[Sedan (Ardenes)|Sedan]], on va tenir lloc una batalla crucial. El dia 13 els alemanys ja havien creuat el riu. Seguidament, van avançar ràpidament a través del nord de [[França]] en direcció al [[Canal de la Mànega]], arribant a la costa el dia 20. Aquesta maniobra va deixar una gran part de l'exèrcit aliat encerclat dins de [[Bèlgica]]. Els [[nazi]]s van fer retrocedir les tropes aliades fins a [[Dunkerque]] i els aliats van veure que seria necessària una evacuació a gran escala. Entre el [[26 de maig]] i el [[3 de juny]], 338.226 soldats aliats van ser evacuats de la costa francesa.
 
El [[5 de juny]], l'exèrcit alemany va girar cap a [[França]]; llavors l'avanç alemany ja era imparable. Veient que la derrota de França estava pròxima i no volent desaprofitar l'ocasió, la [[Itàlia]] de [[Benito Mussolini|Mussolini]] va declarar la guerra a França el dia [[10 de juny]]. El dia 14 els nazis van entrar a [[París]], que havia estat declarada [[ciutat oberta]]. Mentrestant, els tancs alemanys avançaven, gairebé sense oposició, al llarg i ample de França. El [[22 de juny]] França i [[Alemanya]] van signar un [[armistici]] segons el qual l'exèrcit alemany ocuparia tot el nord de França i tota la costa atlàntica fins a la frontera espanyola, però al sud es mantindria un govern col·laboracionista francès. Així, a partir de llavors i fins al [[1944]], França va tenir dos governs: un, col·laborant amb els nazis, amb capital a [[Vichy]] i dirigit pel mariscal [[Philippe Pétain]] es va anomenar la [[França de Vichy]]; l'altre, en el bàndol aliat, operant des de l'exili a [[Gran Bretanya]] i dirigit pel general [[Charles de Gaulle]] es va anomenar la [[França Lliure]].

==== Annexions soviètiques ====
[[Fitxer:Second world war europe 1940 map de.png|250px|thumb|El mapa d'[[Europa]] després de les invasions alemanyes i les annexions soviètiques de [[1940]].]]
A conseqüència del [[Pacte Mólotov-Ribbentrop]], el juny de 1940 la Unió Soviètica va ocupar [[Estònia]], [[Letònia]] i [[Lituània]] i es va annexar les regions [[Romania|romaneses]] de [[Bessaràbia]] i [[Bucovina|Bucovina del Nord]].

==== Batalla d'Anglaterra ====
{{principal|Batalla d'Anglaterra}}
Després de la invasió de [[França]], [[Adolf Hitler|Hitler]] va pensar que potser [[Gran Bretanya]] es rendiria, però el primer ministre britànic [[Winston Churchill]] va decidir continuar lluitant fins al final. Per tant, els nazis van preparar un pla per la invasió de l'illa. Tanmateix, per què aquest pla tingués probabilitats d'èxit primer s'havia d'aconseguir superioritat aèria sobre el cel britànic. Així va començar la [[Batalla d'Anglaterra]] que no es va lliurar a terra sinó a l'aire.

La fase principal de la batalla va tenir lloc durant el mes d'agost de [[1940]]. Els nazis esperaven aconseguir la victòria ràpidament i començar la invasió abans que acabés l'estiu. Els principals atacs anaven dirigits contra els aeròdroms de la [[Royal Air Force|RAF]] i contra les estacions de [[radar]]. Tanmateix, els pilots britànics, a pesar d'estar en inferioritat numèrica, van oposar més resistència de l'esperada. Després d'unes quantes setmanes i de veure que no s'aconseguia un resultat clar, els nazis van decidir canviar d'estratègia i van començar a bombardejar [[Londres]]. Amb això esperaven atreure molts avions britànics i així poder destruir-los, però va tenir l'efecte contrari i va donar un respir a la RAF que va poder recuperar-se de les pèrdues de les últimes setmanes. Finalment, el [[17 de setembre]], [[Adolf Hitler|Hitler]] va ajornar la invasió de [[Gran Bretanya]] (en teoria fins a l'any següent, però en realitat ja no es va tornar a preparar mai més).

==== Invasió italiana d'Egipte ====
{{principal|Campanya del nord d'Àfrica}}
El [[13 de setembre]] de [[1940]], forces italianes van envair [[Egipte]] des de les seves bases a [[Líbia]]. En aquella època, Egipte era colònia britànica i Líbia colònia italiana. Els italians van ocupar una petita regió a l'oest del país i van establir posicions defensives a [[Sidi Barrani]]. El [[9 de desembre]], els britànics van contraatacar llançant l'[[Operació Compass]] que va fer retrocedir als italians fins a [[El Agheila]] (Líbia). Durant l'operació, es van capturar un gran nombre de presoners italians.

==== Invasió italiana de Grècia ====
{{principal|Campanya dels Balcans}}
El [[28 d'octubre]] de [[1940]], [[Itàlia]] va declarar la guerra a [[Grècia]], atacant-la des de les seves bases a [[Albània]]. Tanmateix, l'exèrcit grec, no tan sols va resistir l'ofensiva, sinó que va fer retrocedir els italians i va capturar algunes ciutats del sud d'Albània. Durant l'hivern, el conflicte va arribar a un punt mort. La victòria grega va significar la primera derrota per a un país de l'Eix i va demostrar que la victòria aliada era possible.

=== 1941: La guerra esdevé global ===
==== Campanya del nord d'Àfrica ====
{{principal|Campanya del nord d'Àfrica}}
La derrota de l'exèrcit italià va forçar [[Adolf Hitler|Hitler]] a enviar reforços al nord d'Àfrica per tal d'evitar un col·lapse total dels italians. Durant el mes de febrer de [[1941]], les primeres unitats del que més endavant seria conegut com a ''[[Afrika Korps]]'', sota el comandament del general [[Erwin Rommel]], van arribar a [[Líbia]]. Inicialment, Rommel només tenia ordres de mantenir la posició contra possibles atacs aliats, però veient que trobava poca resistència va començar una ofensiva improvisada que va fer retirar als britànics fins a la frontera amb [[Egipte]]. Després de diversos contraatacs fallits, el [[18 de novembre]] de [[1941]] els britànics van llançar l'[[Operació Crusader]] que va resultar ser tot un èxit i, abans d'acabar l'any, es va reconquerir tot el territori perdut durant la primavera passada fins a [[El Agheila]].

==== Campanya dels Balcans ====
{{principal|Campanya dels Balcans}}
Abans d'iniciar la invasió de la Unió Soviètica, Hitler va considerar que era de vital importància tenir controlat el flanc meridional, posant punt final al conflicte entre [[Itàlia]] i [[Grècia]]. Durant l'hivern de 1940-41, Hitler va convèncer als governs d'[[Hongria]], [[Romania]], [[Bulgària]] i [[Regne dels Serbis, Croats i Eslovens|Iugoslàvia]] perquè s'unissin a les forces de l'Eix. Tanmateix, el [[27 de març]] de [[1941]] un cop d'estat anti-Eix a Iugoslàvia va obligar a canviar els plans d'invasió de Grècia per incloure-hi també a Iugoslàvia.

El [[6 d'abril]] de [[1941]], tropes alemanyes, italianes i hongareses van començar la invasió simultània de Iugoslàvia i Grècia. Els britànics van donar suport a Grècia i fins i tot van enviar tropes al país. Tanmateix, l'avanç alemany va ser molt ràpid i la resistència iugoslava escassa. La capital, [[Belgrad]], va caure el dia 12 i la rendició del país va arribar el dia 17. A Grècia, les coses van succeir de forma igualment ràpida i a la fi del mes Grècia estava ja sota control nazi. En un primer moment, els britànics es van retirar a [[Creta]]. Tanmateix, davant la superioritat aèria de la ''[[Luftwaffe]]'', la [[Royal Air Force|RAF]] britànica va decidir traslladar avions i personal a [[Egipte]], intentant salvar vides i aparells per futures batalles. El [[20 de maig]] els alemanys van iniciar la [[Batalla de Creta|invasió de Creta]] que va quedar totalment ocupada el dia [[1 de juny]] de 1941.

Encara que la victòria nazi va ser ràpida i contundent, la campanya dels [[Balcans]] va aconseguir retardar cinc setmanes l'inici de l'[[Operació Barbarroja]]. Un temps important que va obligar als alemanys a combatre en ple hivern durant els punts clau de l'atac contra la [[Unió Soviètica]].

==== Invasió de la Unió Soviètica ====
{{AP|Front Oriental de la Segona Guerra Mundial|Operació Barbarroja|Guerra de Continuació}} 

[[Fitxer:Eastern Front 1941-06 to 1941-12.png|250px|thumb|Avanç alemany en el Front Oriental entre el [[22 de juny]] i el [[5 de desembre]] de [[1941]].]]
La matinada del [[22 de juny]] de [[1941]] començà l'[[Operació Barbarroja]], la invasió alemanya de la [[Unió Soviètica]]. Va ser un atac per sorpresa, ja que fins a la data, Alemanya i la Unió Soviètica eren aliats segons el [[Pacte Mólotov-Ribbentrop]] d'agost de [[1939]]. L'ofensiva estava organitzada en tres grans fronts: un, al nord en direcció a [[Leningrad]]; el segon, al centre en direcció a [[Moscou]]; i el tercer, més al sud en direcció a la regió industrial del [[Donets]] i els camps petrolífers del [[Caucas]]. L'objectiu de [[Adolf Hitler|Hitler]] era encerclar i derrotar ràpidament a l'exèrcit soviètic a les planes de [[Bielorússia]] i [[Ucraïna]] per després ocupar tota la part europea de la [[Unió Soviètica]] fins a la línia [[Arkhànguelsk]]-[[Urals]]-[[Volga]]-[[Àstrakhan]], des de l'[[Oceà Àrtic|Àrtic]] fins al [[Mar Caspi]]. Amb aquest objectiu, els alemanys havien concentrat prop de 140 [[divisió (militar)|divisions]] que incloïen 3.200.000 d'homes, 625.000 cavalls, 7.100 peces d'artilleria, 3.300 tancs i 2770 avions. Els aliats d'Alemanya: [[Regne d'Itàlia (1861-1946)|Itàlia]], [[Hongria]], [[Romania durant la Segona Guerra Mundial|Romania]] i [[Bulgària]] també aportaven unes quantes divisions cadascun. L'[[Exèrcit Roig]] disposava de 134 divisions, 2.500.000 d'homes, 24.000 tancs i 8.000 avions. Va ser, sens dubte, l'operació militar més gran de la història.

Les primeres setmanes l'avanç alemany va ser ràpid i efectiu. Al nord, els estats bàltics van ser ocupats i el [[8 de setembre]] va començar el setge de [[Leningrad]], que duraria fins al gener de [[1944]]. Al centre, l'ofensiva va capturar la totalitat de [[Bielorússia]] i va arribar fins a [[Smolensk]], capturada el [[16 de juliol]]. Al sud, l'avanç a través d'[[Ucraïna]] va ser una mica més lent de l'esperat. Això va fer que [[Adolf Hitler|Hitler]] ordenés una parada a l'ofensiva del front central per proporcionar ajuda al del sud. La majoria de generals alemanys no van estar d'acord amb aquesta decisió, ja que consideraven [[Moscou]] l'objectiu prioritari. Finalment, després de la caiguda de [[Kíev]], el [[19 de setembre]], es va donar l'ordre de continuar cap a Moscou ([[Operació Tifó]]). Tanmateix, llavors, va començar el mal temps al front oriental, les pluges primer i la neu i el fred després van alentir l'avanç alemany, que a més es va trobar una creixent resistència de l'exèrcit soviètic a mesura que s'acostava a la capital. Els alemanys van poder arribar fins a les portes de la ciutat (a només 30 quilòmetres del [[Kremlin]]) però no més enllà. El [[5 de desembre]], Hitler va ordenar una parada general de l'ofensiva, en espera de poder continuar-la a la primavera següent.

==== Atac a Pearl Harbor ====
{{principal|Atac a Pearl Harbor}}
[[Fitxer:USSArizona PearlHarbor.jpg|250px|thumb|Les restes mig enfonsades del cuirassat ''USS Arizona'' després de ser bombardejat.]]
Durant el matí del [[7 de desembre]] de [[1941]], avions [[Japó|japonesos]] procedents de [[portaavions]] van atacar la base naval [[Estats Units|nord-americana]] de [[Pearl Harbor]], a l'illa [[Oahu]] de [[Hawaii]]. Els americans van ser agafats completament per sorpresa i van patir prop de 2.400 baixes. Vuit [[cuirassat]]s i altres vaixells menors van ser enfonsats o danyats severament. Tanmateix, els portaavions americans, que aquell dia no estaven al port, els dipòsits de combustible i les instal·lacions de reparació de vaixells van escapar a l'atac.

El mateix dia 7, el [[Japó]] (en aquell temps, [[Imperi Japonès]]) va declarar la guerra als [[Estats Units]] i al [[Regne Unit]], declaració que va ser resposta l'endemà mateix per americans, britànics i també [[Austràlia|australians]]. El dia [[11 de desembre]], [[Alemanya]] va declarar la guerra als EUA, tot i que segons el [[Pacte Tripartit]] de [[1940]] no hi estava obligada. A partir de llavors, la guerra que fins a aquell moment s'havia limitat a [[Europa]] i a [[Àfrica]], es va estendre també a l'[[Àsia]] i al [[Pacífic]] convertint-se en una verdadera guerra mundial.

==== Expansió japonesa ====
{{principal|Guerra del Pacífic}}
De forma simultània a l'atac a Pearl Harbor, els japonesos van començar la invasió de les colònies britàniques de [[Hong Kong]] i [[Malàisia]], de la colònia [[Països Baixos|holandesa]] de les [[Índies Orientals Holandeses|Índies Orientals]] (que es correspon, aproximadament, amb l'actual [[Indonèsia]]) i de les possessions americanes de les [[Filipines]] i de les illes de l'[[Oceà Pacífic]] com [[Guam]] i [[Illes Wake|Wake]].

=== 1942: Punt mort ===
==== Campanya del nord d'Àfrica ====
{{principal|Campanya del nord d'Àfrica|Segona Batalla d'El Alamein|Operació Torxa}}
[[Fitxer:Advance of the Panzerjager-Abteilung 39-AC1942.jpg|right|250px|thumb|Columna de vehicles de l'''[[Afrika Korps]]'' desplaçant-se pel desert, [[1942]].]]
Després d'haver-se hagut de retirar com a conseqüència de l'[[Operació Crusader]], semblava que nowikil'/nowiki''[[Afrika Korps]]'' havia quedat definitivament derrotat, però certs conflictes que estaven tenint lloc al [[Pròxim Orient]] havien obligat als britànics a retirar tropes del [[Àfrica del Nord|nord d'Àfrica]], mentrestant, les forces de l'Eix havien rebut nous subministraments des de [[Trípoli (Líbia)|Trípoli]]. [[Erwin Rommel|Rommel]] es va adonar de seguida del canvi de situació i el [[21 de gener]] de [[1942]] va llançar la seva segona ofensiva. Els alemanys van fer retrocedir als aliats fins a [[Gazala]], on l'avanç va ser temporalment aturat, però després de la [[Batalla de Gazala]], que els alemanys van guanyar, van continuar avançant cap a [[Egipte]], travessant la frontera fins a ser aturats, definitivament, a la [[Primera Batalla d'El Alamein|Batalla d'Alam Halfa]] ([[1 de juliol|1]] - [[27 de juliol]]). A pesar d'haver pogut parar l'avanç alemany, els aliats es van veure a prop del desastre i van començar a enviar tropes, tancs i tota mena de subministraments. També es va designar un nou comandant del [[8è Exèrcit (Regne Unit)|8è exèrcit britànic]], el general [[Bernard Montgomery]]. Arribat l'octubre, la superioritat numèrica aliada ja era aixafant. Entre el [[23 d'octubre]] i el [[4 de novembre]] de [[1942]] va tenir lloc la [[Batalla d'El Alamein]] que va tenir com a resultat una completa i decisiva victòria aliada. El poc que quedava de l'''Afrika Korps'' va haver de fugir cap a [[Líbia]], perseguit de prop pels aliats.

El [[8 de novembre]] va començar l'[[Operació Torxa]]: una combinació de forces americanes i britàniques va desembarcar al [[Marroc]] i a [[Algèria]], en aquella època, colònies franceses sota el [[Govern de Vichy]]. Amb això s'esperava poder atacar als alemanys per la rereguarda i acabar ràpidament la campanya al nord d'Àfrica. A pesar d'una breu resistència inicial, el dia [[11 de novembre|11]] el govern colonial francès va passar-se al bàndol aliat. La reacció dels alemanys va ser ocupar [[Tunísia]], també colònia francesa. A finals de novembre, perseguits des de [[Líbia]] i pressionats des d'Algèria, semblava que la resistència alemanya estava a punt de col·lapsar, però durant el mes de desembre els alemanys van contraatacar i van aconseguir fer-se forts a Tunísia, durant un temps.

==== Front Oriental ====
{{principal|Batalla de Stalingrad|Front Oriental de la Segona Guerra Mundial}}

Durant l'hivern de [[1941]]-[[1942|42]], els [[Unió Soviètica|soviètics]] van poder recuperar una mica de terreny al voltant de [[Moscou]],Després de la rendició del 6è exèrcit alemany a [[Stalingrad]] el [[2 de febrer]] de [[1943]], l'[[Exèrcit Roig]] va llançar vuit ofensives durant l'hivern. Moltes estaven concentrades al llarg de la conca del Don prop de [[Stalingrad]]. Aquests atacs van resultar victòries inicials, fins que les forces Alemanyes van ser capaces de prendre avantatge sobre l'extensió i afeblida condició de l'[[Exèrcit Roig]], i llançar un contraatac per recapturar la ciutat de [[Khàrkiv]] i àrees circumdants. Aquesta seria l'última victòria estratègica important dels alemanys a la Segona Guerra Mundial.
[[Batalla de Stalingrad|atac contra Stalingrad]]. [[Ióssif Stalin|Stalin]] va ordenar que la ciutat fos defensada a qualsevol preu i així va començar un setge que tindria importants conseqüències per al desenvolupament de la guerra. De carrer en carrer, durant 3 mesos, els alemanys van anar reduint el perímetre defensiu soviètic. Tanmateix, el [[19 de novembre]], en el moment en què la batalla estava en el seu punt àlgid, els soviètics van llançar un contraatac en forma de pinça ([[Operació Urà]]) que va deixar el [[Sisè Exèrcit Alemany|6è exèrcit alemany]] encerclat dins la ciutat. [[Adolf Hitler|Hitler]] no va permetre que les seves tropes intentessin escapar del cercle, ja que això implicava abandonar la ciutat ja ocupada, i els soviètics van resistir tots els intents de trencar el setge des de fora. Durant mesos, els alemanys van enviar subministraments al 6è Exèrcit per aire, però només podien proporcionar-los una sisena part de les quantitats d'aliments i municions necessàries, i cap al final de l'any la situació dels assetjats era desesperada.

Les pluges de primavera van impedir les operacions en la [[Unió Soviètica]], però tots dos costats van fer servir aquest temps per preparar-se per la inevitable batalla que arribaria a l'estiu. La data del començament de l'ofensiva s'havia mogut repetidament, pel fet que retards en la seva preparació havien forçat els alemanys a posposar l'atac. El [[4 de juliol]], la [[Wehrmacht]], després de reunir la concentració de poder de foc més gran de tota la Segona Guerra Mundial, va llançar la seva ofensiva contra la Unió Soviètica en el sortint de Kursk. Els soviètics coneixien les seves intencions, i es van afanyar a defensar el sortint amb un sistema enorme de defenses en el terreny. Els alemanys van atacar a la vegada des del nord i el sud del sortint, tallaren el sortint i atrapar a 60 divisions Soviètiques.

L'ofensiva Alemanya en el sector Nord va ser avortada quan van aconseguir realitzar molt pocs progressos a través de les defenses Soviètiques, però en el sector Sud hi va haver veritable perill de produir-se una penetració Alemanya. Els soviètics van portar llavors les seves reserves per a contenir l'empenta alemanya en el sector Sud, i la consegüent [[Batalla de Kursk]], va arribar a ser la batalla de tancs més gran de la guerra, a prop de la ciutat de [[Prokhorovka]]. Els alemanys ja no tenien reserves de consideració, havent esgotat les seves forces cuirassades, no van poder respondre a la contraofensiva soviètica que els va llançar de tornada a les seves posicions de partida.

[[Fitxer:Orel43.jpg|thumb|Tropes soviètiques segueixen un [[tanc]] [[T-34]] durant la decisiva [[batalla de Kursk]], on els alemanys perdrien la iniciativa per la resta de la guerra.]]

Els soviètics van capturar [[Jarkov]] després de la seva victòria a [[Kursk]], i amb l'amenaça de les pluges de la tardor, [[Hitler]] va estar d'acord en una retirada general a la línia del [[Dnièper]] a l'agost. A finals de setembre, els alemanys van trobar la línia del [[Dnièper]] impossible de sostenir quan van créixer els caps de pont soviètics. Ciutats importants del Dnièper van començar a caure, sent la primera [[Zaporozhye]], seguida per [[Dnipropetrovsk]]. A principis de novembre els soviètics van penetrar a través dels seus caps de pont a banda i banda de [[Kíev]] i reconquistaren la capital ucraïnesa. El 1r Front Ucraïnès va atacar a [[Korosten]] la nit de Nadal, i l'avanç soviètic va continuar al llarg de la línia del ferrocarril fins que es va assolir la frontera poloneso-soviètica de 1939.

Els soviètics van llançar la seva ofensiva d'hivern el gener de [[1944]], al sector nord i van alliberar el brutal setge de Leningrad. Els alemanys van fer una retirada ordenada des de l'àrea de Leningrad a una línia més curta, basada en els llacs del sud. Per març els soviètics van colpejar a Romania des d'Ucraïna. Les forces soviètiques van envoltar al 1r [[Exèrcit Panzer]], al nord del riu Nistru. Els alemanys van escapar de la borsa a l'abril, salvant a la majoria dels seus homes però perdent el seu equip pesant. Durant l'abril, l'[[Exèrcit Roig]] va llançar una sèrie d'atacs a prop de la ciutat de Iaşi, Romania, amb l'objectiu de capturar el sector, estratègicament important, que esperaven fer servir de trampolí per llançar-se cap a [[Romania]] per a una ofensiva d'estiu. Quan van llançar l'atac a través del bosc de Târgu Frumos els soviètics van ser rebutjats pels alemanys i les forces romaneses, en defensar amb èxit les forces de l'Eix el sector a través del mes d'abril.

Quan les tropes soviètiques es van acostar a [[Hongria]], les alemanyes l'ocuparen el 20 de març. [[Hitler]] va pensar que el líder hongarès, l'almirall [[Miklós Horthy]] ja no podia considerar-se un aliat fiable. Un altre dels aliats de l'Eix, Finlàndia, havia buscat una pau separada amb Stalin el febrer de 1944, però no van acceptar els termes inicials que els van oferir. El 9 de juny, la Unió Soviètica va començar la quarta ofensiva estratègica a l'Istme de Carèlia que, després de tres mesos, va forçar Finlàndia a acceptar un armistici.

Abans que els soviètics poguessin començar la seva ofensiva d'estiu cap a Bielorússia, havien de netejar la península de Crimea de forces de l'Eix. Restes del 17è Exèrcit alemany del Grup d'Exèrcits Sud i algunes forces romaneses, havien estat aïllades i deixades enrere a la península quan els alemanys s'havien retirat d'Ucraïna. A principis de maig, el 3r Front Ucraïnès de l'Exèrcit Roig va atacar als alemanys i la consegüent batalla va ser una victòria completa per les forces soviètiques, fracassar un barroer esforç d'evacuació a través del Mar Negre per part dels alemanys.
[[Fitxer:Eastern Front 1943-08 to 1944-12.png|thumb|Avenços soviètics des de l'agost de 1943 a desembre de 1944.]]
Amb Crimea neta, la llargament esperada ofensiva soviètica d'estiu, de nom en codi,[[Operació Bagration]], va començar el 22 de juny de 1944, amb 2,5 milions d'homes i 6.000 tancs. El seu objectiu era netejar [[Bielorússia]] de tropes alemanyes, i aixafar al Grup d'Exèrcit Centre Alemany que estava defensant aquest sector. L'ofensiva es va organitzar per coincidir amb els desembarcaments Aliats a Normandia, però retards van fer que l'ofensiva hagués de ser posposada per algunes setmanes. La subsegüent batalla va resultar la destrucció del Grup d'Exèrcit Centre Alemany, i provoca unes 800.000 baixes Alemanyes, la derrota més gran de la Wehrmacht durant la guerra. Els soviètics van continuar imparables endavant, arribant a prop de Varsòvia el 31 de juliol.

La proximitat de l'Exèrcit Roig, va fer que els polonesos de [[Varsòvia]] pensessin que serien alliberats aviat. L'1 d'agost, es van revoltar com a part de la més àmplia Operació Tempest. Gairebé 40.000 lluitadors de la resistència polonesa van prendre el control de la ciutat. Els soviètics, però, no avançaren més. L'única ajuda que van rebre els polonesos va ser foc d'artilleria, quan unitats de l'exèrcit alemany, que es movien dins de la ciutat per fer callar la revolta, van rebre trets d'artilleria soviètica. La resistència va acabar el 2 d'octubre. Després unitats alemanyes van destruir la major part del que havia quedat de la ciutat.

Després de la destrucció del Grup d'Exèrcit Centre Alemany, els soviètics van atacar a les forces alemanyes al sud a mitjans de juliol de 1944, i en el termini d'un mes havien netejat Ucraïna de la presència alemanya, infligint greus pèrdues als alemanys. Una vegada que [[Ucraïna]] va ser netejada, les tropes soviètiques van colpejar a Romania. El 2n i 3r Fronts Ucraïnesos de l'[[Exèrcit Roig]], es van embrancar amb el Heeresgruppe Südukraine alemany, que estava constituït per formacions alemanyes i romaneses, en una operació per ocupar Romania i destruir les formacions Alemanyes en el sector. El resultat de la Batalla de [[Romania]] va ser una victòria completa per l'Exèrcit Roig, i va significar el pas de Romania des del camp de l'Eix cap al camp Aliat. [[Bulgària]] es va rendir a l'Exèrcit Roig al setembre. Seguint als alemanys en retirada des de Romania, els soviètics van entrar a Hongria l'octubre de 1944 però el 6è Exèrcit Alemany va envoltar i va destruir tres cossos del Grup Pliyev del Mariscal Rodion Yakovlevich Malinovsky prop de Debrecen, a Hongria. Els soviètics havien esperat amb el seu ràpid assalt la captura de Budapest, però van ser rebutjats i Hongria romandria com aliada d'Alemanya fins a la fi de la guerra a Europa. Aquesta batalla seria l'última victòria alemanya al Front Oriental.

[[Fitxer:Red Army greeted in Bucharest.jpg|thumb|Ciutadans de Bucarest aclamant al nou aliat de [[Romania]], l'Exèrcit Roig, el 31 d'agost de 1944]]
Els soviètics es van recobrar de la seva derrota a [[Debrecen]], i les columnes avançades de l'Exèrcit Roig van alliberar Belgrad a finals de desembre i van arribar a Budapest el 29 de desembre de 1944, envoltant la ciutat i atrapant unes 188.000 tropes de l'Eix, incloent-hi moltes [[Waffen-SS]] alemanyes. Els alemanys van aguantar fins al 13 de febrer de 1945, i el setge es va convertir en un dels més sagnants de la guerra. Mentrestant el 1r, 2n i 3r Fronts del Bàltic de l'Exèrcit Roig van entaular combat amb les restes del Grup d'Exèrcit Centre i del Grup d'Exèrcit Nord per capturar la regió bàltica de mans alemanyes a l'octubre de 1944. El resultat de la consegüent sèrie de batalles va ser la pèrdua permanent de contacte entre els Grups d'Exèrcit Nord i Centre, i la creació de la borsa de Courland a Letònia, on els exèrcits alemanys 16è i 18è van ser atrapats, amb un total d'uns 250.000 homes, on romandrien fins al final de la guerra.

==== Guerra del Pacífic ====
{{principal|Guerra del Pacífic}}
L'expansió japonesa pel sud-est asiàtic va durar fins a mitjans de [[1942]] i es va estendre a llocs tan allunyats entre si com [[Birmània]], les [[illes Salomó]] i les [[illes Aleutianes]]. A [[Nova Guinea]], l'objectiu dels japonesos era conquerir [[Port Moresby]] per després poder atacar [[Austràlia]].ref{{Ref-llibre |cognom=Dull |nom=Paul S. |títol=A Battle History of the Imperial Japanese Navy, 1941- 1945 |url=http://books.google.es/books?id=SLfti-Dc1AcCpg=PA118dq=japan+port+moresby+australiahl=casa=Xei=EebwU6LnHaif0QXSxoH4Cgved=0CCgQ6AEwAA#v=onepageq=japan%20port%20moresby%20australiaf=false |llengua=anglès |editorial=Naval Institute Press |data=2013 |pàgines=133 |isbn=1612512909}}/ref Tanmateix, els plans japonesos es van veure frustrats, primer a la [[batalla del Mar del Corall]] ([[4 de maig|4]]-[[8 de maig]]), on una flota nord-americana els va impedir desembarcar tropes a l'illa, i després a la pista de [[Kokoda]], on durant els mesos d'agost i setembre japonesos, americans i australians es van enfrontar enmig de la jungla. Després d'aconseguir arribar a només 50 km de Port Moresby, la falta de reforços i de material va obligar als japonesos a retrocedir i a abandonar definitivament els seus plans. Després de la batalla del Mar del Corallref(en castellà) Diversos autors, ''Técnicas bélicas de la guerra naval'', pàg.238 LIBSA, 2010 ISBN 978-84-662-2005-7/ref va ser frenada pels aliats a les batalles de [[batalla de Midway|Midway]], [[Campanya de Nova Guinea|Nova Guinea]] i [[batalla de Guadalcanal|Guadalcanal]].

L'illa de [[Guadalcanal]], a l'arxipèlag de les [[illes Salomó]], estava ocupada pels japonesos des del juliol de 1942. Els americans hi van desembarcar el [[7 d'agost]]. A partir de llavors, Guadalcanal i les seves aigües es van convertir en el centre de nombrosos combats terrestres, navals i aeris. Els japonesos no van poder resistir el ritme de baixes i el gener de 1943 es va ordenar l'evacuació de l'illa. Després d'aquestes derrotes, els japonesos van perdre totalment la iniciativa i es van limitar a defensar els territoris ja ocupats.

=== 1943: El tomb de la guerra ===
==== Campanya del nord d'Àfrica ====
{{principal|Campanya de Tunísia}}
A principis de 1943, de forma una mica inesperada, quan els alemanys van atacar les encara inexpertes forces americanes que s'havien endinsat a Tunísia, van aconseguir algunes petites victòries que els van encoratjar a realitzar atacs més importants com el de la [[Batalla del Pas de Kasserine]] ([[19 de febrer|19]] - [[25 de febrer]] de [[1943]]). Tanmateix, finalment, la superioritat numèrica, de recursos i de subministraments dels aliats es va acabar imposant i, el [[13 de maig]] de 1943, les últimes forces de l'Eix a Tunísia (250.000 soldats alemanys i italians) van acabar rendint-se als aliats. Així van acabar gairebé 3 anys de guerra a l'[[Àfrica]].

==== Campanya d'Itàlia ====
{{principal|Campanya d'Itàlia (Segona Guerra Mundial)|}}
[[Fitxer:Monte Cassino Opactwo 1.JPG|250px|thumb|L'[[abadia de Montecassino]] i les valls i muntanyes que la rodegen es trobaven al bell mig de la [[línia Gustav]] i van ser un dels escenaris principals de la guerra a [[Itàlia]]. L'abadia va ser totalment destruïda pels bombardeigs aliats durant la guerra però va ser reconstruïda després.]]
Finalitzada la [[campanya del nord d'Àfrica]], els aliats van decidir que el següent pas seria la invasió d'[[Itàlia]], començant per [[Operació Husky|Sicília]]. El [[10 de juliol]] de [[1943]], tropes britàniques i nord-americanes van desembarcar al sud-est de l'illa i van poder ocupar-la en poc més d'un mes. La invasió aliada de territori italià va provocar que, el [[24 de juliol]], el [[rei d'Itàlia]] [[Víctor Manuel III d'Itàlia|Víctor Manuel III]] ordenés la detenció de [[Benito Mussolini|Mussolini]] i nomenés el mariscal [[Pietro Badoglio|Badoglio]] nou president del país. El nou govern italià va iniciar de seguida converses de pau amb els aliats que van culminar el [[3 de setembre]] quan Itàlia va [[Armistici entre Itàlia i les forces aliades|firmar la rendició]]. Les negociacions i la rendició es van mantenir en secret per no alertar a [[Adolf Hitler|Hitler]].

El mateix dia 3, les forces aliades van creuar l'[[estret de Messina]] i, sense trobar gaire resistència, van començar a avançar per la península de [[Calàbria]]. Tanmateix, la força principal aliada va desembarcar a prop de [[Salern]] el [[9 de setembre]]. Aleshores, Hitler va descobrir la traïció dels italians i va ordenar l'ocupació d'Itàlia i el desarmament de l'exèrcit italià. Com a conseqüència, les forces aliades van haver de lluitar durament per poder sortir de les platges de Salern. Mentrestant, paracaigudistes alemanys van alliberar Mussolini i Hitler el va posar al capdavant del nou [[República de Saló|Estat feixista del nord d'Itàlia]], amb capital a [[Milà]]. Al mateix temps que es retiraven lentament del sud d'Itàlia, els alemanys van organitzar una poderosa línia de defensa (la [[línia Gustav]]) a l'altura de la ciutat de [[Cassino]], uns 100 km al sud-est de [[Roma]]. La línia Gustav va retenir als aliats des del desembre de [[1943]] fins al maig de [[1944]].

==== Front Oriental ====
{{principal|Batalla de Kursk}}
{{principal|Front Oriental de la Segona Guerra Mundial}}
Les últimes tropes alemanyes a [[Stalingrad]] es van rendir el [[2 de febrer]] de [[1943]]. Dels 300.000 soldats que formaven el 6è Exèrcit, només 96.000 van sobreviure per ser capturats pels soviètics. Aquest va ser un dels grans punts d'inflexió en l'escenari europeu de la 2a Guerra Mundial.

A principis de [[1943]], els soviètics van iniciar una nova ofensiva. La ciutat de [[Khàrkiv]] va canviar de mans un parell de vegades, però no es van produir grans canvis en la situació de la guerra. Tanmateix, els successius avanços i retrocessos del front en els últims mesos havien deixat un sortint de les forces soviètiques al voltant de la ciutat de [[Kursk]]. [[Adolf Hitler|Hitler]] va voler recuperar la iniciativa de la guerra organitzant una gran ofensiva en aquesta zona per al juliol de 1943: l'[[Operació Citadel]]. Durant el transcurs de la mateixa, el [[12 de juliol]], es va produir la [[batalla de Prokhorovka]], considerada la batalla més gran de carros blindats de la història, amb més de mil [[tanc]]s involucrats. Tanmateix, pels alemanys va ser una completa derrota on no es va aconseguir cap dels objectius fixats. A partir d'aquesta batalla i fins al final de la guerra, els alemanys ja no van organitzar cap més operació d'importància en el front oriental, limitant-se a retrocedir a mesura que els soviètics avançaven.

==== Guerra del Pacífic ====
{{principal|Guerra del Pacífic}}
Després d'haver aturat l'expansió japonesa pel [[Pacífic]], els aliats van passar a l'atac. A finals de juny de [[1943]], va començar una campanya per aïllar la important base japonesa de [[Rabaul]] a l'illa de [[Nova Bretanya]]. Es van atacar simultàniament les bases japoneses a [[Nova Guinea]], seguint la costa nord de l'illa en direcció nord-oest i es van realitzar atacs amfibis a les [[illes Salomó]]. La bona marxa de l'operació va permetre que a finals de 1943 tropes nord-americanes desembarquessin a la mateixa illa de Nova Bretanya. Pel mateix temps però a milers de quilòmetres d'allí, els americans van expulsar els japonesos dels [[atols]] de [[Tarawa]] i [[Makin]], a les [[illes Gilbert]].

=== 1944: El principi del final ===
==== Campanya d'Itàlia ====
{{principal|Campanya d'Itàlia (Segona Guerra Mundial)}} 
Un desembarcament aliat a [[Anzio]], darrere les línies alemanyes, i successius atacs a la línia Gustav van permetre als aliats desbordar els defensors alemanys que van veure's forçats a retirar-se, deixant el camí lliure cap a [[Roma]] que va ser alliberada el [[4 de juny]] de [[1944]]. Tanmateix, els aliats no van aconseguir evitar que les forces alemanyes en retirada escapessin cap al nord. Al llarg de la serralada dels [[Apenins]], al nord i a l'est de [[Florència]], els alemanys van preparar una altra línia de defensa (la [[línia Gòtica]]) que es va convertir en un altre dur obstacle pels aliats. Amb gran esforç, els aliats van capturar els passos de muntanya i van començar a baixar cap a la plana del [[Po]], però la falta d'efectius (destinats a la conquesta de [[França]]) i l'arribada de l'hivern van deixar els aliats aturats al sud de [[Bolonya]].

==== Front Occidental ====
{{principal|Operació Overlord|Front Occidental de la Segona Guerra Mundial}}
[[Fitxer:Into the Jaws of Death 23-0455M edit.jpg|250px|thumb|Soldats americans desembarcant a les platges de [[Normandia]], [[6 de juny]] de [[1944]].]]
Per intentar alleujar la pressió alemanya sobre el front oriental i accelerar la fi de la guerra, el [[6 de juny]] de [[1944]] (anomenat el [[Dia D]]) els aliats van obrir un nou front a Europa realitzant un desembarcament massiu de tropes a les costes de [[Normandia]] amb l'objectiu prioritari d'alliberar [[França]]. Aquesta invasió, de nom en clau [[Operació Overlord]], va ser i continua sent el desembarcament de tropes més gran de la història, involucrant a gairebé 3 milions de soldats. A pesar que en algunes de les platges el nombre de baixes aliades va ser important, el desembarcament va ser un èxit. Durant prop de dos mesos, però, la resistència alemanya a Normandia va ser ferma i el trencament definitiu del front no va arribar fins a finals de juliol. Un cop els aliats van poder sortir de Normandia, la conquesta de França va ser ràpida; en quinze dies van avançar 1000 km.ref[http://www.generalpatton.com/biography.html Patton's Third Army]./ref El [[15 d'agost]] un altre desembarcament aliat a la [[Costa Blava]] francesa va accelerar la retirada alemanya. El [[25 d'agost]], els aliats van entrar a [[París]] i a mitjans de setembre la major part de França i de [[Bèlgica]] ja havien estat alliberades.
El desembre de [[1944]] els aliats van llançar l'[[Operació Horta]], un pla arriscat que tenia com a objectiu accelerar l'arribada de l'exèrcit aliat al [[Rin]], l'últim gran obstacle natural per l'ocupació aliada d'Alemanya. Consistia en el llançament d'un gran nombre de paracaigudistes sobre diverses ciutats neerlandeses per prendre per sorpresa el control dels ponts sobre rius i canals seguint una línia que anava des del sud dels [[Països Baixos]] fins al Rin. Seguidament, un avanç aliat al llarg d'aquesta línia havia de connectar els ponts. L'operació va ser un fracàs relatiu, ja que malgrat que la majoria de ponts es van poder capturar intactes, l'últim i crucial pont sobre el Rin a [[Arnhem]] no va poder ser capturat.

El setembre de 1944, els alemanys van realitzar un fort contraatac al front occidental anomenat [[Batalla de les Ardenes]]. Va tenir lloc a la regió de les [[regió de les Ardenes|Ardenes]], precisament allà on els alemanys havien tingut tant d'èxit durant la primavera de 1940. Inicialment, l'atac va agafar els aliats per sorpresa, però, a banda de reconquerir algunes viles belgues, l'avanç alemany va perdre embranzida ràpidament. A finals de gener de 1945, tot el territori guanyat pels alemanys durant l'operació ja havia estat recuperat.

==== Front Oriental ====
{{principal|Sublevació de Varsòvia|Front Oriental de la Segona Guerra Mundial}}
Entre el setembre de [[1943]] i el maig de [[1944]], els soviètics van efectuar un ràpid avanç en el sector meridional del front recuperant la totalitat d'[[Ucraïna]] fins a la frontera amb [[Romania]] i [[Polònia]]. Al llarg del 1944, els successius atacs als sectors nord, centre i sud del front van donar continuïtat al cada vegada més ràpid avanç en direcció a Alemanya.

En el sector nord, els soviètics van aixecar completament el setge de [[Leningrad]] i van continuar avançant cap a [[Estònia]] i [[Letònia]]. També van aconseguir recuperar tot el territori que els finlandesos havien capturat durant l'ofensiva de [[1941]], forçant la rendició de [[Finlàndia]] el [[4 de setembre]] de 1944. En el sector centre, l'[[Operació Bagration]] va aniquilar completament el grup d'exèrcits alemanys i va permetre als soviètics avançar uns 600 km a través de [[Bielorússia]] i entrar a [[Lituània]], [[Polònia]] i [[Hongria]]. En el sector sud, la defensa de l'exèrcit romanès va col·lapsar i el rei [[Carles II de Romania]] va aprofitar l'oportunitat per demanar un armistici amb els russos. Els alemanys van respondre intentant assassinar al rei, cosa que no va agradar gens als romanesos que van unir-se als aliats declarant la guerra a Alemanya. Els alemanys es van veure obligats a retirar-se del país. Al cap d'una setmana, [[Bulgària]] va passar-se també al bàndol aliat. Els soviètics van continuar avançant cap a [[Regne de Iugoslàvia|Iugoslàvia]], arribant a [[Belgrad]] el [[15 d'octubre]]. Amb tot això, els alemanys es van veure forçats a retirar-se de [[Grècia]] per no quedar tallats.

Durant el 1944, un fet destacable va ser la [[Sublevació de Varsòvia]] contra l'ocupació alemanya. La revolta va començar el dia [[1 d'agost]]. Els polonesos esperaven poder resistir uns pocs dies fins que l'[[Exèrcit Roig]] arribés a la ciutat. Tanmateix, això no entrava dins dels plans de [[Ióssif Stalin|Stalin]] que volia que després del seu alliberament, Polònia quedés sota un nou govern comunista. Per contra, els revoltats eren lleials al govern polonès a l'exili. L'avanç soviètic va ser aturat a les portes de Varsòvia. Mentrestant, els alemanys van enviar noves forces per reprendre el control de la ciutat i el [[2 d'octubre]] els últims revoltats van haver de rendir-se.

==== Campanya de Birmània ====
{{principal|Campanya de Birmània}}
El [[8 de març]] de [[1944]] els japonesos van intentar una invasió parcial de l'[[Índia]], llavors colònia [[Imperi Britànic|britànica]], des de les seves posicions avançades a [[Birmània]]. L'atac japonès va aconseguir assetjar la ciutat d'[[Imphal]] i tallar les comunicacions amb la propera ciutat de [[Kohima]]. Tanmateix, després d'uns mesos de dura batalla sense més avanços, l'exèrcit japonès es va quedar sense subministraments i va haver de retirar-se. Els japonesos van patir prop de 55.000 baixes, la pitjor derrota de la seva història.

==== Guerra del Pacífic ====
{{principal|Guerra del Pacífic}}
L'avanç de l'exèrcit dels Estats Units pel [[Pacífic]] va continuar amb la conquesta de les [[illes Marshall]] el febrer de [[1944]]. Molt més important va ser la conquesta de les [[illes Mariannes]] (juny-agost), i especialment l'illa de [[Saipan]], ja que la possessió d'aquesta illa va permetre als americans establir bases aèries avançades des d'on bombardejar el mateix territori japonès. La reacció japonesa a l'ocupació de Saipan va ser la [[Batalla del Mar de les Filipines]] ([[19 de juny|19]]-[[20 de juny]]). L'armada japonesa va utilitzar tots els portaavions que li quedaven i un gran nombre d'avions per expulsar als americans de les Mariannes però la batalla se'ls va girar en contra i van patir una dolorosa derrota de la qual ja no es podrien recuperar. El següent pas dels americans va ser la invasió de les [[Filipines]] que va començar el [[20 d'octubre]] amb la invasió de l'illa de [[Leyte]] i que va anar seguida de la [[batalla del golf de Leyte]] on els japonesos van utilitzar atacs [[kamikaze]]s per primera vegada.

=== 1945: La fi de la guerra ===
==== Campanya d'Itàlia ====
{{principal|Campanya d'Itàlia (Segona Guerra Mundial)}}
L'ofensiva final aliada, que va començar el [[9 d'abril]] de [[1945]], va aconseguir trencar completament el front alemany i ocupar tota la plana del Po. Els alemanys es van retirar cap als [[Alps]] però llavors la guerra ja arribava a la seva fi. El [[28 d'abril]], [[Benito Mussolini|Mussolini]] i la seva amant [[Clara Petacci]] van fugir de [[Milà]] per intentar buscar refugi a [[Suïssa]] però pel camí van ser capturats per partisans italians que els van afusellar i van penjar els seus cadàvers a la plaça de Milà. L'exèrcit alemany a Itàlia es va rendir el [[2 de maig]] de [[1945]].

==== Front Occidental ====
{{principal|Front Occidental de la Segona Guerra Mundial}}
Durant els mesos de febrer i març de 1945 els aliats van aconseguir avançar fins al [[Rin]] en un ampli front, des dels [[Països Baixos]] fins a la frontera [[Suïssa]]. Arribats al Rin, va ser crucial la captura del pont de [[Remagen]] (Alemanya) que va permetre establir un cap de pont a la riba oposada. Durant l'abril, la defensa alemanya va col·lapsar i tot el territori entre el Rin i l'[[Elba (riu)|Elba]], des del [[mar del Nord]] fins als [[Alps]], va ser capturat pels aliats. El Comandant Suprem de les forces aliades a Europa, el general [[Dwight D. Eisenhower]], va decidir unilateralment deixar la captura de [[Berlín]] als soviètics. Per aquest motiu els exèrcits aliats van aturar el seu avanç a l'Elba, on el [[25 d'abril]] van connectar amb l'exèrcit soviètic. Les tropes aliades també van entrar a [[Àustria]] i a la [[República Txeca]] on també es van trobar amb els soviètics.

==== Front Oriental ====
{{principal|Batalla de Berlín}}
{{principal|Front Oriental de la Segona Guerra Mundial}} 

[[File:News. V.E. Day BAnQ P48S1P12270.jpg|thumb|280px|''Montreal Daily Star'': Germany Quit, 7 de maig de 1945]]
Després d'estar uns quants mesos aturats al [[Vístula]], el [[12 de gener]] de [[1945]] l'exèrcit soviètic va rellançar l'ofensiva per conquerir [[Polònia]]. En poques hores, el front alemany va col·lapsar completament i els soviètics van poder avançar de forma sorprenentment ràpida. [[Prússia]] Oriental va ser ocupada i milions dels seus habitants, d'ètnia i cultura alemanyes, van fugir per mar cap a [[Alemanya]] escapant de les represàlies soviètiques. El [[19 de gener|dia 19]], l'[[Exèrcit Roig]] va creuar la frontera germano-polonesa anterior a l'inici de la guerra i a finals del mes va arribar a l'[[Oder]], a només 70 km de [[Berlín]]. Allà es va aturar per reagrupar-se.

Mentrestant, a la resta del front oriental, els soviètics avançaven a tot arreu. A [[Hongria]], [[Budapest]] va ser capturada el [[13 de febrer]], després d'un llarg setge. Des d'aquí, van continuar cap a [[Àustria]], on van entrar el [[30 de març]], ocupant [[Viena]] el [[13 d'abril]]. Simultàniament, estaven avançant a través d'[[Eslovàquia]] en direcció a la [[República Txeca]].

El [[16 d'abril]] va començar l'atac final cap a Berlín. L'exèrcit soviètic, apostat al llarg de l'Oder, va avançar des del nord, l'est i el sud encerclant la ciutat. La defensa alemanya estava formada en part per civils, molts d'ells adolescents. Barri a barri i carrer a carrer, els soviètics van anar prenent el control de la ciutat. [[Adolf Hitler|Hitler]] va refusar fugir i es va recloure en el seu [[búnquer]], juntament amb alguns dels seus generals. El [[30 d'abril]], amb l'exèrcit soviètic ja només a uns quants carrers de distància, Hitler es va suïcidar. La ciutat de [[Berlín]] es va rendir el [[2 de maig]].

El successor de Hitler va ser l'almirall [[Karl Dönitz]]. El [[7 de maig]] va donar la seva autorització al general [[Alfred Jodl|Jodl]] per [[Actes de capitulació del Tercer Reich|firmar la rendició incondicional d'Alemanya]] que entraria en vigor l'endemà. Això va significar el [[Final de la Segona Guerra Mundial a Europa|final de la guerra a Europa]].

==== Campanya de Birmània ====
{{principal|Campanya de Birmània}}
A finals de [[1944]], els britànics, amb el suport de l'exèrcit xinès, van iniciar la reconquesta de [[Birmània]]. Des de l'[[Índia]] i des de les zones no ocupades al nord-oest del país, l'atac principal es va concentrar en la captura de [[Mandalay]] ([[20 de març]] de [[1945]]). Des d'aquí va començar la cursa cap a [[Yangon]], la capital del país, que va ser capturada el [[2 de maig]] mitjançant un atac amfibi. Això va posar punt final a l'ocupació japonesa de Birmània. 

==== Guerra del Pacífic ====
{{principal|Guerra del Pacífic}}
[[Fitxer:Nagasakibomb.jpg|250px|thumb|Bombardeig de Nagasaki]]
Durant el mes d'agost de [[1945]], el bolet atòmic de l'[[arma nuclear|explosió nuclear]] sobre la ciutat japonesa de [[Nagasaki]] es va elevar a una altitud de 18.000 metres. Aquest atac va precipitar la rendició del [[Japó]] i la fi de la guerra.

El gener, els americans van desembarcar a [[Luzón]], l'illa més gran de les [[Filipines]]. [[Manila]], la capital, va ser capturada el [[3 de març]]. La conquesta completa de les Filipines no va acabar fins al juliol però mentrestant els americans ja es van concentrar en el seu pròxim objectiu, l'illa d'[[Iwo Jima]] ([[19 de febrer]]-[[26 de març]]). La importància d'aquesta illa radicava en el fet que des d'allí els avions caces americans podien donar protecció als [[B-29 Superfortress|B-29]] que bombardejaven les ciutats japoneses. Tanmateix, aquesta illa ja es considerava territori japonès i la defensa japonesa va ser especialment acarnissada contra [[Cos de Marines dels Estats Units d'Amèrica|marines americans]]. La següent illa envaïda va ser '''[[Illa d'Okinawa|Okinawa]]''' ([[1 d'abril]]-[[21 de juny]]), on el nombre de baixes americanes va ser igualment gran.

Tot i que encara quedaven moltes bosses de resistència japonesa escampades pel [[Pacífic]] i el sud-est asiàtic, l'alt comandament nord-americà ja tenia planejada la invasió del [[Japó]], prevista per al mes de novembre. Tanmateix, la dura resistència japonesa a Iwo Jima i a Okinawa feien presagiar una campanya molt dura pels americans.

==== Bombardeigs d'Hiroshima i Nagasaki i rendició del Japó ====
{{principal|Bombardejos atòmics d'Hiroshima i Nagasaki}}
El mes de juliol de 1945, el [[Projecte Manhattan]] va finalitzar la construcció de la primera [[bomba atòmica]]. El President dels Estats Units, [[Harry S. Truman]], va justificar la utilització d'aquesta nova arma per obligar el Japó a rendir-se immediatament. El [[6 d'agost]] de 1945, la primera bomba atòmica amb finalitats bèl·liques va explotar sobre la ciutat japonesa d'[[Hiroshima]], destruint-la per complet i provocant uns 75.000 morts i un nombre encara més gran de ferits. Com que el govern japonès no es va rendir immediatament, el [[9 d'agost]] una altra bomba va ser llançada sobre [[Nagasaki]], provocant una mortaldat i una destrucció semblants.

El [[8 d'agost]], exactament 3 mesos després de la fi de la guerra a Europa i complint el pacte acordat amb els aliats a la [[Conferència de Jalta]], la [[Unió Soviètica]] va declarar la guerra al Japó i va envair [[Manxúria]].

El [[15 d'agost]], l'[[Llista d'emperadors del Japó|Emperador del Japó]] [[Hirohito]] va prendre la decisió d'anunciar per ràdio la rendició del país, tot i que una part del govern japonès estava decidit a continuar lluitant. La rendició oficial del [[Japó]] es va firmar el [[2 de setembre]]. Això va significar el final de la Segona Guerra Mundial, tot i que algunes unitats japoneses aïllades van continuar lluitant algunes setmanes més.

== Conseqüències ==
=== Econòmiques ===
Al final de la guerra, milions de persones s'havien quedat sense casa, l'economia europea havia col·lapsat i el 70% de la infraestructura industrial europea estava destruïda. El [[1947]], el [[Secretari d'Estat dels Estats Units]] [[George Marshall]] va establir un pla, conegut com el [[Pla Marshall]], per la recuperació econòmica europea. Aquest pla preveia que els EUA destinessin bilions de dòlars per la reconstrucció d'Europa. Els països ocupats per la [[Unió Soviètica]] no van beneficiar-se d'aquest pla.

[[Alemanya]] i els altres països de l'[[potències de l'Eix|Eix]] van haver de compensar econòmicament als països Aliats

=== Guerra Freda ===
El final de la Segona Guerra Mundial va marcar la fi de la posició del [[Regne Unit]] com a superpotència global i l'emergència dels [[Estats Units]] i la [[Unió Soviètica]] com a poders dominants en el món. Les friccions entre aquestes dues superpotències van anar augmentant i van portar a l'esclat de la [[Guerra Freda]].

=== Noves fronteres ===
[[Fitxer:Deutschland Besatzungszonen 1945 1946.png|right|250px|thumb|Zones d'ocupació a [[Alemanya]] el [[1946]], després que el territori de l'est ja hagués estat annexat a [[Polònia]]. La regió ratllada és el [[Saarland]] que no passaria a ser protectorat francès fins al [[1947]]]]
Els estats vencedors van establir les noves fronteres dels estats derrotats, això va tenir com a resultat que milions de persones es van trobar de cop en territori hostil i van haver d'abandonar les seves cases. El principal beneficiat va ser la [[Unió Soviètica]] que va guanyar territori a costa d'[[Alemanya]], [[Finlàndia]], [[Polònia]] i el [[Japó]]. Polònia va ser compensada i rebre la major part del territori alemany a l'est de la línia [[Oder]]-[[Neisse]], incloent-hi les regions industrials de [[Silèsia]].

[[Alemanya]] va ser dividida en quatre zones d'ocupació cada una controlada per un d'aquests estats: els Estats Units, el Regne Unit, França i la Unió Soviètica. A mesura que les relacions entre els països vencedors es van anar deteriorant, les línies de demarcació entre les zones d'ocupació van esdevenir fronteres estatals. Les zones americana, britànica i francesa es van unir el [[1949]] per crear la [[Alemanya Occidental|República Federal d'Alemanya]] i la zona soviètica va convertir-se en la [[República Democràtica d'Alemanya]].

La [[Prússia Oriental]] va desaparèixer, dividida entre la Unió Soviètica, Polònia i [[Lituània]]. [[Àustria]] va ser separada d'Alemanya per tornar a esdevenir un estat independent tal com era abans de l'''[[Anschluss]]'' de [[1938]]. La [[República Txeca]] i [[Eslovàquia]] van tornar a ser unides i es va crear altra vegada l'estat de [[Txecoslovàquia]] i la regió dels [[Sudets]] hi va ser incorporada. La regió del [[Saarland]] va esdevenir temporalment un protectorat de [[França]] però després va retornar a Alemanya. [[Corea]], que va ser dividida en dos al llarg del paral·lel 38 per soviètics i americans, va acabar esdevenint dos estats diferents, [[Corea del Nord]] i [[Corea del Sud]].

A les àrees ocupades pels aliats occidentals, els governs existents abans de l'inici de la guerra van ser restablerts o se'n van crear nous governs democràtics; a les àrees ocupades per la Unió Soviètica, incloent-hi territoris d'anteriors aliats com Polònia, s'hi van crear estats comunistes satèl·lits de la Unió Soviètica.

=== Nacions Unides ===
Com que la [[Societat de Nacions]] havia fracassat en la seva tasca de prevenir la guerra, el [[1945]] es va crear un nou organisme internacional anomenat les [[Nacions Unides]]. A diferència del seu predecessor, les Nacions Unides han pres un paper més actiu en el món, lluitant contra epidèmies i proveint ajuda humanitària a les nacions en problemes. Les Nacions Unides també van servir com a front diplomàtic durant la Guerra Freda. També van ser responsables de la creació del modern estat d'[[Israel]], en part com a resposta a l'[[Holocaust]].

== Referències i notes ==
{{referències|2}}

== Vegeu també ==
* [[Cronologia de la Segona Guerra Mundial]].
* [[Operació Bernhard]].
* [[Operacions de la Segona Guerra Mundial]].
* [[Enemy Territory]]: [[videojoc]] basat en la Segona Guerra Mundial.

== Enllaços externs ==
{{commonscat|World War II}}
; Contingut educatiu:
* {{GEC|0031535}}
* [http://www.xtec.cat/~jbuxader/historia/temes/contemp/segonaguerramundial.htm La Segona Guerra Mundial a xtec.cat]
* [http://www.spartacus.schoolnet.co.uk/2WW.htm La Segona Guerra Mundial a Spartacus Educational] (en anglès)

; Bases de dades:
* [http://www.ww2db.com/ Base de dades de la Segona Guerra Mundial a ww2db.com] (en anglès)
* [http://cronologia2gm.cogia.net/indiceCrono.php Cronologia de la Guerra dia a dia] (en castellà)

; Articles:
* [http://www.cafebabel.com/ca/dossier.asp?id=169 60 anys després, la guerra de la memòria (cafebabel.com)]
* [http://es.encarta.msn.com/readings_761563737/Segunda_Guerra_Mundial.html Llista bibliogràfica sobre la Segona Guerra Mundial] (en castellà)

{{Escenaris2GM}}

{{100+1000+AB|Història i geografia}}

{{Enllaç AB|cs}}
{{Enllaç AB|de}}
{{Enllaç AB|en}}
{{Enllaç AB|eo}}
{{Enllaç AB|lt}}
{{Enllaç AB|sv}}
{{Enllaç AB|th}}
{{ORDENA:Segona Guerra Mundial}}

[[Categoria:Segona Guerra Mundial| ]]
[[Categoria:Articles bons d'història]]
[[Categoria:Articles bons dels 1000]]
{{Autoritat}}
{{Enllaç AD|af}}
{{Enllaç AD|as}}
{{Enllaç AD|ceb}}
{{Enllaç AD|eu}}
{{Enllaç AD|fo}}
{{Enllaç AD|hr}}
{{Enllaç AD|ka}}
{{Enllaç AD|krc}}
{{Enllaç AD|mr}}
{{Enllaç AD|no}}
{{Enllaç AD|pt}}
{{Enllaç AD|sh}}
{{Enllaç AD|sl}}
{{Enllaç AD|sq}}
{{Enllaç AD|sr}}
{{Enllaç AD|vi}}
{{Enllaç AD|zh-yue}}</text>
      <sha1>0lw391u1e2zyxgg7twiaou05f49m2vb</sha1>
      <model>wikitext</model>
      <format>text/x-wiki</format>
    </revision>
  </page>