<page>
    <title>Ernst Reuter</title>
    <ns>0</ns>
    <id>1044240</id>
    <revision>
      <id>13823213</id>
      <parentid>13271949</parentid>
      <timestamp>2014-07-14T14:16:25Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Bildauschnitt Reuter-Büste Berlin.jpg|thumb|250px|Bust d'Ernst Reuter a Berlín.]]
'''Ernst Rudolf Johannes Reuter''' (nascut el [[29 de juliol]] de [[1889]] a [[Aabenraa]] / [[Província de Slesvig-Holstein]], avui part de [[Dinamarca]]; mort el [[29 de setembre]] de [[1953]] a Berlín) va ser un [[polític]] [[Alemanya|alemany]] i [[alcalde]] de [[Berlín occidental]] entre [[1948]] i [[1953]].

==Biografia==
Va entrar a l'[[Partit Socialdemòcrata d'Alemanya|SPD]], partit d'ideologia [[socialdemocràcia|socialdemòcrata]], el [[1912]]. Durant la [[Primera Guerra Mundial]] va ser ferit i va caure presoner de guerra de l'Exèrcit rus, i aleshores s'associà amb els [[bolxevisme|bolxevics]]. Després de la Guerra, Reuter va entrar al [[Partit Comunista d'Alemanya]] (KPD), on va ser considerat un amiguet de Lenin. No obstant això, a partir de 1921 es va oposar al líder del KPD, [[Paul Levi]], i va deixar el partit comunista per tornar a associar-se als socialdemòcrates, primer al [[Partit Socialdemòcrata Independent d'Alemanya|Partit Socialdemòcrata Independent]] (USPD) i, després de la dissolució d'aquest, de nou a l'SPD.

Durant els [[dècada del 1920|anys vint]], fou membre del govern de la ciutat de Berlín, i s'ocupà dels problemes de trànsit i del foment del transport públic, especialment el [[metro de Berlín]] (''Berliner U-Bahn'').

Després que els [[nacionalsocialisme|nacionalsocialistes]] arribessin al poder el [[1933]], Reuter va ser destituït de tots els seus càrrecs i internat durant un temps en un [[camp de concentració]]. Després va aconseguir exiliar-se a [[Turquia]], on va treballar com a professor d'urbanisme.

Després del final de la [[Segona Guerra Mundial]], Reuter va tornar a Alemanya, on a partir de 1946 va ocupar de nou la conselleria de Trànsit de Berlín i en [[1947]] va ser triat alcalde de la ciutat. Atès que la [[Unió Soviètica]] es va negar a reconèixer-lo, en [[1948]] va poder ocupar el càrrec només en els tres sectors occidentals ([[Berlín occidental]]).

Durant el [[bloqueig de Berlín]] per l'URSS ([[1948]]/[[1949]]), Reuter es va convertir en un símbol de la voluntat de resistència del Berlín occidental. Se'l coneix sobretot per un discurs que va tenir davant de les ruïnes de l'[[edifici del Reichstag]], en el qual va apel·lar a la comunitat internacional a no abandonar Berlín a les pressions soviètiques (''Pobles del món, mireu aquesta ciutat! I vegeu que a aquesta ciutat i a aquest poble no l'heu de lliurar, no el podeu lliurar.'').

La seva gran popularitat es va convertir el 1948 en una victòria electoral sense precedents de l'SPD, que va aconseguir el 64,5% dels vots al parlament dels sectors occidentals la ciutat, el millor resultat mai aconseguit per un partit alemany en unes eleccions lliures a nivell regional. Malgrat aquesta majoria abassagadora, a causa de la situació política perillosa, Reuter va formar un govern de coalició amb la [[Unió Demòcrata Cristiana d'Alemanya|Unió Demòcrata Cristiana]] (CDU) i el partit liberal LDP (que després es va unir amb el [[Partit Democràtic Lliure|FDP]]).

A més, Reuter va ser un dels impulsors de la [[Universitat Lliure de Berlín]], fundada el 1948, ja que l'anterior universitat de Berlín (la [[Universitat Humboldt de Berlín|Universitat Humboldt]]) s'havia quedat a la part oriental de la ciutat. El 1949, Reuter va obtenir el doctorat ''honoris causa'' de la Universitat Lliure.

Després de l'entrada en vigor de la nova Constitució del [[Land]] de Berlín, a [[1951]] Reuter va ser reelegit com a alcalde, i fou el primer a portar el nou títol oficial de Alcalde Governador (''Regierender Bürgermeister''). El [[17 d'abril]] de [[1953]], es va fundar la Fundació Alcalde Reuter, que donava suport als refugiats que venien a Berlín occidental des de l'[[República Democràtica Alemanya|RDA]].

Pocs mesos després de la fracassada revolta obrera contra el govern [[Comunisme|comunista]] a Berlín oriental del [[17 de juny]] de [[1953]], esclafada violentament per les forces armades de l'RDA, Reuter va morir de les conseqüències d'una infecció gripal. En conèixer-se la notícia de la seva mort, milers de berlinesos van col·locar espontàniament espelmes a les seves finestres. Més d'un milió de persones van acompanyar el seguici fúnebre al cementiri del barri de Zehlendorf.

== Enllaços externs ==
{{Commonscat|Ernst Reuter}}
* [http://www.berlin.de/rbmskzl/rbm/galerie/ernst_reuter.html Biografia] {{de}}
* [http://www.berlin.de/rbmskzl/rathausaktuell/archiv/2003/07/18/13775/index.html Honors per a Ernst Reuters] {{de}}
* [http://brst.de/cms/index.php Fundació Alcalde Reuter] {{de}} {{en}}
* [http://www.fu-berlin.de/en/alumni/erg/index.html Associació Ernst Reuter]

[[Categoria:Berlinesos]]
[[Categoria:Alcaldes europeus]]
[[Categoria:Polítics alemanys]]
{{Autoritat}}
{{Enllaç AD|de}}</text>
      <sha1>f9jgfmzobn0occilgc5r58ysjgt78e4</sha1>
      <model>wikitext</model>
      <format>text/x-wiki</format>
    </revision>
  </page>