<page>
    <title>Jordi Pujol i Soley</title>
    <ns>0</ns>
    <id>8758</id>
    <revision>
      <id>13978283</id>
      <parentid>13956378</parentid>
      <timestamp>2014-08-27T18:31:16Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot treu puntuació penjada després de referències</comment>
      <text>{{vegeu|el president de la Generalitat de Catalunya|Jordi Pujol (desambiguació)}}
{{President de la Generalitat|
| nom=Jordi Pujol i Soley
| imatge= Jordi Pujol.JPG
| mida_d'imatge=200px
| ordre=126è
| inici de mandat=[[24 d'abril]] del [[1980]]
| final de mandat=[[16 de desembre]] del [[2003]]
| data de naixement={{Data naixement i edat|1930|06|9}}
| lloc de naixement=[[Barcelona]]
| data de mort=
| lloc de mort=
| signatura=Signatura d'en Jordi Pujol.svg
| partit=[[Convergència Democràtica de Catalunya|CDC]] ([[Convergència i Unió|CiU]])
}}
'''Jordi Pujol i Soley''' ([[Barcelona]], [[9 de juny]] de [[1930]]) és un [[polític]] [[Catalunya|català]], líder de [[Convergència Democràtica de Catalunya]] (CDC) del [[1974]] al [[2003]] i [[president de la Generalitat de Catalunya]] del [[1980]] al 2003.

Va ser elegit president de la Generalitat en les [[Eleccions al Parlament de Catalunya (1980)|eleccions al Parlament de Catalunya del 1980]], i reelegit en les del [[Eleccions al Parlament de Catalunya (1984)|1984]], [[Eleccions al Parlament de Catalunya (1988)|1988]], [[Eleccions al Parlament de Catalunya (1992)|1992]], [[Eleccions al Parlament de Catalunya (1995)|1995]] i [[Eleccions al Parlament de Catalunya (1999)|1999]]. El [[2003]], en acabar el seu darrer mandat, es va retirar de la primera línia política i va deixar la direcció del partit en mans d'[[Artur Mas]], tot i que va continuar com a president de [[Convergència Democràtica de Catalunya|CDC]] i va ser nomenat president fundador de [[CiU]]. El 2008 fou proclamat de nou president de CDC, càrrec que mantingué fins a l'any 2012, quan passà a ser president honorari de CDC.

Segons la politòloga [[Montserrat Guibernau]], l'ideari de Jordi Pujol es podria resumir en els conceptes «construir Catalunya» i «nacionalisme del benestar».ref{{ref-llibre|cognom=Guibernau|nom=Montserrat|títol=Nacionalisme català. Franquisme, transició i democràcia|editorial=Pòrtic|lloc=Barcelona|pàgines=p. 228}}/ref

== Biografia ==
=== Joventut i estudis ===
Els seus avis paterns eren fabricants de taps de [[suro]] de [[Darnius]], a l'[[Alt Empordà]], i els materns eren pagesos de [[Premià de Dalt]], al [[Maresme]]. Després de fer fallida la fàbrica de suro, el 1917, la família Pujol es trasllada a Premià de Mar.ref name=Oliveres{{ref-llibre|cognom=Martínez|nom=Félix|nom2=Jordi|cognom2=Oliveres|títol=Jordi Pujol: en nom de Catalunya|editorial=Rosa dels Vents|any=2005|isbn=9788401386718}}/ref 

El seu pare, [[Florenci Pujol i Brugat|Florenci]], catalanista d'[[Esquerra Republicana de Catalunya]] i catòlic practicant, treballava de grum en l'establiment que [[Banca Marsans]] tenia a la [[Rambla Catalunya]] de Barcelona. Més endavant fou un borsista independent. La seva mare, Maria, descendia de pagesos. En casar-se van anar a viure a Barcelona.ref name=Pujol{{ref-llibre|cognom=Pujol|nom=Jordi|títol=Memòries (I): Història d'una convicció (1930 - 1980)|editorial=Proa|any=2009|isbn=9788482564111}}/ref 

Jordi va néixer el 9 de juny de 1930, al núm. 15 del carrer Septimània de Barcelona. A més de Jordi i Maria, els pares van tenir un tercer fill, Joan, que va morir al cap de pocs mesos de néixer.ref name=Siscu / L'ambient catalanista que va respirar Jordi des de petit a la família el va influir decisivament.ref name=Siscu / Quan tenia cinc anys, buscant una escola de qualitat i no religiosa,ref name=Siscu / van decidir apuntar-lo al [[Col·legi Alemany de Barcelona]].ref name=Oliveres / En esclatar la [[Guerra Civil Espanyola|guerra]], el 1936, l'escola va tancar i la família Pujol Soley se'n va tornar a viure a [[Premià de Dalt]]. Un cop acabada la guerra, el 1939, tornen a Barcelona i Jordi és matriculat de nou al Col·legi Alemany, fins que un altre conflicte bèl·lic, la [[Segona Guerra Mundial]] del 1939-45, fa que torni a tancar. Pujol havia après perfectament l'[[alemany]], el [[francès]] i el [[castellà]].ref name=Siscu / El 1942 va començar a estudiar [[català]], que llavors estava prohibit, només amb l'ajuda d'una gramàtica catalana de l'[[editorial Barcino]].ref name=Siscu{{ref-llibre|cognom=Baiges|nom=Siscu|cognom2=[[Jaume Reixach i Riba|Reixach]]|nom2=Jaume|títol=Jordi Pujol : historia de una obsesión|editorial=Madrid : Temas de Hoy, 1991|any=1991|isbn=8478800972}}/ref Més tard aprofundiria els estudis de català de manera privada a casa del pedagog [[Joan Triadú]].ref name=LV Dossier / Amb quinze anys se'n va a acabar el batxillerat a l'Acadèmia Pérez Iborra.ref name=Pujol / 
[[Fitxer:Facultat de Medicina UB.JPG|thumb|esquerra|Facultat de Medicina a la Universitat de Barcelona]]
Amb setze anys va començar [[Medicina]] a la [[Universitat de Barcelona]].{{sfn|Martínez   |Oliveres|2005 |p=101}} Durant els primers anys universitaris actuà a la resistència contra el règim del general [[Franco]], a través d'associacions catòliques, polítiques o culturals, en defensa de la democràcia, de la identitat de Catalunya i, sobretot, de la seva llengua i de la seva cultura, perseguides per la dictadura. Entre d'altres, destaca el [[Grup Torras i Bages]] (1847),ref name=Siscu / on coincidí amb l'activista [[Pere Figuera i Serra]], la [[Confraria de la Mare de Déu de Montserrat de Virtèlia]] (1950-1954)ref name=Siscu / i el grup [[CC (Catalunya)|CC]] (1954).ref name=Siscu / Dues persones vinculades a aquests moviments varen influir en la seva educació catòlica i catalana: el [[Pere Llumà i Viladrich|pare Llumà]], director espiritual de la confraria,ref name=Siscu / i [[Raimon Galí]] a CC.ref name=Riera{{ref-llibre|cognom=Riera|nom=Ignasi|enllaçautor=Ignasi Riera i Gassiot|títol=Jordi Pujol. Llums i ombres|editorial=Angle Editorial|any=2002|isbn=8488811756}}/ref El 1948 va conèixer [[Albert Manent]], que es va convertir en un altre dels seus mentors intel·lectuals.ref name=LV Dossier{{ref-notícia|títol=Dossier sobre Jordi Pujol|publicació=La Vanguardia|url=http://hemeroteca.lavanguardia.com/preview/2003/12/28/pagina-8/34053507/pdf.html|data=28 de desembre de 2003}}/ref 

Durant els darrers anys universitaris, entre el 1950 i el 1954, amb una carrera que no l'omplia, amb una barrera infranquejable en el terreny polític i cultural, i amb una relació cada vegada més gran amb la confraria, Jordi Pujol es va refugiar en la fe cristiana i va estar a punt de decidir-se per la vocació religiosa.ref name=Siscu / 

Acabada la carrera, va entrar com a gerent als Laboratoris Martín Cuatrecasas, després Laboratoris Fides, on el seu pare havia comprat una quantitat important d'accions. Hi va impulsar la investigació i va comercialitzar productes com el Neo-Bacitrin, una pomada per a les irritacions cutànies.ref name=Siscu / 

A la confraria Virtèlia coneix [[Marta Ferrusola]], filla d'uns botiguers de l'Eixample originaris de [[Queralbs]], amb qui es va casar l'any 1956 i ha tingut set fills, [[Jordi Pujol i Ferrusola|Jordi]] (1958), [[Marta Pujol i Ferrusola|Marta]] (1959), [[Josep Pujol i Ferrusola|Josep]] (1963), [[Pere Pujol i Ferrusola|Pere]] (1965), [[Oriol Pujol i Ferrusola|Oriol]] (1966), [[Mireia Pujol i Ferrusola|Mireia]] (1969) i [[Oleguer Pujol i Ferrusola|Oleguer]] (1972)

===Lluita i empresonament===
[[Fitxer:Palau de la Música - des de l'escenari.JPG|thumb|esquerra|El [[Palau de la Música]], escenari dels [[Fets del Palau]]]]
Pujol va anar forjant una ideologia política influït pels grans teòrics de la [[democràcia cristiana]] europea, vinculats sobretot a la revista francesa ''[[Esprit]]''. Llegia tota la premsa europea gràcies al domini de les llengües apreses en edat escolar.{{sfn|Martínez|Oliveres|2005|p=105}} Domina el català, el [[castellà]], l'[[anglès]], el [[francès]], l'[[alemany]] i l'[[italià]].ref[http://www.larioja.com/20090523/espana/idiomas-asignatura-pendiente-politicos-200905231200.html Los idiomas, la eterna tarea pendiente de los políticos - larioja.com]/ref

Fou llavors quan Jordi Pujol començà a alimentar un pensament recurrent i obsessiu: la necessitat de crear una [[banc (empresa)|banca]] per a Catalunya.ref name=Riera / El març del 1959, un grup d'accionistes encapçalats per Pujol va comprar la petita [[Banca Dorca]] d'[[Olot]], li va canviar el nom per [[Banca Catalana]] i en traslladà la seu a Barcelona.{{sfn|Martínez|Oliveres|2005|p=116}}

Pujol rebia en aquest moment la influència de [[Josep Benet i Morell|Josep Benet]], tot un referent per a la mobilització política del més joves.ref name=Riera / Després de l'[[afer Galinsoga]] amb el director de ''[[La Vanguardia]]'', [[Luis Martínez de Galinsoga]], que va cridar en públic ''«Todos los catalanes son una mierda»'', Jordi Pujol va participar en la campanya contra aquest rotatiu. Amb l'ajuda de Francesc Pizón, propietari d'una impremta, va repartir un text redactat per ell mateix que tenia per títol la frase pronunciada de Galinsoga. També fou autor, el 15 d'abril de 1960, del fullet ''Us presentem el general Franco'', on feia un despietat retrat del dictador.{{sfn|Martínez|Oliveres|2005|p=117}} Un mes després, el 19 de maig, tingueren lloc els [[Fets del Palau]], al [[Palau de la Música Catalana]]. Pujol, tot i no ser al Palau, fou un dels organitzadors de la protesta.

Pujol va ser detingut i apallissat el 22 de maig de 1960 per les seves activitats [[franquisme|antifranquistes]].{{sfn|Martínez|Oliveres|2005|p=119}} Va ser sotmès a un judici sense cap garantia jurídica,{{sfn|Martínez|Oliveres|2005|p=117}} i el darrer dia va fer un discurs clarament catalanista i democràtic que sabia que representaria la condemna definitiva, malgrat les gestions que havien fet el seu [[Florenci Pujol|pare]] i diversos coneguts, com alguns cònsols de països democràtics.{{sfn|Martínez|Oliveres|2005|p=118}} En aquell moment, Pujol va dimitir dels càrrecs a Banca Dorca, com també ho van fer el seu pare i el seu cunyat, [[Francesc Cabana]].ref name=Riera / Va ser sentenciat a set anys de presó --dels quals en va complir dos i mig, a la [[presó de Torrero|presó]] de [[Torrero]], a [[Saragossa]]-- i un de confinament a [[Girona]].

La seva entrada a la presó va desencadenar una forta campanya per demanar-ne l'alliberament, fins i tot amb manifestacions en algunes capitals europees.{{sfn|Martínez|Oliveres|2005|p=119}} La detenció de Pujol va sobtar i va sacsejar l'opinió pública catalana.ref name=Riera / Els comunistes van omplir les parets de Barcelona amb la frase JP llibertat, i l'escriptor [[Xavier Polo]] va escampar per tot el país la pintada Pujol Catalunya,.ref name=LV Dossier / Així es va començar a forjar la identificació de Pujol amb [[Catalunya]].{{sfn|Martínez|Oliveres|2005|p=119}}

===Banca Catalana===
[[Fitxer:Francesc Cabana.JPG|thumb|[[Francesc Cabana]], cunyat de Jordi Pujol i un dels impulsors de [[Banca Catalana]]]]
Va sortir de la presó gràcies a dos indults i, després d'establir-se obligatòriament durant un any a Girona, es va traslladar amb la seva família a Barcelona. Va tornar a l'activitat [[política]] amb l'objectiu d'organitzar un moviment [[nacionalisme|nacionalista]] [[catalanisme|català]]. Pujol també volia consolidar la idea, que es va estroncar durant els anys de presó, de muntar un gran banc català amb seu a Catalunya per afavorir la cultura i la indústria catalanes.{{sfn|Martínez|Oliveres|2005|p=123}} Va fundar i presidir l'entitat financera [[Banca Catalana]], una plataforma des de la qual va finançar els projectes necessaris perquè, desaparegut el dictador, Catalunya tingués els instruments per decidir el seu futur.{{sfn|Martínez|Oliveres|2005|p=126}} [[Francesc Cabana]], un dels principals promotors, va afirmar que volien crear un instrument financer al servei de Catalunya.{{sfn|Martínez|Oliveres|2005|p=127}} Banca Catalana utilitzà els seus fons per al finançament de projectes al servei del seu programa nacionalista, com el [[Grup Enciclopèdia Catalana]], [[Òmnium Cultural]], la [[Llibreria Ona]] o l'[[Escola de Mestres Rosa Sensat]].ref name=Riera / Va ser en aquest moment que, per portar el projecte Banca Catalana, Pujol es va envoltar dels membres més joves de la burgesia barcelonina, que es convertirien en els seus companys de viatge durant una gran part de la seva vida.{{sfn|Martínez|Oliveres|2005|p=129}}

Amb la publicació de l'assaig ''[[Els altres catalans]]'', de [[Francesc Candel]], va néixer l'amistat autèntica i sincera de Pujol amb l'autor, a qui va ajudar econòmicament i materialment.ref name=gencat{{ref-web|url=http://presidencia.gencat.cat/ca/ambits_d_actuacio/commemoracions_2014/_els_altres_catalans_de_francesc_candel/|consulta=23 juliol 2014|títol='Els altres catalans' de Francesc Candel|editor=Commemoracions 2014, Generalitat de Catalunya}}/ref El 1966 va liderar la campanya ''[[Volem bisbes catalans!]]''.

Banca Catalana, amb seu central a l'edifici del [[Passeig de Gràcia]] inaugurat el 1968, ja començava a tenir un pes propi. Però els inicis del banc són la història del bloqueig contra els intents d'una entitat bancària catalana i barcelonina per poder obrir oficines a Madrid. Banca Catalana era molt mal vista pel [[Banc d'Espanya]] per les ajudes que donava a entitats que anaven contra el règim.ref name=Riera /

===Inici de l'activitat política===
[[Fitxer:Seu de CDC al carrer Còrsega.jpg|thumb|Seu de CDC al carrer Còrsega de Barcelona]]
El 1974 passà definitivament a l'esfera política i es va convertir en un dels fundadors i primer secretari general de [[Convergència Democràtica de Catalunya]], que es va constituir formalment com a [[partit polític|partit]] el novembre del 1976.ref name=Riera / Seguidament, prengué el control de la revista ''[[Destino (revista)|Destino]]'' i va entrar en el consell d'administració d{{'}}''[[El Correo Catalán]]''.ref{{ref-web|cognom=Saura|nom=Víctor|url=http://www.eldiario.es/catalunyaplural/opinions/Correo-Catalan-oblidat-Jordi-Pujol_6_285981401.html|consulta=27 juliol 2014|títol=El Correo Catalán: el marro oblidat de Jordi Pujol|editor=CatalunyaPlural.cat|data=27 juliol 2014}}/ref La revista va canviar de director tres vegades, amb [[Josep Vergés i Matas|Josep Vergés]], [[Baltasar Porcel]] i [[Josep Pernau]]. Tres anys més tard, enmig de disputes internes --amb [[Josep Pla]] entremig-- i en plena crisi, amb la revista en forta caiguda, Pujol en deixà la direcció i la va vendre.{{sfn|Martínez|Oliveres|2005|p=157}} Del diari, n'era el director a l'ombra, en redactava els editorials i marcava la línia informativa.{{sfn|Martínez|Oliveres|2005|p=156}} Del 1975 al 1978, segons l'[[Oficina de Justificación y Difusión]], el diari reduí en gairebé 30.000 el nombre d'exemplars.refVa passar de 67.283 exemplars l'any 1975 a 38.290 el 1978, cosa que va suposar un 43% de descens, segons l'OJD./ref Aquest descens, l'envelliment de la maquinària, l'aparició de l{{'}}''[[Avui]]'', dirigit a un públic semblant, i l'ús partidista del diari el van enfonsar en una greu crisi econòmica l'any 1982. ''El Correo Catalán'' va desaparèixer tres anys després, enmig de manifestacions en contra davant la Generalitat, presidida per Jordi Pujol.

El juny del 1977, Jordi Pujol es presentà a les [[Eleccions generals espanyoles de 1977|primeres eleccions legislatives espanyoles]] després de la dictadura en representació del [[Pacte Democràtic per Catalunya]], format per [[Convergència Democràtica de Catalunya]], [[Esquerra Democràtica de Catalunya]] (EDC), de [[Ramon Trias Fargas]] i [[Macià Alavedra]], [[Partit Socialista de Catalunya-Reagrupament]] i [[Front Nacional de Catalunya]].ref{{ref-notícia|títol=Notícia del pacte.|publicació=La Vanguardia|url=http://hemeroteca.lavanguardia.com/preview/1977/05/04/pagina-24/33741995/pdf.html}}/ref Fou elegit diputat al Congrés juntament amb deu representants més de la mateixa coalició. El 5 de desembre del mateix any fou nomenat conseller sense cartera del govern provisional de Catalunya presidit pel president [[Josep Tarradellas]], que havia tornat de l'exili per inaugurar la nova etapa de la Generalitat restaurada.

Un any després, al juny, CDC va absorbir EDC. Trias Fargas va passar a ser president de la nova CDC i es va crear un secretariat integrat pel mateix Trias, Pujol, [[Miquel Roca i Junyent|Roca]], [[Macià Alavedra|Alavedra]] i [[Josep Maria Cullell i Nadal|Cullell]]. Al setembre es va formalitzar el pacte de coalició amb [[Unió Democràtica de Catalunya]] (UDC). Va ser a partir de llavors que es va crear la marca electoral de [[Convergència i Unió]].{{sfn|Martínez|Oliveres|2005|p=175}} En consagrar-se totalment a la política, Pujol va decidir desvincular-se de tots els càrrecs empresarials, incloent-hi [[Banca Catalana]].{{sfn|Martínez|Oliveres|2005|p=176}}

=== President de la Generalitat ===
El dijous [[20 de març]] de [[1980]] se celebraren les [[Eleccions al Parlament de Catalunya (1980)|primeres eleccions al Parlament de Catalunya]] després de la recuperació de la democràcia. CiU va guanyar les eleccions contra pronòstic, ja que totes les enquestes donaven per fet el triomf de les esquerres.ref name=Riera / El [[Partit Socialista de Catalunya]] (PSC) no va acceptar un govern de coalició ofert per Pujolref name=Pujol 1980{{ref-llibre|cognom=Pujol|nom=Jordi|títol=Memòries II: Temps de construir (1980-1993)|editorial=Proa|any=2011|isbn=9788475882833}}/ref i el 8 de maig accedia a la presidència de la Generalitat, governant en minoria amb els vots de [[CC-UCD]] i [[ERC]]. En el seu primer discurs d'investidura com a candidat a la presidència el 1980, va definir les «tres línies principals» del seu primer Govern: «la institucionalització de Catalunya, la de la defensa de la catalanitat i la de l'economia».ref name=guimera /

El primer decret de Pujol com a president va ser el que creava la Secreatria General de Presidència i nominava [[Lluís Prenafeta]] per ocupar el lloc. Serien deu anys d'estreta col·laboració en els quals molt sovint Prenafeta va haver d'assumir el paper de dolent.{{sfn|Martínez|Oliveres|2005|p=60}} Pocs mesos després, el 30 de setembre de 1980 moria el seu pare, Florenci Pujol.ref name=Siscu / 

En l'intent de [[cop d'estat del 23 de febrer]] de 1981, la figura de Jordi Pujol hi tingué molta importància. Va actuar amb celeritat,ref name=Riera / com a estadista,{{sfn|Martínez|Oliveres|2005|p=190}} va parlar amb el [[Joan Carles I]], que presumptament li digué el famós tranquil, Jordi, tranquil. Pujol sabia que els màxims dirigents estatals estaven segrestats o amagats i, fent un ús intel·ligent dels mitjans de comunicació, la nit d'aquell dia les cadenes de ràdio a Catalunya van emetre un discurs institucional del mateix president, primer en català i després en castellà, per tranquil·litzar la població i assegurant que el cop havia fracassat.{{sfn|Martínez|Oliveres|2005|p=186}} Una de les conseqüències del 23F fou l'acord entre la [[UCD]] i el [[PSOE]] per posar en marxa la [[Ley Orgánica de Armonización del Proceso Autonómico]] (LOAPA), que va començar un procés de dilució de l'autogovern català i que va constituir el primer pas d'un desamor crònic de Pujol amb els socialistes.ref name=Riera /

Al llarg del govern de Jordi Pujol, una de les seves prioritats fou la creació de la [[Corporació Catalana de Mitjans Audiovisuals]].ref name=guimera/ Segons recull en les seves memòries: 

{{cita|en el nostre projecte de país, una ràdio i una televisió públiques havien d'ajudar a defensar la [[llengua catalana|llengua]] i a construir la consciència de [[catalanitat]]. [...] La ràdio i la televisió van ser, doncs, una prioritat i les vam tirar endavant a la primera legislatura i des del [[Departament de Presidència de la Generalitat de Catalunya|Departament de Presidència]] mateix|Jordi Pujol i Soley.{{sfn|Pujol|2009|p=183}}ref name=guimera{{ref-llibre|cognom=Guimerà Orts|nom=Josep Àngel|títol=Les polítiques de mitjans de comunicació durant els governs de Jordi Pujol|editorial=Proa|any=2014|isbn=978-84-7588-497-4|capítol=La Corporació Catalana de Ràdio i Televisió: una institució estratègica}}/ref}}

===Crisi de Banca Catalana===
[[Fitxer:Edificio planeta.jpg|thumb|Edifici de l'antiga seu de [[Banca Catalana]]]]
El grup Banca Catalana s'esquerdava des de feia uns anys, els màxims executius no hi trobaven solució i el món econòmic veia a venir la catàstrofe.ref name=Siscu / La crisi arrencà de les participacions industrials del grup, de la improductivitat de molts dels seus actius immobiliaris i de la discutible gestió dels rectors.{{sfn|Martínez|Oliveres|2005|p=142}} Malgrat la crisi econòmica general, produïda pel canvi energètic del [[Crisi del petroli de 1973|1973]], els administradors de Catalana seguien apostant fort per la indústria i absorbien altres bancs catalans amb dificultats. 

Malgrat que Jordi Pujol estava completament deslligat de Banca Catalana des de l'any 1977 -coincidint amb la seva plena incorporació a la política- el fantasma de l'entitat que havia fet servir per fer país el perseguiria encara durant anys.{{sfn|Martínez|Oliveres|2005|p=190}} Des del seu lloc de delegat a Catalunya del rotatiu ''[[El País]]'', [[Alfons Quintà]] va publicar més de vint articles durant l'any 1980, després de l'elecció de Pujol com a president de la Generalitat, vinculant-lo a Banca Catalana i especialment als seus nombrosos problemes.ref{{ref-llibre|cognom=Figueras|nom=Josep Maria|títol=Premsa i nacionalisme|editorial=Pòrtic|any=2002|isbn=9788473067683}}/ref 

El juny de 1982 va esclatar la crisi de Banca Catalana quan l'agència [[Europa Press]] va fer de detonant anunciant com a notícia d'última hora una imminent [[suspensió de pagaments]] de l'entitat bancària. Al cap d'una estona, l'[[Agencia EFE]] i [[TVE Catalunya]] ho desmentien. El pànic fou immediat i la notícia va caure com una bomba amb una retirada massiva de dipòsits.ref name=Riera / El diari ''[[El País]]'', en una editorial qualificà els responsables de delincuentes de cuello blanco. Francesc Cabana, un dels fundadors de Banca Catalana, va dir que la premsa de Madrid vol posar-nos a la presó.ref name=Riera / Es van intentar diverses fórmules, sobretot per salvar la catalanitat del grup, però no van donar resultat i l'última, la de [[la Caixa]] -que abans de la crisi havia negat l'ajuda-,{{sfn|Martínez|Oliveres|2005|p=409}} va ser superada, segons el [[Fons de Garantia de Dipòsits]], per la del conjunt de grans bancs espanyols, que finalment la van engolir.ref{{ref-notícia|títol=Banca Catalana ja és dels grans bancs|publicació=La Vanguardia|url=http://hemeroteca.lavanguardia.com/preview/1983/05/18/pagina-1/32974543/pdf.html|data=18 de maig de 1983}}/ref Mesos més tard, el ''pool'' de bancs es posava d'acord en cedir l'entitat ressuscitada al [[Banco de Vizcaya]].ref name=Siscu / 

Aquest cas va dividir la societat catalana entre els partidaris de considerar Pujol intocable i que associaven el cas a un atac a Catalunya, i aquells que sostenien que al capdavant de la Generalitat hi havia un delinqüent que s'havia de fer fora per qualsevol mitjà.{{sfn|Martínez|Oliveres|2005|p=190}}

L'octubre de 1982, en una [[Eleccions generals espanyoles de 1982|votació històrica]], el [[PSOE]] de [[Felipe González]] va aconseguir una amplíssima majoria absoluta. D'aquesta manera, Pujol perdia l'interlocutor privilegiat que tenia a Madrid fins al moment.ref name=Siscu /

===Majoria absoluta i querella === 

El 29 d'abril de 1984, Jordi Pujol va aconseguir guanyar per primera vegada per [[majoria absoluta]]. L'eufòria era justificada a les files de CiU, quasi un de cada dos votants havia votat al seu partit.ref name=Siscu / El mal tracte que el govern del PSOE des de 1982 havia donat a Catalunya va fer que molta gent es mobilitzés.ref name=Pujol 1980 / A partir d'aquell dia, dues majories quedaven instaurades a l'Estat espanyol, la de Madrid, a càrrec del PSOE, i la de CiU, a Catalunya.

Dinou dies després de les eleccions, la nit del 18 de maig, una filtració del diari ''El País'' arribà a Lluís Prenafeta que comunicà de seguida a Jordi Pujol: l'endemà el rotatiu anava a publicar una querella contra Pujol.{{sfn|Martínez|Oliveres|2005|p=222}} El 19 surt la notícia al diariref{{ref-notícia|títol=Imminent querella del fiscal Estat contra Jordi Pujol i altres responsables de Banca Catalana|publicació=El País|url=http://elpais.com/diario/1984/05/19/portada/453765601_850215.html|data=19 de maig de 1984}}/ref i el 20 de maig fou presentada una querella per la [[Fiscalia General de l'Estat]] dirigida per [[Carlos Jiménez Villarejo]] contra Pujol i 24 exdirectius més de Banca Catalana. Deu dies més tard, unes dues-centes mil persones es van manifestar des del [[Parlament de Catalunya|Parlament]] fins a la [[plaça de Sant Jaume]] en suport del President.ref name=Riera / Va ser una expressió de suport a les institucions autonòmiques de Catalunya i d'adhesió al president Pujol, arran del cas de la querella per Banca Catalana.ref{{ref-notícia|títol=Un clamor entusiasta acompanya al president Pujol|publicació=La Vanguardia|url=http://hemeroteca.lavanguardia.com/preview/1984/05/31/pagina-1/32835965/pdf.html|data=31 de maig de 1984}}/ref 

Se'ls acusava d'haver pagat extratipus a través de la caixa B del banc i de tenir autocartera.ref name=Pujol 1980 / L'octubre de 1984 el magistrat [[Ignacio de Lecea]] va prendre declaració a Pujol durant dues hores i mitja a la seva residència oficial de la [[Casa dels Canonges]], tràmit en el qual també van estar presents els fiscals Carlos Jiménez Villarejo i [[José María de Mena Álvarez]], i els advocats defensors [[Joan Piqué Vidal]] i Juan Córdoba Roda.
[[Fitxer:Cav25vic.jpg|thumb|Jordi Pujol, segon per l'esquerra, durant la celebració del 25è aniversari de [[Cavall Fort]]]]

Hi ha un abans i un després de la querella. A CDC van començar temps de profunds dubtes per les conseqüències polítiques, Jordi Pujol era un lleó ferit, estava tocat, fins i tot li va canviar el caràcter, i va pensar a dimitir si era processat.ref name=Pujol 1980 / A partir d'aquell moment es va crear una distància insalvable entre els que defensaven a ultrança Pujol i els que intentaven despolititzar la querella i consideraven que el president interpretava el paper de màrtir donant a entendre que la querella era contra Catalunya.{{sfn|Martínez|Oliveres|2005|p=224}} El 1985, el [[diari ABC]] elegeix Jordi Pujol espanyol de l'any 1984.ref{{ref-notícia|publicació=ABC|url=http://hemeroteca.abc.es/nav/Navigate.exe/hemeroteca/madrid/abc/1985/04/18/001.html|data=18 d'abril de 1985}}/ref 

Després de la victòria socialista del 1982, el centre polític espanyol es va esfondrar. Aquest espai el va voler ocupar el número dos de Pujol i home a Madrid, [[Miquel Roca i Junyent|Miquel Roca]], a les [[Eleccions generals espanyoles de 1986|eleccions espanyoles de 1986]] mitjançant el que anomenaren l'[[Operació Reformista]]. El Partit Reformista Democràtic es va constituir com una unió de diversos partits. Però l'aventura va ser un fracàs i es va dissoldre pràcticament l'endemà de les eleccions.{{sfn|Martínez|Oliveres|2005|p=265}} Malgrat la intensitat de la campanya, la carta que Jordi Pujol volia jugar a Madrid només va obtenir l'1% dels vots i cap diputat.ref name=Riera / 

El ple de l'Audiència Territorial de Barcelona va decidir el 26 de novembre del 1986, després de gairebé quatre anys d'instrucció, no processar a Jordi Pujol.{{sfn|Martínez|Oliveres|2005| p=219}}

===Decisius a Espanya ===

Pujol es va referir algunes vegades als anys de majoria absoluta del PSOE com als anys de la travessia del desert. Però l'any 1993, el partit socialista va perdre la majoria absoluta a les [[Corts espanyoles]] que havia conservat des de l'octubre del 1982, i això va permetre que CiU tornés a tenir un paper clau en la política espanyola, donant suport al govern com ho havia fet fins al 1982 amb els governs d'[[UCD]]. Després de gairebé onze anys al govern, el PSOE era un partit esgotat, però la dreta espanyola encara no generava confiança als electors. Ambdós factors van fer que el PSOE quedés en minoria i Pujol va veure l'oportunitat de ser decisiu a Espanya ajudant al mateix partit del qual s'havia sentit perseguit i enganyat.{{sfn|Matínez|Oliveres|2005 |p=295}} Els encarregats de la campanya de CiU varen vaticinar aquesta nova situació amb el lema Ara decidirem.ref{{ref-notícia|títol=Entrevista a Miquel Roca|publicació=La Vanguardia|url=http://hemeroteca.lavanguardia.com/preview/1995/06/24/pagina-12/34725024/pdf.html|data=4 de juny de 1993}}/ref 

La principal consecució que va obtenir CiU de la seva col·laboració amb el PSOE de [[Felipe González]] entre 1993 i 1996 fou la cessió del 15 per cent de l'[[impost sobre la renda]]. Immediatament, la premsa i l'oposició de Madrid va parlar de xantatge. Aquest clima d'entesa es va veure estroncat per l'esclat de diversos casos de corrupció com els escàndols [[Mariano Rubio Jiménez|Rubio]] i [[Luis Roldán Ibáñez|Roldán]] del 1994 i pels casos [[GAL]] i [[CESID]]. L'octubre del 1995, Pujol va retirar de forma pactada el seu suport al govern espanyol, que no va poder aprovar els [[Pressupostos Generals de l'Estat]] i es va veure abocat a convocar eleccions avançades. La lleialtat de Pujol envers González i el fet que els diputats de Pujol fossin el puntal d'un govern devorat per la corrupció, van fer que CiU arrisqués tant la majoria absoluta, que la va perdre el 1995. 
[[File:Què volen saber els cardedeuencs de Jordi Pujol? RTVC.ogv|thumb|300px|Entrevista amb Jordi Pujol realitzada en 2008 per [[Televisió de Cardedeu]].]]
[[File:Pujol MHC.jpg|thumb|Jordi Pujol al [[Museu d'Història de Catalunya|MHC]] el 2001.]]

=== Retirada de la primera línia política ===
{{incomplet|L'article no contempla el període 1996-2014|data=agost de 2014}}
Les darreres eleccions on es va presentar com a candidat van ser les de 1999, enfrontant-se a [[Pasqual Maragall]]. Un any després [[Jose María Aznar]] va tenir majoria absoluta a les eleccions espanyoles, fet que va fer que CiU fos més prescindible dins del mapa polític espanyol. Va ser llavors quan Pujol va nomenar a [[Artur Mas i Gavarró]] com el seu successor. Un cop deixà la Generalitat, Pujol va obtenir el càrrec honorífic de President Fundador de CDC. També va crear el [[Centre d'Estudis Jordi Pujol]] i poc a poc va anar concedint entrevistes on cada vegada mostrava un perfil més sobiranista, sobretot a partir del 2012.

L'any 2003 féu donació a la [[Biblioteca de Catalunya]] del fons bibliogràfic recollit durant l'exercici del seu càrrec de president de la Generalitat, format per més de 16.000 documents.

=== Diners a paradisos fiscals ===
El 25 de juliol de 2014, Jordi Pujol reconegué mitjançant un comunicat personal l'existència de diners no regularitzats a comptes a l'estranger des de 1980, que tenien origen en l'herència del seu pare [[Florenci Pujol i Brugat|Florenci]]. Segons el document, els fons s'acolliren a la regularització extraordinària promoguda pel [[Govern d'Espanya]] el 2012.ref{{Ref-publicació|cognom = |nom = |article = Pujol demana perdó per haver tingut fins ara diners sense regularitzar a l'estranger|publicació = Ara|url = http://www.ara.cat/politica/PUJOL-PERDO-COMPTES-ESTRANGER-FAMILIA_0_1181282147.html|data = 25 de juliol de 2014|pàgines = }}/ref Fins al comunicat, l'expresident havia negat la possessió de diners a paradisos fiscalsref{{Ref-publicació|cognom = |nom = |article = Jordi Pujol:  ¿Qué coño es eso de la UDEF?|publicació = Público|url = http://www.publico.es/espana/448741/jordi-pujol-que-cono-es-eso-de-la-udef|data = 11 de gener de 2013|pàgines = }}/ref i havia interposat una querella contra el diari ''[[El Mundo]]''ref{{Ref-publicació|cognom = |nom = |article = Artur Mas y Jordi Pujol interponen sendas querellas contra 'El Mundo' en el juzgado de guardia|publicació = 20 minutos|url = http://www.20minutos.es/noticia/1651788/0/artur-mas-ciu/jordi-pujol-juzgado/el-mundo-querellas/#xtor=AD-15xts=467263|data = 19 de novembre de 2012|pàgines = }}/refref{{Ref-publicació|cognom = |nom = |article = Arxivada la querella de Jordi Pujol contra els periodistes d' El Mundo|publicació = El Punt Avui|url = http://www.elpuntavui.cat/noticia/article/3-politica/-/635369-arxivada-la-querella-de-jordi-pujol-contra-els-periodistes-del-mundo.html|data = 9 d'abril de 2013|pàgines = }}/ref després de la publicació que la [[Policia Nacional d'Espanya|Policia Nacional]] havia informat de l'existència de 137 milions d'euros en comptes de la família Pujol a [[Ginebra]].ref{{Ref-publicació|cognom = Urreiztieta|nom = Esteban|article = Los Pujol tienen 137 millones en Ginebra, según la Policía|publicació = El Mundo|url = http://www.elmundo.es/elmundo/2012/11/17/espana/1353153990.html|data = 17 novembre 2012|pàgines = }}/ref L'endemà de fer-se públic el comunicat de Jordi Pujol, ''El Mundo'' afirmà que la família podria acumular a paradisos fiscals uns 600 milions d'euros segons les investigacions policials.ref{{Ref-publicació|cognom = Inda|nom = Eduardo|article = Pujol pide 'perdón' por las cuentas de su familia en paraísos fiscales|publicació = El Mundo|url = http://www.elmundo.es/espana/2014/07/26/53d2f1c8268e3e61758b456d.html|data = 26 juliol 2014|pàgines = }}/ref

La confessió de Jordi Pujol generà una controvèrsia políticaref{{Ref-publicació|cognom = |nom = |article = La confesión de Jordi Pujol sacude la política catalana|publicació = La Vanguardia|url = http://www.lavanguardia.com/politica/20140726/54412502367/confesion-jordi-pujol-sacude-politica-catalana.html|data = 26 juliol 2014|pàgines = }}/ref que motivà l’anunci de la retirada de l'oficina institucional, la pensió vitalícia i el tratactament de Molt Honorable per part de la [[Generalitat de Catalunya]] així com la renúncia als títols de president fundador de [[Convergència Democràtica de Catalunya]] i de [[Convergència i Unió]].ref{{Ref-publicació|cognom = Mateos|nom = Roger|article = Mas pacta amb Pujol retirar-li la pensió, l'oficina i els títols de president fundador de CDC i CiU|publicació = Ara|url = http://www.ara.cat/politica/artur-mas-pujol-govern-expresident_0_1183681763.html|data = 29 juliol 2014|pàgines = }}/ref En aquesta mateixa línia, des de l'[[Xavier Trias i Vidal de Llobatera|alcaldia]] de Barcelona se li va reclamar el retorn de la medalla d'or de la ciutat, que Pujol féu efectiva l'agost del mateix any.ref name=medallaBCN{{ref-notícia|cognom=ACN|títol=Pujol retorna la Medalla d'Or de la Ciutat a l'Ajuntament de Barcelona|publicació=Ara|url=http://www.ara.cat/politica/Pujol-retorna-Medalla-Ciutat-lAjuntament-Barcelona_0_1196880509.html|consulta=20 agost 2014|data=20 agost 2014}}/ref
{{-}}

== Pujolisme ==
El pujolisme va marcar l'agenda política catalana durant més de dues dècades i ha influït en un gran nombre de polítics posteriors. Alguns dels seus trets més diferencials són:ref name=Casals140802CASALS, Xavier, ''Del mite al contramite'', [[Diari Ara]], 2 d'agost de 2014. p.10-11/ref

* '''CiU = Catalanitat''': Pujol va ser capaç de convertir CiU en un projecte on hi cabien diverses opcions polítiques de caràcter catalanista, des d'independentistes moderats fins a persones de dretes que anteriorment havien recolzat el franquisme. Va ser capaç de barrejar [[socialdemocràcia]], [[liberalisme]] i [[democràcia cristiana]] en un projecte catalanista i transversal.ref name=Casals140802/

* '''Relació amb Espanya''': CiU va voler intervenir activament en la política espanyola, amb més o menys èxit. Una mostra de la voluntat de Pujol d'intervenir a Espanya és el seu projecte ''[[Partido Reformista Democrático]]'', amb [[Miquel Roca]].ref name=Casals140802/

* '''Peix al cove''': Sistema de negociació política que prima els resultats per davant de les estratègies. Pujol va aprofitar oportunismes i posicions de poder negociador per demanar traspassos de competències o millores del finançament autonòmic.ref name=Casals140802/

*'''Barcelona-Catalunya''': La forta influència del PSC a Barcelona i l'Àrea Metropolitana feien de contrapoder de la Generalitat. Pujol sempre va mirar amb recel la possible macrocefàlia de Barcelona.ref name=Casals140802/

* '''Europeisme''': Pujol sempre ha tingut un marcat perfil europeista, com demostra la creació del [[Patronat Català Pro Europa]], l'[[Institut Català d'Estudis Mediterranis]] o la seva presidència a l'[[Assemblea de les Regions d'Europa]] entre 1992 i 1996.ref name=Casals140802/

== Referències ==
{{referències|2}}

== Bibliografia ==
*{{ref-llibre|cognom=Martínez|nom=Félix|nom2=Jordi |cognom2=Oliveres|títol=Jordi Pujol: en nombre de Cataluña|editorial=Random House Mondadori|any=2005|isbn=9788483065990|url=http://books.google.es/books?id=acOT6ODlIQECprintsec=frontcoverdq=jordi+pujol+en+nombre+de+catalu%C3%B1ahl=casa=Xei=xGLiU-7yA-bgyQPR_4H4BQved=0CCkQ6AEwAA#v=snippetq=manifestacionesf=false|consulta=6 agost 2014|llengua=castellà}}
== Enllaços externs ==
{{Projectes germans |Commons= |Commonscat= Jordi Pujol|Viccionari= |Viquidites= Jordi Pujol i Soley|Viquiespècies= |Viquillibres= |Viquinotícies= |Viquipèdia= |Viquitexts= |Viquiversitat= }}
* [http://www.jordipujol.cat Web oficial del Centre d'Estudis Jordi Pujol]
* [http://www.lletres.net/pla/plaautob.html#Pujol Jordi Pujol (de passada), per Josep Pla (de les ''Notes del capvesprol'')]
* [http://www.jordipujol.cat/ca/jp/biografia Biografia personal de Jordi Pujol]
* [http://diarimaresme.com/2009/leditor-de-diari-maresme-entrevista-jordi-pujol/ Vídeo-entrevista de Jordi Pujol per l'ACPG]
* [http://www.memoro.org/es-ca/video.php?ID=5378 El noi orgullós de les seves arrels], des de [http://www.memoro.org ''Memoro - El Banc de la Memòria'']
* [http://www.memoro.org/es-ca/video.php?ID=5386 Els records de la Guerra Civil], des de [http://www.memoro.org/ ''Memoro - El Banc de la Memòria'']
* [http://www.bnc.cat/Fons-i-col-leccions/Cerca-Fons-i-col-leccions/Pujol-i-Soley-Jordi Biblioteca President Pujol, de la Biblioteca de Catalunya]

{{Inicia taula}}
{{S-off}}
{{Filera de successions|títol=[[Fitxer:Seal of the Generalitat of Catalonia.svg|40px|Senyal de la Generalitat de Catalunya]]br /[[President de la Generalitat de Catalunya]]|abans=[[Josep Tarradellas i Joan]]|després=[[Pasqual Maragall i Mira]]|anys=[[1980]]–[[2003]]}}
{{S-ppo}}
{{Filera de successions|títol=[[Fitxer:Logotip CDC.svg|40px|Convergència Democràtica de Catalunya]]br /[[Secretari General de CDC]]|abans=''Ningú''|després=[[Miquel Roca]]|anys=[[1976]]–[[1989]]}}
{{Filera de successions|títol=[[Fitxer:Logotip CDC.svg|40px|Convergència Democràtica de Catalunya]]br /[[President de CDC]]|abans=[[Ramon Trias Fargas]]|després=[[Artur Mas i Gavarró]]|anys=[[1989]]–[[2012]]}}
{{Filera de successions|títol=[[Fitxer:Logo CiU.svg|40px|CiU]]br /[[Convergència i Unió|President de CiU]]|abans=''Ningú''|després=[[Artur Mas i Gavarró]]|anys=[[2001]]–[[2004]]}}
{{S-npo}}
{{Filera de successions|títol=President de la [[Fundació Centre d'Estudis Jordi Pujol]]|abans=-|després=continua en el càrrec|anys=[[2005]]–actualitat}}
{{Finalitza taula}}

{{Govern Tarradellas}}
{{Secretaris Generals de CDC}}
{{Medalles d'Or de la Generalitat de Catalunya}}
{{Presidents de la Generalitat|4}}
{{Família Pujol}}


{{Autoritat}}
{{ORDENA:Pujol Soley, Jordi}}
[[Categoria:Persones de Sant Gervasi]]
[[Categoria:Presidents de la Generalitat de Catalunya contemporanis]]
[[Categoria:Secretaris Generals de CDC]]
[[Categoria:Militants barcelonins de CDC]]
[[Categoria:Medalles d'Or de la Generalitat de Catalunya]]
[[Categoria:Estudiants de medicina de la UB]]
[[Categoria:Consellers dels governs de Josep Tarradellas]]
[[Categoria:Diputats al Parlament de Catalunya per CiU]]
[[Categoria:Gran Creu de l'Orde al Mèrit de la República Italiana]]
[[Categoria:Gran Creu de l'orde de la Corona (Bèlgica)]]
[[Categoria:Cavallers de la Legió d'Honor catalans]]
[[Categoria:Doctors honoris causa per la UOC]]
[[Categoria:Premi Ambaixador Castells]]</text>
      <sha1>qri1ehkxzc7e95m3q6104n3j5l9ydma</sha1>
      <model>wikitext</model>
      <format>text/x-wiki</format>
    </revision>
  </page>