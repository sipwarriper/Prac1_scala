<page>
    <title>Història de Bòsnia i Hercegovina</title>
    <ns>0</ns>
    <id>912234</id>
    <revision>
      <id>14005968</id>
      <parentid>13894879</parentid>
      <timestamp>2014-09-03T20:32:13Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot canvia small per {{mida}} o {{referències|1}} i treu smalls que sobraven</comment>
      <text>[[Fitxer:Flag of Bosnia and Herzegovina.svg|thumb|right|230px|Bòsnia i Herzegovina]]
[[Fitxer:Mostar Old Town Panorama 2007.jpg|thumb|right|300px|Vista panoràmica de Mostar]]
[[Bòsnia i Hercegovina]] ha estat un [[país]] compost per [[Il·liris|pobles il·liris]] i governat per diferents ens d'[[Europa]] i dels [[Balcans]]. En un principi, [[província]] de l'[[Imperi Romà]], més tard, [[estat]] independent [[Edat mitjana|medieval]] fronterer per l'[[oest]] amb el [[cristianisme]] [[Occident|occidental]], es reuní després al [[Islam|món islàmic]] gràcies a la seua conquesta per part de l'[[Imperi Otomà]]. Nació testimoni de la rivalitat entre [[Imperi Otomà|turcs]] i [[Imperi Austrohongarès|austrohongaresos]] fins als inicis del [[segle XX]]. Més recentment visqué la creació del [[República Federal Socialista de Iugoslàvia|projecte iugoslau]], l'auge i la caiguda del [[comunisme]], les [[Guerra mundial|guerres]], i la [[Guerra de Bòsnia|violència ètnica]].

== Període pre-eslau (fins al 958) ==
'''Bòsnia i Hercegovina''' fou densament poblada al [[neolític]] pels [[il·liris]], un antic [[Protoindoeuropeus|poble indoeuropeu]] que fou poc conegut però que va tindre gran importància a l'[[Europa central]]. També foren importants les [[migracions]] de [[celtes]] en el [[segle IV aC]]. Encara que no s'han trobat proves concretes que la regió estiguera poblada per diferents pobles, es parlaven diferents llengües. Però és en l'any [[229 aC]] quan els [[República romana|romans]] van envair el litoral [[Península dels Balcans|balcànic]] de la [[Mar Mediterrània|Mediterrània]] i començaren les [[Guerres Il·líries]], que acabaren amb la victòria romana.

Fou precisament en el que avui és Bòsnia i Hercegovina on [[República romana|Roma]] lliurà una de les batalles més difícils de la seua història des de les [[Guerres Púniques]], segons el descrit per l'historiador romà [[Suetoni]]. Aquesta va ser la campanya romana contra la revolta de les comunitats indígenes d'Il·liria, coneguda en la història com la [[revolta dels Il·líris]], revolta de Panònia o ''Batonianum Bellum'', aquest últim és el nom de dos líders de les comunitats rebels il·liries, [[Bato del Daesitiates]] i [[Bato de la Breuci]].

La revolta il·líria fou causada per la voluntat que tenia l'[[emperador romà]] [[Tiberi]] de reclutar a aquestos per a lluitar en la [[Guerres romano-germàniques|guerra contra els alemanys]]. Els [[il·liris]] realitzaren una ferotge resistència a l'exèrcit més poderós de la Terra en aquell moment (el [[Exèrcit romà|romà]]) durant quatre anys (de l'any [[6]] al [[9]]), però finalment foren sotmesos per [[República romana|Roma]] en l'any [[9]], encara que el costat romà van sofrir pèrdues molt grans.[[Fitxer:Daorson.jpg|thumb|left|200px|Ruïnes de l'antiga [[Daorson]], prop de la ciutat de [[Stolac]] al [[sud]] de Bòsnia i Hercegovina.]]

L'últim reducte d'il·liris, dels quals la seva defensa va guanyar l'admiració dels historiadors romans, es diu que ha estat el [[poblat d'Arduba]]. Bato de Daesitiates va ser capturat i portat a [[República romana|Itàlia]]. La llegenda diu que quan [[Tiberi]] va preguntar a [[Bato del Daesitiates]] perquè s'havien rebel·lat, ell va contestar: Vostès, els romans, tenen la culpa d'això, per enviar com guardians dels seus ramats, als seus soldats i tractar-nos a nosaltres com gossos. Bato va passar la resta de la seva vida a la ciutat italiana de Ravenna.

En l'època romana, s'incentivà als colons de parla llatina de tot l'imperi romà s'establiren a les terres dels il·liris, i els soldats romans se'ls va animar a retirar-se en la regió.

La regió va ser conquistada amb l'ocupació romana i constituïda com [[Administració provincial romana|província d'aquesta]]. Després de la [[divisió de l'Imperi Romà]] (entre el [[337]] i [[395]]) [[Il·líria]], [[Dalmàcia]] i [[Pannònia]] van passar a formar part de l'[[Imperi Romà d'Occident]]. Més tard, va ser conquerida pels [[ostrogots]] l'any [[455]], encara que va canviar contínuament de mans entre els [[alans]] i els [[huns]]. En el [[segle VI]], l'emperador [[Justinià I]] havia reconquerit l'àrea per a l'[[Imperi Bizantí]]. Finalment, els il·liris van ser conquerits pels [[àvars]] al [[segle VI]].

==Època medieval (958-1463) ==

[[Fitxer:Burg-Srebrenik.jpg|thumb|left|150px|Castell de [[Srebrenica]].]]

El coneixement en l'actualitat de la situació política en els [[Balcans]] occidentals durant l'[[Alta Edat Mitjana]] és incompleta i confusa. Això no obstant, se sap amb certesa, que en arribar els [[eslaus]], portaren amb ells una [[estructura social]] que s'enfonsà i donà pas al [[Feudalisme]] introduït pels [[francs]] a la regió, a finals del [[segle IX]]. També va ser durant aquesta època on els [[il·liris]] foren [[Cristianisme|cristianitzats]]. Bòsnia i Hercegovina, per la seva posició geogràfica i característiques del terreny, fou una de les últimes àrees en passar per aquest procés, que probablement es va originar en els [[Ciutat|centres urbans]] al llarg de la [[costa dàlmata]].

Al llarg dels [[Segle IX|segles novè]] i [[Segle X|desè]], els [[Principat de Sèrbia|principats de Sèrbia]] (sota control de l'[[Imperi Bizantí]]) i [[Principat de Croàcia|Croàcia]] (controlada per l'[[Imperi austrohongarès]]) entraren diverses vegades en disputa per prendre el control de Bòsnia i Hercegovina. Després de molts canvis de govern, Bòsnia es trobà fora de control de tots dos, i va sorgir com un [[estat]] [[Independència|independent]] amb [[Monarquia|sistema monàrquic]].

El primer [[rei]] de Bòsnia fou [[Ban Bòric]]. El segon en regnar fou [[Ban Kulin]] el govern del qual va marcar l'inici d'una controvèrsia amb l'[[Església de Bòsnia]] (una indígena [[secta]] considerada herètica per l'[[Església Catòlica Romana]]), qui va tindre el permís de Ban Kulin per entrar en les decisions de [[govern]]. En resposta, [[Àustria-Hongria]] (que mantenia les seues [[Sobirania|aspiracions sobiranes]] sobre el [[país]]), pressionà a [[Papa de Roma|Roma]] perquè expulsara a l'Església de Bòsnia. En vista de les accions, Ban Kulin celebrà un consell de líders de l'església local amb l'objectiu que aquests renunciaren al [[Catolicisme]] adoptat el [[1203]]. Finalment, tant les esperances d'ambdós no tiraren endavant. Malgrat això, les ambicions sobiranes de L'Imperi Austrohongarès es mantenien sense canvis molt després de la mort de Kulin el [[1204]], desapareixent només després d'una invasió sense èxit en [[1254]].

La història de Bòsnia des de llavors fins a principis del [[segle XIV]] es caracteritzà per la lluita de poder entre les principals famílies de la [[noblesa]], principalment entre els [[Casa de Subic|Subic]] i els [[Casa de Kotromanić|Kotromanić]]. Este conflicte acabà en 1322, quan un dels Kotromanić es convertí en [[Ban]] amb el nom d'[[Esteve I de Sèrbia]]. En el moment de la seva mort en [[1353]], i després d'un gran esforç per part de tots els [[estaments]] de la [[societat]] bosniana, Bòsnia s'annexionà territoris del [[nord]] i de l'[[oest]], així com [[Zahumlje]] i parts de [[Dalmàcia]]. [[Esteve II]], fou succeït pel seu nebot Tvrtko que, després d'una prolongada lluita amb la noblesa i a més a més entre les altres famílies, va obtindre el control complet del país en [[1367]]. Tvrtko es coronà el [[26 d'octubre]] de [[1377]] com [[Esteve II]] rei de [[Regne de Bòsnia|Bòsnia]], [[Raška]], [[Dalmàcia]] i [[Croàcia]].

Amb base a les evidències [[Arqueologia|arqueològiques]], se sap que Tvrtko fou coronat a l'[[Església (arquitectura)|església]] de la [[vila]] de [[Milla]] (prop de [[Visoko]]) que fou construïda en l'època del regnat d'[[Esteve I de Sèrbia |Esteve I]], i on després fou enterrat junt a aquest. Després de la seva [[mort]] en [[1391]], però, Bòsnia va caure en un llarg període de declivi. L'[[Imperi Otomà]] ja havia començat la seva conquesta d'[[Europa]], que plantejà una greu amenaça als [[Balcans]] durant la primera meitat del [[segle XV]]. Finalment, després de [[Dècada|dècades]] d'inestabilitat [[política]] i [[societat|social]], el Regne de Bòsnia va deixar d'existir en [[1463]] i fou absorbit pels [[turcs otomans]].

==Era otomana (1463-1878) ==
La conquesta [[Imperi Otomà|otomana]] de Bòsnia va marcar una nova era en la '''història del país''' i va introduir canvis dràstics en el panorama [[Política|polític]] i sobretot, [[Cultura|cultural]] i [[Religió|religiós]] de la regió. Els otomans van permetre la preservació de la [[Identitat personal|identitat com a poble]] mitjançant la incorporació de Bòsnia com a integrant d'una [[província de l'Imperi Otomà]] amb el seu nom històric i la integritat [[Territori|territorial]], un cas únic entre els estats sotmesos als [[Balcans]].
[[Fitxer:Ottomanbosnia.PNG|thumb|left|180px|Mapa de la província [[Imperi otomà|otomana]] de Bòsnia.]]
[[Fitxer:Mostar-bruecke-1930.jpg|thumb|left|180px|Imatge antiga del [[Pont Vell de Mostar]].]]
Dins de Bòsnia, els [[Imperi Otomà|otomans]] van introduir una sèrie de canvis fonamentals en la gestió [[sociopolítica]] del territori, inclòs un sistema de tinença de la terra nova, una reorganització de les unitats administratives, i un complex sistema de diferenciació social de pertinença de [[Societat de classes|classe]] i [[Religió|religioses]].

Els tres [[Segle|segles]] de domini otomà també van tenir un fort impacte sobre la [[població]] de Bòsnia, que va canviar diverses vegades com a resultat de les freqüents [[Guerra|guerres]] amb les altres potències [[Europa|europees]], les conquestes de l'imperi (i com a conseqüència, les [[Migració|migracions]] que afectaren greument l'[[economia]] i provocaren moltes [[Epidèmia|epidèmies]]). Amb el pas del temps i com a resultat de les polítiques [[Demografia|demogràfiques]] [[Imperi Otomà|otomanes]], el perfil d'[[habitant]] [[nadiu]] es convertí en '''[[islam|musulmà]] de [[Llengües eslaves|parla eslava]]'''.

Les comunitats [[Cristianisme|cristianes]] de Bòsnia també va experimentar canvis importants. Els [[Família franciscana|franciscans]] de Bòsnia, i en general la població [[Catolicisme|catòlica]], van ser discriminats per [[decret]] [[Imperi|imperial]] oficial. Això no obstant, la comunitat [[Cristianisme ortodox|ortodoxa]] (principalment assentada a [[Hercegovina]] i [[Podrinje]]) va mantindre els seus privilegis a Bòsnia. Mentrestant, la [[Cisma|cismàtica]] [[Església de Bòsnia]] va desaparèixer per complet. A partir del [[segle XVII]], el país va passar a viure una relativa situació de prosperitat fins a finals del [[segle XIX]].

A mesura que l'[[Imperi Otomà]] va continuar estenent el seu domini als [[Balcans]] després de la conquesta de [[Rumèlia]], Bòsnia i Hercegovina es va sentir una mica més alleujada de la pressió de ser una província fronterera, i va experimentar un període de [[benestar]] general. Un nombre de [[ciutats]], com [[Sarajevo]] i [[Mostar]], s'establiren i es convertiren, a nivell [[Regió|regional]], en centres [[Comerç|comercials]] i de [[cultura]] [[ciutat|urbana]] i van ser visitades pel viatger [[Turc otomà|turc]] [[Evliya Çelebi]] en [[1648]]. Dins d'aquestes ciutats, diversos [[Sultà otomà|sultans otomans]] va finançar la construcció de moltes obres de l'arquitectura de Bòsnia com a [[Biblioteca de Sarajevo|primera biblioteca del país]] a [[Sarajevo]], [[madrassa|madrasses]], l'[[escola]] de la [[filosofia sufí]], i la [[torre del rellotge de Sahat Kula]], juntament amb moltes altres estructures [[culturals]] importants, com [[ponts]] (el [[pont de Stari]]) o mesquites (com la [[Mesquita del tsar Husrev-Beg]] i la [[Mesquita de Gazi]].

D'altra banda, alguns [[bosnians]] van jugar un paper influent en la història [[Cultura|cultural]] i [[política]] de l'[[Imperi Otomà]] durant aquest temps. Els [[Imperi Otomà|turcs]], reclutaren una gran nombre de persones per les files otomanes a les [[Batalla de Mohács (1687)|batalles de Mohács]] i de [[Batalla de Camp Krbava|Camp Krbava]]. Degut a l'èxit de la inclusió de bosnians a les tropes [[musulmanes]], alts càrrecs militars foren ocupats per habitants de Bòsnia i Hercegovina. Incloent [[Almirall|almiralls]] com [[Matrakçı Nasuh]]; [[generals]] com [[Isa-Beg Isakovic]], [[Gazi Husrev-demano]] i [[Tellier Hasan Pasha]], administradors com [[Sokolović-Ferhat Passa]] i [[Gradaščević Osman]], i grans [[Visir|visirs]] com ara l'influent [[Sokolović Mehmed Passa]]. També alguns bosnians, es convertiren en grans estudiosos com [[Ali Džabič]], i en [[Poesia|poetes]] en diferents llengües com el [[turc]], l'[[albanès]], l'[[àrab]] i el [[persa]].

No obstant això, a finals del [[segle XVII]] les penúries [[Forces armades|militars]] de l'[[Imperi Otomà|Imperi]] afectaren directament l'[[aristocràcia]] bosniana. Les pèrdues militars desembocaren en pèrdues econòmiques per al govern d'[[Istanbul]] i provocaren un augment dels [[impostos]] als [[Burgesia|burgesos]], creant un descontent creixent. Se celebrà la [[Gran Guerra Turca]], que finalitzà amb el [[Tractat de Karlowitz]] el [[1699]] i el [[Segle XVIII|segle següent]] fou marcat per més fracassos militars, nombroses revoltes a Bòsnia, i diversos esclats de [[pesta]].

Això, combinat amb l'hostilitat causada pels naixents [[Estat|estats]] [[Cristianisme|cristians]] a l'[[Europa de l'Est]], i més tard, disturbis al [[Sector primari|sector agrari]] a [[Hercegovina]] (un aixecament [[camperol]] generalitzat el [[1875]]). El conflicte es va estendre ràpidament i va arribar a involucrar a diversos estats dels [[Balcans]], situació que va portar finalment al [[Congrés de Berlín]] i el [[Tractat de Berlín (1878)|Tractat de Berlín]] el [[1878]].

=== Objectius d'Andrássy ===

En el [[Congrés de Berlín]] de [[1878]], el [[Ministre d'Afers Exteriors de l'Imperi austrohongarès|Ministre d'Afers Exteriors]] de l'[[Imperi austro-hongarès]], [[Gyula Andrássy]], obtingué l'ocupació i [[Administració pública |administració]] de Bòsnia i Hercegovina, i també el dret a l'estació de guarnicions al [[Sandjak de Novi Pazar]], que va romandre sota administració [[Imperi Otomà|otomana]]. El Sandjak conservà la separació de [[Sèrbia]] (i per tant, les guarnicions austrohongarès no van poder arribar fins a la [[ciutat]] de [[Salònica]] que portarien a la meitat [[Occident|occidental]] dels [[Balcans]] sota la influència [[Àustria|austríaca]] permanent.

El [[28 de setembre]] de [[1878]] el [[Ministre d'Hisenda de l'Imperi austro-hongarès|Ministre d'Hisenda]], [[Koloman von Zell]], va amenaçar a renunciar si l'[[Forces armades|exèrcit]], després de la qual es trobava l'[[arxiduc Albert]], se'ls va permetre avançar a Salònica. En la sessió del [[Parlament d'Hongria|Parlament hongarès]], de [[5 de novembre]] de [[1878]] l'oposició va proposar que el [[Ministre d'Afers Exteriors de l'Imperi austro-hongarès|Ministre d'Afers Exteriors]] ha de ser sotmès a judici polític per violar la Constitució per la seva política al [[Pròxim Orient]] i la crisi per l'ocupació de Bòsnia i Hercegovina. La moció es va perdre per 179 a 95. En el rang d'oposició i l'arxiu de les més greus acusacions formulades contra [[Andrássy]].

== L'estat austrohongarès (del [[1878]] al [[1918]]) ==
[[Fitxer:Sarajevo princip bruecke.jpg|thumb|right|180px|Pont Llatí de [[Sarajevo]], lloc on fou assassinat [[Francesc Ferran d'Àustria|Francesc Ferran.]]]]
[[Fitxer:Gavrilo princip memorial plaque 2009 edit1.jpg|thumb|right|180px|Placa commemorativa a [[Sarajevo]] on diu: En aquest pont el [[28 de juny]] de [[1914]], [[Gavrilo Princip]] assassinà l'hereu del tron [[Imperi austrohongarès|austrohongarès]] [[Francesc Ferran d'Àustria|Francesc Ferran]] i a la seva esposa [[Sofia Chotek von Chotkowa|Sofia]].]]

Encara que una part d'[[Àustria-Hongria]] ràpidament va arribar a un acord amb els [[bosnians]], les tensions van romandre en certes parts del país (sobretot a [[Hercegovina]]) i gran part dels habitants hercegovins emigraren fora del [[país]]. No obstant això, ben aviat s'assolí un estat de relativa estabilitat i les autoritats austrohongareses van ser capaços de portar a terme una sèrie de reformes [[Societat|socials]] i [[Administració pública|administratives]] que pretenia fer de Bòsnia i Hercegovina una colònia model.

Amb l'objectiu d'aconseguir que Bòsnia fora una [[província]] amb un model [[Política|polític]] estable que ajudara a dissipar l'augment del [[nacionalisme]] [[eslaus|eslau]] al [[sud]] dels [[Balcans]], els [[Dinastia dels Habsburg|Habsburg]] treballaren molt intensament per elaborar una codificació de les [[Legislació|lleis]], per introduir noves pràctiques polítiques, i en general per modernitzar el govern [[Imperi austrohongarès|austrohongarès]]. També es construïren [[tres]] [[Església (arquitectura)|esglésies]] [[Catolicisme|catòliques]] a [[Sarajevo]], que aconseguiren que el nombre d'esglésies a Bòsnia i Hercegovina arribara a [[vint]].

En els tres anys d'ocupació formal de Bòsnia Hercegovina, l'[[Imperi Austrohongarès]], l'annexió d'aquestes províncies fou acceptada per part de les principals potències [[Europa|europees]] (l'[[Imperi Alemany]] i l'[[Imperi Rus]]) el [[1881]], i Àustria-Hongria obtingué als anys següents molt més prestigi internacional del que tenia. L'annexió va ser ratificada formalment amb el [[Tractat de Dreikaiserbund]], el [[18 de juny]] del [[1881|mateix any]]. Mesos després de l'adhesió, els [[Imperi Rus|russos]] no compliren l'acord, demanant el [[1897]] la necessitat d'un examen especial de la situació de Bòsnia després de l'annexió.

Assumptes externs començaren a afectar les relacions entre el [[Protectorat de Bòsnia]] i [[Àustria-Hongria]]. Un sagnant [[cop d'estat]] ocorregué a [[Sèrbia]] (que es trobava molt influenciada pels austríacs) el [[10 de juny]] de [[1903]], provocat per un govern radical antiaustríac que va reunir el poder a [[Belgrad]]. Els intents dels [[serbis]] de crear un [[estat]] [[centralisme|unificat]] dels [[pobles eslaus]] als [[Balcans]], governat des de Belgrad. Aquesta idea guanyà poc suport entre la majoria de la població de Bòsnia Hercegovina, i només fou defensada per la minoria [[Cristianisme ortodox|ortodoxa]]. A més, la revolta en l'[[Imperi Otomà]] en [[1908]], que ocasionà que el govern d'[[Istanbul]] expressara la seva intenció de recuperar Bòsnia i Hercegovina. Aquests factors portaren a [[Viena]] a trobar una solució permanent del problema bosnià, més d'hora que tard.

El [[2 de juliol]] de [[1908]], en resposta, el [[Ministre d'Afers Exteriors de l'Imperi Rus|Ministre d'Afers Exteriors]] de [[Imperi Rus|Rússia]], Alexander Izvolski, oferí donar suport a l'annexió de Bòsnia i Hercegovina pels [[Imperi Austrohongarès|austrohongaresos]], a canvi que [[Viena]] donara llibertat de pas a les seues naus per travessar per l'[[Estret dels Dardanels]] i arribar a la [[Mediterrània]]. Els russos van mantindre la seva promesa i, després d'esperar uns mesos, va fer oficial el suport rus a l'annexió el [[6 d'octubre]] de [[1908]]. Aquestes declaracions provocaren la consternació d'anglesos i francesos que demanaren una conferència, que mai es va materialitzar i aquestos dos també hagueren d'acceptar la inclusió de Bòsnia i Hercegovina com a protectorat de l'[[Imperi austrohongarès]] el [[març]] de [[1909]].

Les tensions [[Política|polítiques]] causades per aquests fets va culminar el [[28 de juny]] de [[1914]], quan un estudiant [[Serbis|serbi]] de la joventut [[Nacionalisme|nacionalista]] [[Gavrilo Princip]] assassinà a l'hereu del tron [[Imperi austrohongarès|austrohongarès]], l'arxiduc [[Francesc Ferran d'Àustria|Francesc Ferran]] i a la seva [[Sofia Chotek von Chotkowa|esposa]], durant una desfilada a [[Sarajevo]] (aquest esdeveniment fou el ''casus belli'' que desembocà en l'esclat de la [[Primera Guerra Mundial]]). En aquest conflicte, encara que alguns [[bosnians]] van morir servint en els [[Forces armades|exèrcits]] dels diferents estats en guerra, Bòsnia i Hercegovina se les va arreglar per escapar del conflicte relativament fora de perill.

== La primera Iugoslàvia (del [[1918]] al [[1941]]) ==
[[Fitxer:Bruner-Dvorak, Rudolf - Bosna, modlitba (ca 1906).jpg|thumb|left|200px|[[Bosníacs]] el [[1904]].]]
Després de la [[Primera Guerra Mundial|guerra]], l'[[Imperi Austrohongarès]] (i a causa de la derrota al conflicte) es desintegrà i formà els [[Estat|estats]] de d'[[Àustria]], [[Hongria]], [[Txecoslovàquia]], [[Ucraïna]], [[Polònia]], [[Croàcia]], [[Eslovènia]] i [[Bòsnia (regió)|Bòsnia]] (a més d'altres regions que s'integraren en països ja existents). Aquestos tres últims s'integraren en un nou estat junt amb [[Sèrbia]] i [[Montenegro]], formaren el [[Regne dels Serbis, Croats i Eslovens]] que finalment, el [[1929]], s'anomenà [[Regne dels Serbis, Croats i Eslovens|Regne de Iugoslàvia]] amb capital a [[Belgrad]].

La vida a Bòsnia i Hercegovina des de llavors s'ha caracteritzat per dues tendències principals: gran malestar [[Societat|social]] i [[Economia|econòmic]] sobre la redistribució dels terrenys, i la formació de diversos [[partits polítics]] que canviaven amb freqüència de [[Coalició política|coalició]] i/o [[Aliança política|aliances]] amb els partits d'altres [[Regions de Iugoslàvia|regions iugoslaves]]. Els conflictes no cessaven a l'estat iugoslau a causa de la [[Centralisme|centralització]] [[sèrbia]] de la resta d'[[Estat|estats]].

Tot i que va haver-hi més de tres milions de [[bosnians]] a [[Regne de Iugoslàvia|Iugoslàvia]] (superant en nombre a la suma d'[[eslovens]] i [[montenegrins]]), l'[[autogovern]] d'aquestos va ser negada per [[Belgrad]]. Encara que la [[Circumscripció territorial|divisió territorial]] inicial del país en trenta-tres [[Província|províncies]] completament noves pretenia esborrar la presència dels [[Nacionalisme|nacionalismes]] i les [[Regió|regions]] tradicionals, els esforços de polítics bosnians i hercegovins, com [[Mehmed Spaho]], asseguraren que les sis entitats en les que es trobava dividida Bòsnia i Hercegovina durant l'[[Imperi Otomà|època otomana]] es mantingueren, aquestes noves regions s'anomenaren [[banats]].

La consolidació del [[Regne de Iugoslàvia]] el [[1929]], però, va portar a la signatura per part dels [[Banat de Croàcia|banats de Croàcia]] i [[Banat de Sèrbia|Sèrbia]] del polèmic [[Acord de Cvetković]] que pretenia partir Bòsnia i Hercegovina en dos regions i ser traspassades als estats croat i serbi. Açò produí grans tensions que arruïnaren l'autoritat del govern de Belgrad i crearen disturbis a totes les capitals iugoslaves que debilitaren la seua defensa contra els atacs exteriors i aquest fet fou aprofitat per l'[[Alemanya nazi]] d'[[Adolf Hitler]] i planejà la invasió de Iugoslàvia que, després de l'inici de la [[Segona Guerra Mundial]] el [[1939]], es va fer efectiva el [[6 d'abril]] de [[1941]].

== La [[Segona Guerra Mundial]] (del [[1941]] al [[1945]]) ==
[[Fitxer:Neretva most.jpg|thumb|right|180px|Pont de [[ferrocarril]] sobre el [[Neretva|riu Neretva]] destruït després de la [[Segona Guerra Mundial|guerra]].]]

Una vegada que el [[Regne de Iugoslàvia]] va ser conquerit per les [[Alemanya Nazi|forces nazis]] durant la [[Segona Guerra Mundial]], '''Bòsnia i Hercegovina''' fou cedit a l'[[Estat Independent de Croàcia]], un [[estat titella]] nazi. Els dirigents [[croats]] s'embarcaren en una campanya de [[neteja ètnica]] amb la que pretenien exterminar a [[jueus]], [[serbis]], [[Gitano|gitanos]], [[comunistes]] i un gran nombre dels militants de la [[Lliga de Comunistes de Iugoslàvia]] de [[Josip Broz Tito|Tito]], mitjançant la creació d'una sèrie de [[Camp d'extermini|camps d'extermini]].

Molts [[serbis]] a la [[Balcans|zona]] s'aixecaren en armes i es va unir als [[txètniks]], un [[Nacionalisme|moviment nacionalista]] que crearen una xarxa de [[Guerrilla|guerrilles]] contra els [[Comunisme|comunistes]] i els [[Bosníacs|civils bosnians musulmans]]. Els txètniks foren instruïts pels servents del [[Pau Karađorđević|rei iugoslau]] (a l'[[exili]]). Aquestos van rebre el suport inicial dels [[Aliats de la Segona Guerra Mundial|Aliats]]. La majoria dels txètniks eren [[serbis]] i [[montenegrins]]. Es van cometre actes de [[neteja ètnica]] contra els [[Bosníacs|bosnians musulmans]], sobretot a l'[[est]] de [[Bòsnia (regió)|Bòsnia]].

A partir de [[1941]], la [[Lliga de Comunistes de Iugoslàvia]], sota la direcció del [[Croàcia|croat]] de [[Josip Broz Tito]] organitzà el seu propi grup de resistència multiètnic, els [[partisans]], que van lluitar tant contra l'[[Potències de l'Eix|Eix]] i les forces de [[txètniks]]. El [[25 de novembre]] de [[1943]] el [[Consell Antifeixista d'Alliberament Nacional de Iugoslàvia]], amb Tito en la seva direcció, celebrà una conferència de fundació al municipi [[bosnià]] de [[Jajce]] en la que es restablí l'estat de Bòsnia i Hercegovina com a república constituent dins de la [[República Federal Socialista de Iugoslàvia|Federació de Iugoslàvia]], amb les seues fronteres anteriors al [[Segona Guerra Mundial|conflicte]].

L'èxit [[Forces armades|militar]] dels [[partisans]] va convèncer als [[Aliats de la Segona Guerra Mundial|Aliats]] i finalment aquestos els oferiren l'adhesió en la [[Segona Guerra Mundial]]. Però [[Josip Broz Tito|Tito]] rebutjà la proposta d'ajuda i basà la resistència iugoslava en les seues pròpies forces. Totes les grans ofensives militars pel moviment antifeixista de [[República Federal Socialista de Iugoslàvia|Iugoslàvia]] contra els [[Alemanya Nazi|nazis]] es portaren a terme a Bòsnia i Hercegovina i els seus pobles es portaren la pitjor part de la lluita, sent destruïts completament en la seua majoria.

Finalment, la fi de la guerra va resultar en l'establiment de la [[República Federal Socialista de Iugoslàvia]] amb la constitució oficial en [[1946]]. Amb la presa de Bòsnia i Hercegovina als [[Feixisme|feixistes]], es constituí en una de les sis repúbliques del nou estat.

== La Iugoslàvia Socialista (1945-1992) ==
[[Fitxer:Marsal Tito.jpg|thumb|left|130px|[[Josip Broz Tito]] ]]
[[Fitxer:Coat of Arms of the Socialist Republic of Bosnia and Herzegovina.svg|thumb|right|130px|[[Escut d'armes|Escut]] de la [[República Socialista de Bòsnia i Hercegovina|república socialista]].]]
{{AP|República Federal Socialista de Iugoslàvia}}
A causa de la seua posició geogràfica, al centre de la [[República Federal Socialista de Iugoslàvia|Federació iugoslava]], el govern de [[Josip Broz Tito|Tito]] seleccionà a Bòsnia i Hercegovina com a base de la indústria armamentística iugoslava. Això contribuí a una gran concentració de material de defensa, personal i instal·lacions de l'[[Forces armades|exèrcit]] (un factor important que determinà el desenvolupament de la [[Guerra dels Balcans]] en la [[Dècada del 1990]]). No obstant això, la situació del país dins de la federació va romandre tranquil·la, pacífica i sobretot, pròspera durant els [[Dècada del 1960|60]] i els [[Dècada del 1970|70]]. En aquesta última, una forta elit política bosniana va estar impulsada per part del govern [[Socialisme|socialista]]. La culminació d'aquest desenvolupament econòmic fou l'elecció i posterior celebració dels [[Jocs Olímpics d'hivern de 1984]] a [[Sarajevo]].

Després de la mort de [[Josip Broz Tito|Tito]], després d'una llarga malaltia, el [[4 de maig]] de [[1980]], polítics de Bòsnia i Hercegovina com [[Dzemala Bijedic]], [[Mikulic Branko]] i [[Pozderac Hamdija]], continuaven treballant pel manteniment del règim [[Comunisme|comunista]] a la convulsa [[República Federal Socialista de Iugoslàvia|Iugoslàvia]] de l'època, i al seu torn pel manteniment de la [[sobirania]] dels [[bosnians]] i els [[hercegovins]] i per donar els primers passos cap a la independència de Bòsnia. No obstant això, l'estat iugoslau va començar el seu procés de desintegració a causa de les idees [[Nacionalisme|nacionalistes]] cada vegada més creixents en totes les nacions iugoslaves.

Amb la disgregació de la [[Unió Soviètica]] i la caiguda del [[Bloc de l'Est]] a [[Europa]], s'inicià la desintegració de [[República Federal Socialista de Iugoslàvia|Iugoslàvia]], l'antiga doctrina dels [[Comunisme|comunistes]] començà a perdre la seva potència, creant una oportunitat perquè els [[Nacionalisme|nacionalismes]] als [[Balcans]] es desenvoluparen i estengueren la seva influència.

== La Guerra de Bòsnia (1992 - 1995) ==
{{AP|Guerra de Bòsnia}}
[[Fitxer:Evstafiev-sarajevo-building-burns.jpg|thumb|right|200px|El [[Parlament de Bòsnia i Hercegovina|Parlament bosnià]] cremant durant els atacs en el [[setge de Sarajevo]].]]
[[Fitxer:Bih Stan 1991.GIF|thumb|right|200px|Distribució de les ètnies el [[1991]], tot just al començar la guerra. En verd els [[bosníacs]], en roig els [[Serbis de Bòsnia i Hercegovina|serbis]] i en blau els [[Croats de Bòsnia i Hercegovina]].]]

[[Fitxer:Evstafiev-bosnia-cello.jpg|thumb|right|200px|El violoncelista [[Vedran Smailović]] toca en la [[Biblioteca Nacional de Sarajevo]], destruida durant la guerra en [[1992]].]]
[[Fitxer:Srebrenica Massacre - Massacre Victim 2 - Potocari 2007.jpg|thumb|right|200px|Cadaver enfonsat a una de les [[Fossa comuna|fosses comunes]] de la [[matança de Srebrenica]].]]
[[Fitxer:DaytonAgreement.jpg|thumb|esquerra|200px|Signatura dels [[Acords de Dayton]] ]]
Les últimes [[eleccions al Parlament de Iugoslàvia de 1990]], portaren a la creació d'una [[Assemblea Nacional de Iugoslàvia|assemblea nacional]] dominada per tres partits [[Nacionalisme|nacionalistes]] (entre ells la [[Unió Democràtica Croata]]), que s'aliaren en [[Coalició política|coalició]] per enderrocar els [[Comunisme|comunistes]] del poder. A la [[primavera]] del [[1991]], [[Croàcia]] i [[Eslovènia]] declararen la seua [[independència]] i la resta de [[Província|províncies]] iugoslaves iniciaren els seus respectius processos d'[[independència]], que prompte desintegraren l'[[estat]] dels [[eslaus]] del [[sud]]. Esta situació deixà Bòsnia i Hercegovina i els seus tres pobles constituents en una posició incòmoda. Ben aviat sorgí la gran qüestió; si seguir dins de la [[República Federal Socialista de Iugoslàvia|Federació iugoslava]], que prompte es convertiria en un estat serbi (opció recolzada, evidentment, pels [[Serbis de Bòsnia i Hercegovina|serbis]]), o buscar la independència (l'opció dels [[bosníacs]] i els [[Croats de Bòsnia i Hercegovina|croats]]).

En [[març]] de [[1991]] s'iniciaren converses secretes entre [[Franjo Tudjman]] i [[Slobodan Milosevic]] que tornaren a posar damunt de la taula una vella idea comú entre serbis i croats, l'[[Acord de Karadjordjevo]] (la divisió de Bòsnia i Hercegovina en dos i l'adquisició d'aquestes per [[Sèrbia]] i [[Croàcia]]), però que per segon cop no tiraren endavant. El poc èxit del pacte, va promoure la idea dels nacionalismes interiors al país.

Amb [[Croàcia]] i [[Eslovènia]] ja independents, al febrer de [[1992]], el [[Cambra de Representants de Bòsnia i Hercegovina|parlament bosnià]] convocà contra tot pronòstic un [[referèndum]] per la independència de [[República Federal Socialista de Iugoslàvia|Iugoslàvia]] que finalment se celebrà l'[[1 de març]]. La convocatòria fou àmpliament boicotejada pels [[Serbis de Bòsnia i Hercegovina|serbobosnis]], això no obstant, guanyà el sí per un 99,7% amb una participació del 63,4%. Poc després, Bòsnia i Hercegovina declarà la seua [[independència]], fet que inicià els primers disturbis per les protestes del serbis a [[Sarajevo]] el [[6 d'abril]] de [[1992]].

Després de la declaració d'independència de la [[República de Bòsnia i Hercegovina]], els serbis van atacar a diferents parts del país. L'administració de l'Estat bosnià deixaren de funcionar haver perdut el control en tot el territori. Els serbis volien totes les terres on hi havia una majoria de serbis, a l'[[est]] i l'[[oest]] del país.

En conseqüència, els membres [[Serbis de Bòsnia i Hercegovina|serbis]] del [[Cambra de Representants de Bòsnia i Hercegovina|Parlament bosnià]] (majoritàriament pertanyents al [[Partit Democràtic Serbi]], abandonaren aquest [[Poder legislatiu|òrgan legislatiu]], situat a la [[Sarajevo|capital]], i formaren l'anomenada [[Assemblea Nacional de la República Srpska]] el [[24 d'octubre]] de [[1992]] que provocà la dissolució del pacte de govern entre [[bosníacs]], [[Serbis de Bòsnia i Hercegovina|serbis]] i [[Croats de Bòsnia i Hercegovina|croats]] al [[República de Bòsnia i Hercegovina|país]]. Aquesta assemblea establí la [[República Sèrbia|República Sèrbia de Bòsnia i Hercegovina]] el [[9 de gener]] de [[1992]], que finalment adoptà el nom de [[República Srpska]].

Els [[Croats de Bòsnia i Hercegovina|croats]] (que no volien ser menys que els serbis) iniciaren també el procés de creació del seu propi [[estat]] independent de Bòsnia i Hercegovina. Així que, el [[18 de novembre]] de [[1991]], la branca bosniana de la [[Unió Democràtica Croata]] (el partit governant a [[Croàcia]]) proclamà la [[sobirania]] de la [[nació]] [[Croats|croata]] a Bòsnia i Hercegovina, la [[República Croata d'Herceg-Bòsnia]], que es proclamà [[Independència|independent]] com a entitat històrica amb una [[política]], [[cultura]], [[economia]] i [[territori]] propis amb l'ajuda de [[forces paramilitars]] finançades pel [[Govern de Croàcia]]. Tot aquest embolic, no fou més que una cortina de fum per a les vertaderes intencions de [[Franjo Tudman]] i de la [[Unió Democràtica Croata]], que volien ampliar les fronteres de l'[[Croàcia|Estat croat]]. El [[Tribunal Constitucional de Bòsnia i Hercegovina]] declarà l'[[estat]] fictici, il·legal el [[14 de setembre]] de [[1992]] i de nou el [[20 de gener]] de [[1994]]. Amb tots aquests esdeveniments, la guerra estava oberta.

La pressió internacional provocà que l'[[Exèrcit Popular Iugoslau]] (JNA) es retirara del país, encara que fou tot mentira. En realitat, els membres [[Serbis de Bòsnia i Herzegovina|serbis]] d'aquesta milícia canviaren d'insígnies i seguiren lluitant, però armats i equipats també per la JNA, a més de rebre voluntaris de les diferents forces paramilitars de [[Sèrbia]] i ampli suport humanitari, logístic i financer de la [[República Federativa de Iugoslàvia]]. D'aquesta forma, la [[República Srpska]] fou dotada de material per a la guerra que finalment esclatà l'[[1 d'abril]] de [[1992]]. En pocs mesos, i gràcies a la nul·la defensa dels bosnians, posaren gran part de Bòsnia i Hercegovina sota el seu control.

Inicialment, les forces sèrbies atacaren a la [[població civil]] no-sèrbia a l'[[est]] de Bòsnia. Una vegada que pobles i [[ciutats]] eren controlats de forma segura, les forces sèrbies (els [[Forces armades|militars]], [[Policia|policies]], paramilitars i fins i tot ciutadans serbis) aplicaven el mateix patró. Les cases i els apartaments [[bosníacs]] foren sistemàticament saquejats i incendiats, els civils d'[[Bosníacs|aquella mateixa ètnia]] foren detinguts i, de vegades, colpejats o assassinats en el procés. Es calcula que al final de la guerra s'arribà als 2.200.000 de refugiats (de les tres nacionalitats).

Als [[Camp de concentració|campaments]], homes i dones estaven separats. Aquestes últimes, van romandre en aquestos centres de detenció, on van haver de viure en condicions antihigièniques intolerables i sent sotmeses a continus [[Maltractament|maltractaments]] i [[Violació|violacions]] que executaven policies serbis que anaven als campaments solament per escollir una o dues dones i violar-les.

Al [[juny]] de [[1992]], el [[Consell de Defensa Croat]] (HVO) inicià una ofensiva contra els [[bosníacs]], ja que aquests declararen la [[República Croata d'Herceg-Bòsnia]], anticonstitucional. El [[18 de juny]] de [[1992]], les forces [[Croats de Bòsnia i Hercegovina|croates]] assetjaren els municipis de [[Novi Travnik]] i [[Gornji Vakuf]], al centre del país, i que prompte controlaren gràcies a la nul·la defensa bosniana. Les [[Escola|escoles]] i les [[Correu|oficines de correus]] foren atacats i danyats. L'endemà, el [[19 de juny]] de [[1992]], els croats enviaren un ultimàtum al Govern bosnià. Sota l'amenaça d'afusellament de tota la població de les dues poblacions, demanaven la derogació o modificació de les lleis de Bòsnia i Hercegovina per establir l'[[República Croata d'Herceg-Bòsnia|estat croat]], l'acceptació d'aquest i l'expulsió dels bosnians musulmans de tot territori croat en un termini de 24 hores. Aquest fet no causà cap simpatia a una part dels [[Croats de Bòsnia i Hercegovina|bosniocroats]], els més moderats, que no toleraren la radicalitat dels seus compatriotes. 

La situació es va tornar més greu l'[[octubre]] de [[1992]], quan els croats atacaren el municipi, pròxim als anomenats anteriorment, de [[Prozor]] i altres pobles del voltant. On les forces de l'[[Consell de Defensa Croat|HVO]], comandades per Jadranka Prlić, iniciaren una [[neteja ètnica]], exterminant a tots els [[Bosníacs|civils bosnians musulmans]]. En resposta a estes acccions, els alcaldes de les ciutats de majoria bosniana, com [[Sarajevo]] o [[Zenica]], ordenaren l'expulsió de tot ciutadà [[Croats de Bòsnia i Hercegovina|croat]] i que en molts casos es convertiren en assassinats en massa o en deportacions a improvisats [[camps de concentració]].

El [[1993]], tota la tensió acumulada als governs bosníacs i croats esclatà en un horrorós conflicte armat a [[Sarajevo]]. Conflicte gràcies al qual, la [[República Srpska]] aconseguí els seus propòsits de control del país, arribant al 70%. La neteja ètnica i violacions dels [[drets humans]] contra els no-serbis van ser rampants en aquestes àrees. En l'actualitat, diverses investigacions amb moderns equips d'ADN, s'han utilitzat per recopilar proves de les atrocitats comeses per les forces sèrbies durant aquestes campanyes. L'exemple més destacat és la [[massacre de Srebrenica]], declarada com a [[genocidi]] pel [[Tribunal Penal Internacional per a l'antiga Iugoslàvia]]. S'estima que 200.000 [[bosníacs]] van ser assassinats per les autoritats polítiques sèrbies en aquesta matança.

El [[març]] de [[1994]], la signatura dels [[Acords de Washington]] entre els líders del govern d'[[República Croata d'Herzeg Bosnia|Herzeg-Bòsnia]] i els territoris [[bosníacs]], portà a la creació de la [[Federació de Bòsnia i Hercegovina]] i que absorbí el territori d'aquestes dues entitats i, a més de la [[província]] autònoma de [[Bòsnia occidental]]. Aquest nou estat, tingué com a eina de protecció, l'[[Exèrcit de la República de Bòsnia i Hercegovina]].

Una campanya de bombardejos de l'[[Organització del Tractat de l'Atlàntic Nord]] (OTAN) s'inicià l'[[agost]] de [[1995]] contra l'[[Exèrcit de la República Srpska]], després de la [[massacre de Srebrenica]]. Al mateix temps, una ofensiva terrestre conjunta per les forces de [[Croàcia]] i Bòsnia i Hercegovina, amb base al municipi de [[Split]]. Aquest exèrcit, va empènyer, en poc més de dues setmanes, fora del territori als [[Serbis de Bòsnia i Hercegovina|serbis]]. Aquest assoliment, aconseguí aplanar el camí a les negociacions.
 
El [[novembre]] de [[1995]], la signatura dels [[Acords de Dayton]] a [[Dayton (Ohio)]], pels presidents de [[República de Bòsnia i Hercegovina|Bòsnia i Hercegovina]] ([[Alija Izetbegović]]), [[Croàcia]] ([[Franjo Tudjman]]) i [[Sèrbia]] ([[Slobodan Milosevic]]), que portà a la fi de la guerra i que establí l'estructura política de la Bòsnia i Hercegovina actual. El nombre de víctimes identificades es troba actualment en 97.207; encara que, investigacions independents recents estimen el nombre total a més de 110.000 morts (tant [[Ciutadà|civils]] com [[Militar|militars]]), i 1,8 milions de desplaçats. Aquestes xifres estan sent abordades per la [[Comissió Internacional sobre Persones Desaparegudes]].

El [[1995|mateix any]], el [[Tribunal Penal Internacional per a l'antiga Iugoslàvia]] afirmà que es demanarien responsabilitats als [[Govern de la República de Bòsnia i Hercegovina|governs de la República de Bòsnia i Hercegovina]], de [[Govern de Croàcia|Croàcia]] i de la [[Govern de la Federació iugoslava|República Federativa de Iugoslàvia]] (després, [[Sèrbia i Montenegro]]).

El [[Govern de la República de Bòsnia i Hercegovina]] acusà a [[Sèrbia]] de complicitat en el [[genocidi bosnià]] durant la durant davant la [[Cort Internacional de Justícia]]. La resolució d'aquesta, dictada el [[26 de febrer]] de [[2007]], determinà efectivament la naturalesa de la guerra per ser [[Internacional (política)|internacional]], encara que exonera [[Sèrbia]] de responsabilitat directa en el genocidi comès per les forces sèrbies de la [[República Srpska]]. La Cort Internacional de Justícia va arribar a la conclusió, però, que Sèrbia no previngué el genocidi comés.

Els jutges van dictaminar que els criteris de genocidi amb la intenció específica (''dolus specialis'') per destruir els [[Islam|musulmans]] de Bòsnia i Hercegovina es van complir només a [[Srebrenica]] i a [[Bòsnia oriental]] el [[1995]]. El tribunal va concloure que els [[crims de guerra]] comesos durant la guerra, pot constituir els [[Crims de guerra|crims de lesa humanitat]] segons el dret internacional, sinó que aquests actes constitueixen [[genocidi]]. La Cort va decidir a més, que després de la [[declaració d'independència]] de [[Montenegro]], el [[maig]] de [[2006]], es modificara el dictat de genocidi dient-hi que, Els [[crims de guerra]] foren comesos per [[Sèrbia]] i no per [[Sèrbia i Montenegro]].

=== Víctimes ===
{|table class=wikitable style=float:right;
|+| '''Població participant en la [[Guerra de Bòsnia]] d'acord amb el [[Centre de Documentació i Recerca de Sarajevo|CDRS]]br /{{mida|85%|(informació aportada a l'[[octubre]] de [[2009]])}}'''ref[http://www.idc.org.ba/presentation/research_results.htm Research results], [[Centre de Documentació i Recerca de Sarajevo]]. Documets del [[12 d'octubre]] de [[2009]]./ref
|-
| rowspan=4 | '''Total''' br / 97.214|| [[Bosníacs]]|| 64.341||66.2%
|-
| [[Serbis de Bòsnia i Hercegovina|Serbis]]||24.726||25.4%
|-
| [[Croats de Bòsnia i Hercegovina|Croats]]||7.602||7.8%
|-
| Altres||547||0.5%
|-
| rowspan=4 | '''Civils totals''' br / 39.685 || [[Bosníacs]]||33.071||83.3%
|-
| [[Serbis de Bòsnia i Hercegovina|Serbis]]||4.075||10.2%
|-
| [[Croats de Bòsnia i Hercegovina|Croats]]||2.163||5.4%
|-
| Altres||376||0.9%
|-
| rowspan=4 | '''Soldats totals''' br / 57.529|| [[Bosníacs]]||31.270||54.4%
|-
| [[Serbis de Bòsnia i Hercegovina|Serbis]]||20.649||35.9%
|-
| [[Croats de Bòsnia i Hercegovina|Croats]]||5.439||9.5%
|-
| Altres||171||0.3%
|}
[[Fitxer:Srebrenica massacre memorial gravestones 2009 1.jpg|thumb|left|150px|Memorial de la [[matança de Srebrenica]].]]
Existeixen una sèrie d'estimacions diferents pel que fa a les baixes en la [[guerra de Bòsnia]]. El total, en general a totes les investigacions, s'inclouen els morts oficials dins de la guerra, així com les víctimes per [[homicidi]] il·legítim durant el mateix període. Algunes de les xifres dels homicidis il·legítims s'han publicat com a part dels assajos dels culpables de [[Crim de guerra|crims de guerra]], crims de lesa humanitat i [[genocidi]]. Per exemple, s'ha declarat que 102.622 persones moriren durant la guerra i que uns 8.000 d'ells van ser assassinats durant la [[massacre de Srebrenica]]. No obstant això, les xifres donades per diferents fonts varien considerablement. Per exemple, el [[Consell de Govern de Bòsnia i Hercegovina|Govern de Bòsnia i Hercegovina]] ha declarat que fins a 200.000 persones van perdre la vida.

En una declaració el [[23 de setembre]] de [[2008]] a la 63a sessió de l'Assemblea General de les [[Nacions Unides]], el doctor [[Haris Silajdzic]], com a cap de la Delegació de Bòsnia i Hercegovina digué:

{{Cita|Segons les dades de la [[Comitè Internacional de la Creu Roja]], 200.000 persones moriren. 12.000 d'ells eren xiquets, fins a 50.000 dones foren violades i 2.200.000 habitants es van veure obligats a fugir de sa casa. Aquest si que fou un vertader [[genocidi]].}}

== L'[[actualitat]] (des del [[1995]]) ==
Després de la signatura dels [[Acords de Dayton]], el nou '''Estat de Bòsnia i Hercegovina''' quedà distribuït en dues regions autònomes, la [[Federació de Bòsnia i Hercegovina]], de majoria [[Bosníacs|bosníaca]] i [[Croats de Bòsnia i Hercegovina|croata]], i la [[República Srpska]], de majoria [[Serbis de Bòsnia i Hercegovina|sèrbia]]. El territori nacional quedà sota control militar de la ''Força d'Implementació'' (l'[[IFOR]]) una milícia [[Internacional (política)|internacional]] de l'[[OTAN]].

L'IFOR, va ser succeït ben entrat el [[1998]] per un exèrcit menor d'uns 14.000 soldats anomenat [[SFOR]] (''Forces d'Estabilització''), la missió del qual era impedir la represa de les hostilitats per part dels tres grups ètnics ([[Bosníacs]], [[Serbis de Bòsnia i Hercegovina|Serbobosnis]], [[Croats de Bòsnia i Hercegovina|Bosniocroats]]).

El [[2004]] les Forces d'Estabilització foren substituïdes per altres de l'[[Estat Major de la Unió Europea]], l'EUFOR Althea (de 7.000 soldats), que a més de tindre tropes d'estats de la [[Unió Europea]] en té de [[Canadà]] i dels [[Estats Units]]. Les principals finalitats del desplegament europeu de tropes són les d'estabilitat del país, l'anul·lació de possibles hostilitats, la lluita contra el crim organitzat i a trobar els [[Crim de guerra|criminals de guerra]] com [[Ratko Mladic]] i [[Radovan Karadzic]], generals de l'[[Exèrcit de la República Sèrbia]]. Aquest últim fou detés [[21 de juliol]] de [[2008]] a [[Belgrad]]; el primer, continua pròfug.

Al llarg del [[segle XXI]] s'han trobat [[Fossa comuna|fosses comunes]] arreu del territori bosnià, i aquest fet provoca que les ferides de la guerra continuen sagnant. Per aquest motiu, i gràcies a la mort de [[Franjo Tuđman]] (expresident de [[Croàcia]] i mort el [[1999]]) i de [[Slobodan Milošević]] (expresident de [[Sèrbia]] i mort el [[2006]]), els governs d'estos dos països demanaren disculpes pels atacs i crims de guerra comesos als [[bosníacs]].

[[Fitxer:Mostar - Pont vell.JPG|thumb|left|260px|El [[Pont Vell de Mostar]] reinaugurat el [[2004]].]]
[[Fitxer:Sarajevo by night 2009.jpg|thumb|right|260px|Panoràmica de [[Sarajevo]] per la [[nit]].]]
Pel que fa al [[Política|camp polític]], Bòsnia i Hercegovina celebrà les primeres [[Elecció|eleccions]] [[Democràcia|democràtiques]] després de la [[Guerra de Bòsnia|guerra]] el [[14 de setembre]] de [[1996]]. La nació bosniana, escollí a Alija Izetbegovic, Kresimir Zubak i Momcilo Krajisnik com a membres del [[Consell de Govern de Bòsnia i Hercegovina]] amb una participació de 2.311.998 persones. Cada quatre anys tornen a realitzar-se noves eleccions.

En referència a l'[[Economia|esfera econòmica]], l'economia bosniana està transformant-se cap al [[Capitalisme|sistema de mercat]], ja que encara hi queden vestigis de l'[[economia]] [[Socialisme|socialista]] [[República Federal Socialista de Iugoslàvia|iugoslava]], l'anomenat [[socialisme de mercat]]. No obstant això, el creixement econòmic que s'estancà per l'aïllament exterior en finalitzar la guerra, ha començat a remuntar gràcies al desenvolupament del [[turisme]] i de la [[indústria]].

Finalment, pel que fa a l'[[Cultura|àmbit cultural]], el [[President de la Comissió Europea]] [[Romano Prodi]] presentà, el [[2004]], el ''Pla de Rehabilitació Integral del Patrimoni Arqueològic de Bòsnia i Hercegovina'', que lluita (també actualment) per la preservació i conservació de més de 20 grans construccions històriques que foren destruïdes durant la guerra i també per la recopilació de nous documents per tornar-hi a omplir les buides prestatgeries de les biblioteques i museus, que foren cremats en la seua majoria. Pot ser l'obra més significativa ja restaurada és el [[Pont Vell de Mostar]] que s'acabà de reconstruir el [[2006]].

== Referències ==
{{Commonscat|History of Bosnia and Herzegovina}}

{{referències|1}}


{{ORDENA:Historia De Bosnia I Hercegovina}}	!--ORDENA generat per bot--
[[Categoria:Bòsnia i Hercegovina]]

[[be-x-old:Босьнія і Герцагавіна#Гісторыя]]
[[bg:Босна и Херцеговина#История]]
[[da:Bosnien-Hercegovina#Historie]]
[[el:Βοσνία και Ερζεγοβίνη#Ιστορία]]
[[fi:Bosnia ja Hertsegovina#Historia]]
[[gl:Bosnia e Hercegovina - Босна и Херцеговина#Historia]]
[[hu:Bosznia-Hercegovina#Történelem]]
[[id:Bosnia dan Herzegovina#Sejarah]]
[[it:Bosnia ed Erzegovina#Storia]]
[[ja:ボスニア・ヘルツェゴビナ#歴史]]
[[sk:Bosna a Hercegovina#Dejiny]]
[[sw:Bosnia na Herzegovina#Historia]]
[[zh:波斯尼亚和黑塞哥维那#历史]]</text>
      <sha1>9xt5hwat3n37hryfb2md1akdcmv5s7p</sha1>
      <model>wikitext</model>
      <format>text/x-wiki</format>
    </revision>
  </page>