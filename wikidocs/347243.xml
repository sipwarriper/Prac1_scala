<page>
    <title>Italo Balbo</title>
    <ns>0</ns>
    <id>347243</id>
    <revision>
      <id>13780487</id>
      <parentid>13654508</parentid>
      <timestamp>2014-07-10T21:09:17Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula President
|nom= Italo Balbo
|honorific-prefix= 
|honorific-suffix=
|nationality=
|image= Italo_Balbo.jpg |200px
|order= Governador General de la [[Líbia Italiana]]
|term_start= 1 de gener de 1934
|term_end= 28 de juny de 1940
|monarch = [[Víctor Manuel III d'Itàlia]]
|president = [[Benito Mussolini]]
|deputy = 
|predecessor = Càrrec de nova creació
|successor= [[Rodolfo Graziani]]
|order2= Ministre de l'Aire
|term_start2= 12 de setembre de 1929
|term_end2= 6 de novembre de 1933
|monarch= [[Víctor Manuel III d'Itàlia]]
|predecessor2= [[Benito Mussolini]]
|successor2= [[Benito Mussolini]]
|birth_date= {{Data naixement|1896|06|6}} 
|birth_place= Ferrara
|dead= 
|death_date={{Data defuncio i edat|1940|06|28|1896|06|6}}
|death_place= Tobruk
|spouse= 
|party= [[Partit Nacional Feixista]]
|vicepresident=
|profession= polític, aviador, militar
|religion= 
|signature= 
}}

'''Italo Balbo''' ([[Ferrara]], [[6 de juny]] de [[1896]] - [[Tobrouk]], [[28 de juny]] de [[1940]]) va ser un [[polític]], militar i aviador [[italià]], ministre de l'aeronàutica i governador de [[Líbia]].

==Biografia ==
===Abans de la [[Primera Guerra Mundial]] ===

Italo Balbo va néixer a Quartesana, [[frazione]] del municipi de [[Ferrara]], el 6 de juny [[1896]], fill de Camillo Balbo i de Malvina Zuffi, tots dos professors. El pare és d'origen [[Piemont|piemontès]], mentre que la seva mare és de la [[Romanya]]. És una família burgesa on regna el respecte absolut per la [[monarquia]] i per l'exèrcit.ref name=StoriaIllustrata1996''Storia illustrata '', octubre 1996/ref

Des del seu naixement, la família viu a Ferrara. El jove Balbo participa activament en les discussions polítiques que tenen lloc al cafè Milano, seu de les dialèctiques entre monàrquics i republicans. En família, els contrasts s'accentuen perquè Balbo, fervent republicà s'enfronta la ideologia del seu pare. El [[1911]], fuig de casa per unir-se a l'expedició militar organitzada per [[Ricciotti Garibaldi]] que ha d'alliberar [[Albània]] del control de [[Turquia]].ref name=StoriaIllustrata1996/ No aconsegueix participar en l'expedició, bloquejat per la policia que el seu pare ha previngut. En [[1914]], participa en una manifestació [[Intervencionisme|intervencionista]] a [[Milà]], on coincideix amb [[Benito Mussolini]]. Balbo arriba a ser guàrdia personal de [[Cesare Battisti]] durant les reunions hagudes a favor de la intervenció en la guerra.

===La Primera Guerra Mundial ===
Durant la Primera Guerra mundial, és destinat al 8supè/sup regiment alpí. Promocionat a sotstinent, el [[16 d'octubre]] de [[1917]], deixa el batalló perquè és destinat al dipòsit aeronàutic de [[Torí]] per a un curs de pilotatge, la seva gran passió. Però a causa d'una ofensiva austro-alemanya, és obligat tornar al front. El [[1918]], al comandament de la unitat d'assalt del batalló ''Pieve di Cadore'', participa en l'ofensiva sobre el [[Monte Grappa]] que allibera la vila de [[Feltre]]. Gràcies a aquestes accions militars, és anomenat capità i obté una medalla de bronze i dues de plata. Després de la guerra, estudia a [[Florència]], on es diploma en ciències socials, i torna a la seva ciutat per treballar com a empleat de banca.

===Adhesió al feixisme ===
Després d'una joventut proper a les idees republicanes de [[Mazzini]] i la freqüentació de la [[lògia]] [[francmaçoneria|maçònica]] [[Savonarola]] de Ferrara, Balbo, després de la guerra, s'adhereix al [[feixisme]] i esdevé ràpidament secretari de la federació feixista de Ferrara. Comença a organitzar bandes de [[esquadrisme|esquadristes]] i forma el seu propi grup anomenat ''Celibano'', com la seva beguda preferida. Per compte dels terratinents, el grup organitza expedicions punitives, entre altres, en les vagues que fan els [[comunisme|comunistes]], els [[socialisme|socialistes]] i les organitzacions camperoles de [[Portomaggiore]], [[Ravenna]], [[Mòdena]] i [[Bolonya]]. El grup es permet fins i tot saquejar el [[Castello Estense|castell]] dels Este a [[Ferrara]].

L'agost de 1922, és present a les [[barricada|barricades]] de [[1922]] a [[Parma]] per ordre de Benito Mussolini en substitució de [[Roberto Farinacci]] per oposar-se als [[Arditi del Popolo]].
L'octubre de [[1922]], forma part del ''quadrumviri''ref name=http[ http://webs.racocatala.cat/seglexx/h-1922-italia.htm La Itàlia feixista]/ref de la [[marxa sobre Roma]], amb [[Emilio De Bono]], [[Cesare Maria De Vecchi]] i [[Michele Bianchi]]. El [[1923]], és acusat de ser còmplice en l'homicidi d'un sacerdot antifeixista, don [[Giovanni Minzoni]], a [[Argenta]] però és absolt de totes les acusacions. (El procés es va repetir el [[1947]] i el tribunal de Ferrara l'absoldrà de nou). En [[1924]] és comandant general de la milícia dels voluntaris per a la seguretat nacional i sotssecretari de l'economia nacional el [[1925]].

===La passió per volar ===
El [[6 de novembre]] de [[1926]], és designat secretari d'estat d’[[aviació]] i organitza l'aeronàutica reial ([[Regia Aeronautica]]). El [[19 d'agost]] de [[1928]], esdevé mariscal de les forces aèries i el [[12 de setembre]] de [[1929]], ministre de l'Aviació. Té només 33 anys i és llavors el ministre europeu més jove.

Balbo realitza dos vols transatlàntics, el primer del [[17 de desembre]] de [[1930]] al [[15 de gener]] de [[1931]], amb dotze [[hidroavions]] [[Savoia-Marchetti]], sortint d’[[Orbetello]] cap a [[Rio de Janeiro]], al [[Brasil]].
Des de l'[[1 de juliol]] fins al [[12 d'agost]] de [[1933]], va conduir la travessia de 22 hidroavionsref name=http/ en un vol d'anada i tornada de Roma a [[Chicago]]; la travessia arriba al continent americà per Cartwright al [[Canadà]], després [[Mont-real|Montreal]] i finalment Chicago, on tenia lloc l’[[Exposició Universal]] '''Century of Progress'''.
El governador de l'[[Illinois]], l'alcalde i la ciutat donen als aviadors una acollida triomfal, es dóna el nom d'un carrer a Balbo que encara existeix a prop del [[llac Michigan]], la ''Balbo avenue''. Els [[Sioux]] presents a l'Exposició de Chicago el designen cap indi amb el nom de ''cap de les àguiles volants ''. En aquesta època les relacions entre Itàlia i els Estats Units són cordials i una empresa d'aquest tipus era molt seguida i considerada com extraordinària.

El vol de tornada passa per [[Nova York]] on s'organitza en el seu honor una gran desfilada. És el segon italià després d’[[Armando Diaz]] a ser aclamat pels carrers de Nova York, on una de les avingudes és rebatejada Balbo. El president [[Franklin Delano Roosevelt|Roosevelt]] el rep com a convidat.

De tornada a Itàlia, és designat mariscal de l'Aire.refA l'Itàlia feixista, es tractava del més alt grau de l'Aeronàutica Reial equivalent a Mariscal d'Itàlia en l'exèrcit i gran almirall en la marina, '''Italo Balbo''' va ser l'únic que va rebre aquesta distinció el [[13 d'agost]] de [[1933]]./ref Després d'això, la paraula ''balbo'' s'utilitza per descriure qualsevol formació de grup d'avions.

=== Líbia ===
Més tard el mateix any, Mussolini li dóna al nou mariscal de l'Aire el càrrec de ministre de l'Aeronàutica i l'exclou del govern, li confia el càrrec de governador general de [[Líbia]] on s'instal·la el gener de [[1934]]. En el mateix moment en què gaudeix de la màxima popularitat, Balbo atreu les enemistats al si del partit per gelosia i pel seu comportament. A Líbia, va realitzar projectes d'obres públiques i la construcció de xarxes de carretera, en particular la carretera litoral que voreja el Mediterrani (centenars de quilòmetres), que en el seu honor es va dir ''via Balbia''. Intenta atreure colons italians i segueix una política d'integració i de pacificació amb les poblacions [[musulmà|musulmanes]].

El [[Regne d'Itàlia (1861–1946)|Regne d'Itàlia]] s'annexionà la [[Líbia italiana]] en [[1939]].ref{{Ref-llibre |cognom=Rodogno |nom=Davide |títol=Fascism's European Empire: Italian Occupation During the Second World War |url=http://books.google.es/books?id=ZcUNELPsQQsCpg=PA65dq=libya+9+january+1939+italiahl=casa=Xei=OwPKUYyiFJKAhQfrmYDwCgved=0CFcQ6AEwBQ#v=onepageq=libya%209%20january%201939%20italiaf=false |llengua=anglès |editorial=Cambridge University Press |data=2006 |pàgines=65 |isbn=0521845157}}/ref Després la invasió alemanya de [[Polònia]] el setembre de [[1939]], Balbo, de visita a Roma, expressa de manera repetida el seu descontentament i la seva preocupació per a l'aliança amb Alemanya i per a la política seguida per Mussolini en afers interns i en la política internacional. De fet, les seves dissensions amb el [[Duce]] havien augmentat des de [[1938]] quan en diverses ocasions, va manifestar la seva contrarietat a les promulgacions de les lleis racials.ref name=http/

[[Fitxer:Orbetello04.jpg|thumb|right|300px|La tomba a [[Orbetello]]]]

===La mort===
El [[28 de juny]] de [[1940]], Italo Balbo mor mentre tornava d'un vol de reconeixement sobre [[Tobrouk]], el seu avió (un Savoia-Marchetti S.M.79) és abatut per un canó antiaeri italià.ref[El feixisme italià http://www.xtec.net/~jbuxader/historia/temes/contemp/feixismeitalia.htm ]/ref El dia després del butlletí de les forces armades dóna l'informe següent:
''El dia 28, volant al cel de Tobrouk, durant una acció de bombardeig enemic, l'aparell pilotat per Italo Balbo es precipita en flames. Italo Balbo i els membres de la tripulació han mort. La bandera de les Forces Armades d'Itàlia s'inclina en senyal d'homenatge i d'alt honor en memòria d'Italo Balbo, voluntari alpí en la guerra mundial, Quadrumviro de la Revolució, aviador de l'Oceà, Mariscal de l'Aire caigut al lloc de combat, ''
La tripulació es componia d'Ottavio Frailich, Enrico Caretti, Lino Balbo, Claudio Brunelli, Nello Quilici, Gino Cappannini, Cino Florio i Giuseppe Berti.

L'endemà, un avió anglès llença en paracaigudes sobre el camp italià un bitllet en nom de l'exèrcit anglès:refFont: Folco Quilici Tobrouk 1940/ref

''Les forces britàniques expressen les seves més sinceres condolences per a la mort del Mariscal de l'Aire Italo Balbo, un gran '' condottiere'' (soldat italià) i un valerós aviador a qui coneixia personalment i que el destí ha posat al camp advers....Air Officer-Commander-in-Chief British Reial Aire Force...Sir Arthur Laymore''ref[http://www.tusciaromana.info/c_vdv_annioro.htm El misteri d'aquell 28 de juny]/ref

El govern de Roma va sostenir que l'incident va ser d'un ''tret amic'', però la vídua de Balbo, Emanuela Florio, va denunciar un assassinat intencionat de Mussolini.

== Els comentaris dels contemporanis ==
*Benito Mussolini, en el moment dels dies foscos de la ''República Social italiana'' dirà :
Un bell alpí, un gran aviador, un autèntic revolucionari. L'únic que hauria estat capaç de matar-me.
*Galeazzo Ciano el [[29 de juny]] anotarà al seu diari:
Balbo no mereixia aquest final, era exuberant, agitat, li agradava la vida sota totes les seves formes. [...] no havia volgut la guerra i s'hi havia oposat fins al final. [...] El record de Balbo restarà molt de temps en l'esperit dels italians, perquè era sobretot, un italià amb els seus grans defectes i les grans qualitats de la nostra raça.

== Condecoracions ==
* [[Orde de Sant Maurici i Sant Llàtzer|Gran Creu de Cavaller de l'Orde de Sant Maurici i Sant Llàtzer]]
* [[Orde de la Corona d'Itàlia|Gran Creu de Cavaller de l'Orde de la Corona d'Itàlia]]
* [[Orde Colonial de l'Estrella d'Itàlia|Gran Creu de Cavaller de l'Orde Colonial de l'Estrella d'Itàlia]]
* [[Medalla al Valor Militar (Itàlia)|Medalla d'Or al Valor Militar]] (28 de juny de 1940)
* [[Medalla al Valor Militar (Itàlia)| Medalla de Plata al Valor Militar]] (2)
* [[Medalla al Valor Militar (Itàlia)| Medalla de Bronze al Valor Militar]]
* [[Creu al Mèrit de Guerra (Itàlia)| Creu al Mèrit de Guerra]] (2)
* [[Medalla del combatent voluntari]]
* [[Medalla commemorativa de la guerra italo-austriaca 1915-18]] (4 anys de campanya)
* [[Medalla commemorativa de les operacions militars a l'Àfrica Oriental Italiana 1935-36]] (insígnia de combatent)
* [[Medalla commemorativa de l'Expedició a Fiume]]
* [[Medalla commemorativa de la Travessia Aèria de la Dècada]]
* [[Medalla commemorativa de la Unitat d'Itàlia 1848-1918]]
* [[Medalla commemorativa italiana de la Victòria de 1918]]
* [[Medalla Commemorativa de la Marxa sobre Roma]]
* [[Creu per l'antiguitat al servei a la Milícia Voluntària de Seguretat Nacional]]


== Vegeu també ==
*[[feixisme]]

== Referències ==
{{referències|1}}

== Bibliografia ==
* {{it}} ''Diario 1922'', Milà, Mondadori, 1932.
*{{it}}Italo Balbo. ''La Centuria Alata''. ISBN 8875390592
*{{it}} Italo Balbo. ''Scritti''. 1933
*{{it}} Giordano Bruno Guerri. ''Italo Balbo''. Milà, Mondadori, 1998, ISBN 8804455012
*{{it}} Folco Quilici. ''Tobruk 1940. La vera storia della fine di Italo Balbo''. ISBN 8804534117
*{{it}} Claudio G. Segre. ''Italo Balbo - Una vita fascista''. Bolonya, Il Mulino, 2000
*{{it}} Paul Corner. ''Il fascismo a Ferrara 1915-1925''. Roma-Bari, Laterza, 1975

== Enllaços externs ==
{{Commonscat|Italo Balbo}}

*{{it}} [http://www.lastoriasiamonoi.rai.it/puntata.aspx?id=68 Italo Balbo, La Storia Siamo Noi - RAI Educational] 
*[http://www.finn.it/regia/html/fra_le_due_guerre.htm Imatges d'hidroavions]
*[http://www.cartantica.it/pages/caricature.asp Caricatura de Balbo]
{{Insígnia combinada de Pilot–Observador en Or i Diamants}}
{{Autoritat}}
{{ORDENA:Balbo, Italo}}
[[Categoria:Ferrarencs]]
[[Categoria:Polítics italians]]
[[Categoria:Feixistes italians]]
[[Categoria:Polítics de la Segona Guerra Mundial]]
[[categoria:Militars italians de la Segona Guerra Mundial]]
[[Categoria:Guardonats amb la Medalla al Valor Militar (Itàlia)]]
[[Categoria:Gran Creu de l'orde de Sant Maurici i Sant Llàtzer]]
[[Categoria:Receptors de la Insígnia combinada de Pilot–Observador en Or i Diamants]]</text>
      <sha1>dcsdjb9z1273w0h1wdl61wxtb9mwh1e</sha1>
      <model>wikitext</model>
      <format>text/x-wiki</format>
    </revision>
  </page>