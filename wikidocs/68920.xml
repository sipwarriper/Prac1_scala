<page>
    <title>Sisak</title>
    <ns>0</ns>
    <id>68920</id>
    <revision>
      <id>13625056</id>
      <parentid>13434050</parentid>
      <timestamp>2014-06-21T18:44:34Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció: tipografia graus</comment>
      <text>{{Infotaula de municipi|de|Sisak|
|oficial = Sisak
|admin_tipus1 = [[Estat]]
|admin1 = {{CRO}}
|admin_tipus2 = [[Comtats de Croàcia|Comtat]]
|admin2 = [[Sisak-Moslavina]]
|bandera=
|escut = 
|localització = {{Location map
|Croàcia
|float =none
|label =Sisak
|caption =Localització de Sisak a Croàcia
|lat_deg = 45
|lat_min = 28
|lat_sec = 0
|lat_dir =N
|lon_deg = 16
|lon_min = 23
|lon_sec = 0
|lon_dir =E
|position=right
}}
|fotografia =Sisak Fortress.jpg
|fotografia_descripció = Fortalesa de Sisak
|fotografia_mida =250px
|població =52236
|any_cens =2001
|superfície =423
|altitud = 100
|coordenades = {{coord|45|28|0|N|16|23|0|E|region:HR_type:city(52236)|display=inline,title}}
|dirigent_tipus1 = 
|dirigent1 =
|opció_nom1 = [[Zona horària]]
|opció1 = +1
|web = [http://www.sisak.hr/ www.sisak.hr]
}}
'''Sisak''' ([[alemany]]: ''Sissek'', [[hongarès]]: ''Sziszek'', [[italià]]: ''Sisek'', turc ''Siska'') és una ciutat al centre de [[Croàcia]]. Tenia una població de 52.236 l'any [[2001]] i és el centre administratiu de comtat [[Sisak-Moslavina]]. Està situat en la confluència dels rius de [[Kupa]], [[Sava]] i l'[[Odra]], 57 km al sud-est de la capital de Croàcia, [[Zagreb]].

==Geografia==

Es considera normalment que Sisak és on comença el [[Posavina]] (riu Sava), amb una elevació de 99 m.

Sisak és el port fluvial més gran de Croàcia i un centre d'indústria naviliera (Dunavski Lloyd). Sisak és a la carretera principal Zagreb-Sisak-Petrinja (M12.2) i el ferrocarril Zagreb-Sisak-Sunja.

==Història==

La llarga història de vida urbana (al voltant de 2.500 anys) així com la posició extremadament favorable a la confluència de tres rius, (el Sava, el Kupa i l'Odra), ha fet que Sisak fos una ciutat important en la història de Croàcia. Fou fundada al segle IV aC pels [[escordiscs]], una població d'origen celta, establerta a la zona, i que es van barrejar amb els il·liris. Va passar a Roma portant el nom de ''Segestica''. Durant l'[[imperi romà]], el cristià Quirinus va ser martiritzat i mort a la població, que en aquella època es coneixia com a ''Siscia''; avui és el sant patró de Sisak. Va caure en mans dels [[ostrogots]], després dels [[àvars]] i després dels eslaus, per acabar en mans dels hongaresos (amb el nom de ''Sziszek'') i va restar en mans d'Hongria i després dels [[Dinastia dels Habsburg|Habsburg]].

Al segle XVI Sisak estava en la darrera línia de defensa dels Habsburg al riu Kupa i entre 1544 i 1550 es va fortificar (una fortalesa triangular encara subsistent). El 1591 el ''beglerbegi'' de [[Bòsnia]] Hasan Pasha Predojević la va atacar i assetjar (juliol) però no va reeixir; el 1592 va retornar i va ocupar la zona nord-oest de Bòsnia amb [[Bihac]] i la fortalesa de Petrinja (Yeni Hisar) propera a Sisak que fou assetjada altre cop (juliol de 1592); no la va poder ocupar i va assolar la rodalia. El 1593 va retornar amb 25.000 homes i va reprendre el setge ([[15 de juny]] de [[1593]]) que va acabar amb la batalla de Sisak el [[22 de juny]] en la que els otomans van patir una greu derrota i la major part van morir en el combat o ofegats en la retirada (com el mateix Hasan Pasha) i només 2.5000 van poder arribar a llocs segurs. Fou l'inici d'una guerra entre els otomans i els imperials que va durar fins al 1606 amb el tractat de [[Tractat de Zsitvatörök|pau de Zsitvatörök]]. Tot i que la reacció per la batalla i la victòria cristiana (la primera important sobre els turcs) fou enorme, només dos mesos després els otomans manats pel ''beglerbegi'' de Grècia i Tràcia Hasan, conquerien Sisak ([[24 d'agost]] de [[1593]]); no obstant davant del avanç dels cristians la van evacuar a la tardor del 1594.

El 1918 va quedar dins el [[regne dels Serbis, Croats i Eslovens]] que des de 1929 fou el [[regne de Iugoslàvia]]. A la [[II Guerra Mundial]] va quedar dins l'[[estat de Croàcia]]. Durant la [[Segona Guerra Mundial]], a Sisak hi havia un camp de concentració de nens que formava part del complex del [[Camp de concentració de Jasenovac]] on van morir un gran nombre de serbis, gitanos, i jueus entre d'altres. Al final de la guerra va quedar dins la república federal socialista de Croàcia, part de la Iugoslàvia socialista fins a la independència de Croàcia. El 1991 els serbis es van apoderar de la regió al sud de la ciutat; el 1995 les tropes croates van recuperar el territori.

==Llocs importants==

Una fortalesa triangular del [[segle XVI]] a la Ciutat Vella, ben conservada i convertida en el Museu Natiu, és la destinació principal de tots els turistes. La fortalesa és famosa per la victòria del Croats sobre els turcs el [[1593]]. Va ser la primera derrota significativa de l'exèrcit turc, invencible en la seva pujada cap amunt en territori europeu. El palau [[Barroc]] de ''Mali Kaptol'', el classicista ''Veliki Kaptol'', el maó ''Stari most'' (''Pont Vell'') sobre el Kupa, i el parc etnològic són els llocs també visitats.

==Divers==

Les ocupacions principals estan a l'agricultura, metal·lúrgia del ferro (fàbriques d'acer), productes químics, pell (calçat), teixits i plantes de processament alimentari (productes làctics, begudes alcohòliques), material de construcció, refineria de cru.

La ciutat ofereix la facultat d'Universitat Metal·lúrgia i la de Nàutica depenents de la Universitat de Zagreb.

Sisak té moltes fonts minerals riques (balnearis) amb propietats curatives. L'aigua surt a una temperatura de 42 a 54nbsp;°C.

Els esports i les instal·lacions recreatives inclouen una platja pública en el Kupa. Tots els rius (Kupa, Odra, Sava) ofereixen oportunitats de pesca. A la vora hi trobem terres de cacera a les regions de [[Turopolje]] i ''Posavina''. Sisak és el punt de partida per a visites de turisme al parc de natura [[Lonjsko Polje]] (parc del riu Lonja).

== Enllaços externs ==
{{Commonscat|Sisak}}

* [http://www.sisak.hr/ Lloc oficial]
* [http://www.sisak.info/ Sisak News Portal]
* [http://radiosisak.hr/ Radio Sisak ]
* [http://www.sisakturist.com/ Turisme de Sisak ]

{{Enllaç AD|hr}}

 
[[Categoria:Ciutats de Croàcia]]</text>
      <sha1>r96ewbkpx6g2p5tsddc3esnvyk94amc</sha1>
      <model>wikitext</model>
      <format>text/x-wiki</format>
    </revision>
  </page>