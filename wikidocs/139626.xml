<page>
    <title>Karatxais</title>
    <ns>0</ns>
    <id>139626</id>
    <revision>
      <id>13005687</id>
      <parentid>12781209</parentid>
      <timestamp>2014-03-05T09:50:02Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: ritus - ritu hanafita</comment>
      <text>{{Grup humà|
|group=Karatxais
|image=br /'''Bandera del poble karatxai'''
|poptime= 250.000 (est.)
|popplace= [[Rússia]], [[Kazakhstan]], [[Turquia]]
|rels=[[islam|Islamisme]] sunnita
|langs=[[Karatxai-Balkar]]
|related=Other [[Pobles turcs]], [[kiptxaks]]}}
Els '''karatxais''' (Къарачайлыла, ''qaraçaylıla'') són un poble [[Pobles turcs|turquès]] del [[Caucas]], la majoria situats a la república [[Rússia|russa]] de [[Karatxai-Txerkèssia]]. Ells s'anomenen a si mateixos com a [[alans]] (аланла, ''alanla''). Ocupen les valls de Laba, Zelentxuk i Baksan, als cursos superiors dels rius Kuban, Teberda, Zelentxuk, Laba i Podkumok, als pendents septentrionals del Caucas.

== Demografia ==
El seu nombre mai no ha estat gaire alt. Segons el cens soviètic del 1926, hi havia 55.123 individus, que augmentaren a 76.000 el 1939. El cens del 1959 va donar un nombre de 81.403 individus, que va augmentar a 113.000 el 1970 i a 131.000 el 1979. El cens soviètic de 1989 els xifrava en 156.000 individus.
== Història ==
=== Orígens ===
Llur història és poc coneguda; tot i que s'ha trobat algunes relacions d'ells amb l'antiga [[cultura de Maikop]] (els túmuls de [[Nàltxik]]), es remunta al conglomerat huno-búlgar que vivia al llarg del riu [[Kuban]], anomenat aleshores [[Kama Bulgària]] o Bulgària Negra, durant o després del declivi de l’[[Imperi Khàzar]]. Units aleshores als [[balkars]], potser procedien de [[Mongòlia]], com totes les tribus turqueses, o bé foren turquitzats pels petxenegs i [[cumans]], que substituïren als anteriors en el segle XI. 


Durant aquest temps adoptaren bona part de la civilització material dels circassians, encara que mantingueren la parla turca, i també en copiaren la institució feudal, que es mantingué íntegrament fins a la conquesta russa. Es dividiren en cinc castes:
* ''Tawbii'', prínceps, anàlegs als ''psha'' [[adigués]]
* ''Uzden'', nobles, com els ''uorkh'' adigs
* ''Karakash'', pagesos lliures, com els ''tl'fakashaw'' dels [[abaza]]
* ''Txagar'', serfs sotmesos a imposicions, com els ''og'' [[kabardins]]
* ''Kazakh'', esclaus, els ''unant'' dels kabardins

En aquesta època, els [[tàtars de Crimea]] i els [[nogais]] de Kuban els introduïren el ritu hanafita sunnita, i aquesta acció fou continuada pels otomans en els segles XVII i XVIII. No van prendre part activa en la resistència aferrissada dels muntanyencs del Caucas a la conquesta russa del segle XVIII.

La seva estructura social era força influenciada per la dels kabardins, però el sistema feudal és menys desenvolupat:
* ''Biy'' o ''tav-biys'', caps de tribu
* ''Özden'' o ''karaözden'', la més nombrosa, els homes lliures.
* ''Azatli'', antics esclaus alliberats mercè la influència islàmica sota domini otomà
* ''Kul'', esclaus, la capa inferior.

=== Ocupació russa ===
Durant el període 1733-1739 s'inicià la penetració russa a la vall del [[Terek]], en lluita contra [[txetxens]] i [[àvars]]. El [[1820]], després de ser tributaris dels [[Llista de khans de Crimea|khans de Crimea]] i dels otomans, passaren a mans russes. Aquests els van permetre llurs costums, però alguns d'ells, dirigit pels principals ''biy'', el 1870 marxaren cap a [[Turquia]], i formaren part del Territori del Kuban amb els [[txerkessos]]. El 1823 fou creat el districte del Terek. Nogensmenys, i a diferència del territori txerkès, no fou acompanyat d'una colonització rural, ja que les autoritats russes preferiren instal·lar-hi en ple país viles de [[kumyks]], [[ossets]] o [[jueus de les muntanyes]]. 

El 43 % de les terres fèrtils el [[1907]] pertanyien a l'aristocràcia nacional karatxai, i un 35% dels pagesos no n'obtenien cap renda. La majoria es dedicaven a la ramaderia (231.000 ovelles, 32.000 vaques i 18.000 cavalls). El maig del 1917 formaren part de l'Aliança dels Pobles Muntanyencs i del [[Daguestan]], reunida a [[Vladikavkaz]] i que escollí un comitè central. El 15 de desembre obtindria una autonomia política com a república laica.
[[Fitxer:Karachay_patriarchs_in_the_19th_century.jpg|thumb|250px|Grup de patriarques karatxais, s. XIX]]
=== El règim soviètic ===
L’[[11 de maig]] del 1918 s'independitza la [[República de la Muntanya del Nord del Caucas]], i el 8 de juny s'alia amb [[Turquia]]; els karatxais, [[balkars]] i [[ossets]] reberen un estatut especial d'autonomia política, però l'agost el territori fou ocupat per les tropes del general blanc [[Anton Denikin]]. Alguns biys donaren suport als revoltats [[Uzun Hajji]] i [[Najmuddin Hötsö]] del [[Daguestan]]. 

El 20 de gener del 1920 foren expulsats els [[russos blancs]] i passaren a formar part de l'RSSA de Gorskaja (de les Muntanyes) amb [[txerkessos]], [[balkars]], [[ossets]], [[txetxens]] i [[ingúixos]], i amb capital a [[Vladikavkaz]], que l'agost del 1921 formarà part de la Federació de Repúbliques del Caucas. Per un decret del Comitè Central Executiu de la Unió de [[21 de gener]] del [[1921]], l'Okruj Balkar formà part també de la Gorskaja, però en serà separat l'u de setembre del 1921 per formar part de la Regió Autònoma Kabardino-Balkar dins la [[RFSS Russa]]. La seva població el 1926 era de 204.000 habitants, dels quals el 69,7 % eren kabardins, el 13,72 % balkars, el 2,4 % ossets i el 14,2 % russos i cosacs). I quan el 1936 es va trencar l'RSSA de Transcaucàsia, el 5 de desembre Kabarda-Balkar es transformà també en RSSA.

La RSSA Gorskaja es trencaria el 12 de gener del 1922 per a formar l'Oblast Autònom Karatxai-Txerkès, amb 8.241 km² i 64.600 habitants, dels quals el 86 % eren karatxais, i amb capital a Mikoyanshahar. El 26 d'abril es va dividir en l'Okrug Nacional Txerkès i l'Oblast Autònom Karatxai, amb capital a Mikoyanshahar. Tanmateix, el 1936 tornarien a unir-se als txerkesos com a l'Oblast Autònom de Txerkesos i Karatxais, on el 45 % eren karatxais, el 25 % txerkesos i [[abaza]] i el 13 % [[cosac]]s.
=== Col·laboració i deportació ===
En esclatar la [[Segona Guerra Mundial]], l'abril del 1942 alguns karatxais i balkars formaren part de la Legió Caucasiana Musulmana i del ''Nordkaukasische Sondergruppe'' dins la ''Sonderstab Kaukasus''. Endemés, formaren la ''Karatscheische Freiwillingenkorps'', comandats per l'alfères Karadekov, dins el cos àzeri 804 Aslan, que el setembre va lluitar a Bolsaja Laka i Novi Urup. Karatxais i balkars formaren la 162 Divisió, i el 21 d'agost del 1942 arribaren a l’[[Elbrús]]. Però es detingueren al [[Terek]], tot i que el 25 d'octubre ocuparen Nàltxik, que esdevindrà base de la Unitat Bergmann, amb 1.100 efectius i 200 baixes. 

L'octubre del 1942 un nacionalista karatxai, [[Madzhir Kotchakarov]], mestre de pàrvuls, es proclamà alcalde de Sakhar, deposa els comandaments soviètics i crea el [[Comité Nacional Karatxai]], presidit per [[Qadi Bairakumov]]. L’11 d'octubre serà reconegut pels alemanys com a autoritat, i el 8 de novembre rebrà totes les propietats soviètiques dins la Regió Autònoma de Mikoian Chahar, que reconeixia l'autoritat del Comité Nacional del Caucas Nord, fundat el 1941, de caràcter unitari, i dirigit per [[Ali Khan Kantemir]]. En total, uns 30.000 karatxais foren mobilitzats durant el conflicte.
 
Durant l'ocupació nazi foren abolits els [[kolkhoz]] i els sovkhoz, es reobriren els mesquites, escoles coràniques i tribunals islàmics. També subministraren una esquadra de cavalleria per combatre els alemanys.

Però el [[21 de febrer]] del [[1943]] les operacions soviètiques al país karatxai i balkar permeteren la seva ocupació definitiva el novembre. [[Ióssif Stalin|Stalin]] els acusà de traïdors, i el 23 de febrer del 1944 uns 69.869 karatxais foren deportats al [[Turquestan]], tot i que 9.000 d'ells lluitaren com a partisans, i l'autonomia els fou abolida. Hi arribarien 60.139 d'ells, 32.557 nens. Uns 653 van morir de fam pel camí, i uns 22.000 nens moriren de diverses malalties.

Fins al decret del Soviet Suprem de [[9 de gener]] del [[1957]] no foren rehabilitats per [[Nikita Khrusxov]], i considerats víctimes del culte a la personalitat de Stalin, i podran tornar. L'autonomia sota la forma de Oblast Autònom Karatxai-Txerkès els fou restablerta el mateix 9 de gener del 1957, sobre una superfície de 14.200 km². Entre karatxais i txerkessos formaven el 33,1% de la població (51% de russos).
 
=== Època postsoviètica ===
Amb la [[perestroika]], els karatxais començaren a demanar separar-se dels [[txerkessos]] i unir-se als [[balkars]], de manera que resorgiren altre cop la ''Unió del Caucas del Nord'' i les peticions de separació administrativa kabardina-balkar. El 18-11-1990 els karatxais es declararen sobirans, i el febrer del 1992 es va fer una proposta per dividir la regió en cinc zones ètniques (karatxai, txerkès, abaza, nogai i cosac). El [[3 de desembre]] del [[1990]] el Soviet Karatxai reclamà el restabliment de l'autonomia com a pas previ necessari per a rehabilitar el poble karatxai. 

{{Commonscat|Karachays}}

[[Categoria:Grups humans de Rússia]]
[[Categoria:Grups turquesos]]</text>
      <sha1>mvore4p4t7vn7fhs4fr7zdilufseylp</sha1>
      <model>wikitext</model>
      <format>text/x-wiki</format>
    </revision>
  </page>