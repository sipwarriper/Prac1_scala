<page>
    <title>Hampstead (Quebec)</title>
    <ns>0</ns>
    <id>85837</id>
    <revision>
      <id>13582258</id>
      <parentid>13030012</parentid>
      <timestamp>2014-06-12T08:31:50Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: l'accès dels  l'accés dels</comment>
      <text>!--Varietat dialectal:Català nord-oriental---
'''Hampstead''' és un [[municipi]] de l'aglomeració de [[Mont-real]], dins la província [[Canadà|canadenca]] del [[Quebec]]. Pren el seu nom d'una altra ciutat jardí, el suburbi [[Londres|londinenc]] de [[Barri de Hampstead|Hampstead]]. Amb una superfície de només 1,760 [[km²]],ref[http://www.montreal-transition.qc.ca/rubrique.php3?id_rubrique=33/ Ministère des Ressources naturelles, de la Faune et des Parcs]/ref és una de les localitats més petites de l'illa de Mont-real.

==Història==
La ciutat va ser fundada el [[7 d'abril]] de [[1914]], sent-ne James Ballie el primer [[batlle municipal|batlle]]. L'objectiu dels seus fundadors era la de crear una [[ciutat jardí]]. Els primers anys d'existència de la nova comunitat es van caracteritzar per les desavinences amb la ciutat de Mont-real, que va intentar annexionar-se Hampstead dues vegades ([[1916]] i [[1924]]). Aquestes desavinences van provocar que fins a l'any [[1921]], Hampstead no tingués accés a la xarxa d'[[aigua]] corrent, malgrat els esforços dels edils de la comunitat, que ja des del 1914 havient intentar fer arribar l'aigua corrent a la població.

El [[1923]], Hampstead es va dotar del seu primer reglament de construcció, amb la finalitat de preservar el seu caràcter de ciutat jardí. Aquest reglament, el número 16 de la història d'aquesta comunitat, establia normes de construcció molt estrictes, fins al punt de només permetre la construcció de cases unifamiliars.

Conscients de la necessitat de construir altres edificis, com ara escoles o esglésies, on oferir als ciutadans els serveis que aquests esperaven, algunes de les restriccions del reglament 16 van ser aixecades a partir del febrer de [[1927]]. Ara bé, cal destacar que el primer d'aquests edificis és anterior a aquesta data. L'any [[1925]], tot contravenint el reglament de construcció, es va construir l'escola del municipi, que encara roman oberta avui dia.

El període que va seguir a la [[Gran depressió]] va ser clau en el creixement de la localitat. Data d'aquesta època la decisió de construir el camp de [[golf]] privat, considerat com una atracció més per a potencials compradors. Així mateix, és en aquest moment que va entrar en servei la primera línia d'autobusos de Hampstead. L'estratègia del Consell municipal va ser un èxit i la població va passar de 440 a 2 268 habitants entre [[1929]] i [[1945]].

A fi i efecte de fer front a aquest creixement de població, la ciutat va modificar novament la seva estricta normativa urbanística. En aquest sentit, es va permetre la construcció d'edificis d'apartaments a les zones properes al límit del municipi, amb el propòsit que servissin de tap respecte de les zones comercials i densament poblades situades dins el terme municipal de Mont-real al llarg de la frontera amb Hampstead. D'aquesta forma, Hampstead podria mantenir el seu esperit de ciutat jardí, mentre Mont-real proseguia el seu procés d'urbanització.

La localitat va proseguir el seu creixement després de la fi de la [[Segona Guerra Mundial]], fent-se cada cop més escasos els terrenys disponibles per a noves construccions. Els plans urbanístics dels anys cinquanta i setanta van culminar el procés de creixement urbanístic de Hampstead fins a esgotar tots els terrenys disponibles, tot donant a Hampstead la seva fesomia actual.

==Població==
Segons el cens de 2001,ref[http://www12.statcan.ca/english/Profil01/CP01/Details/Page.cfm?Lang=FGeo1=CSDCode1=2466060Geo2=PRCode2=24Data=CountSearchText=HampsteadSearchType=BeginsSearchPR=01B1=AllCustom=/ Statistique Canada. 2002. Profils des communautés de 2001]/ref la població de Hampstead era de 6 974 habitants. En el cens anterior, el de 1996, el nombre d'habitants de Hampstead era de 6 986, cosa que representa que entre [[1996]] i [[2001]] la població d'aquest [[municipi]] es va reduir en un 0,2%.

Aquesta tendència, però, sembla haver-se trencat, ja que segons fonts del Comitè de transició de l'aglomeració de Mont-real, citant dades del Govern quebequès, la població del municipi, l'any [[2004]], era de 7 174 habitants.ref[http://www.montreal-transition.qc.ca/rubrique.php3?id_rubrique=33/ Comité de transition de l'agglomération de Montréal]/ref

Tradicionalment, Hampstead, com d'altres municipis de l'oest de l'illa de Mont-real, ha estat residència de ciutadans benestants, de parla anglesa i confessió protestant. Actualment, aquesta afirmació no es correspon amb la realitat. Com a conseqüència de la massiva [[immigració]] de [[jueu]]s europeus després de la [[Segona Guerra Mundial]], aquests formen avui dia el gruix de la població de Hampstead. Així, si el [[1945]], el 80% dels habitants eren protestants, el 16% catòlics i només el 4% jueus; ja l'any [[1957]], la relació era ben diferent, essent només un 49% protestants, un 22% [[catòlic]]s i un 28% jueus.ref[http://www.hampstead.qc.ca/fr/historyfr.php Ville de Hampstead]/ref Aquest tendència s'ha mantingut, i segons dades del cens, l'any 2001 els jueus eren el 74% de la població de Hampstead, mentre que els catòlics eren menys de l'11% i els protestants poc més del 4%.

Els jueus de Hampstead pertanyen principalment a dues comunitats, l'[[asquenasita]] i la [[sefardita]]. La comunitat asquenasita s'instal·là a l'illa de Mont-real a finals del [[segle XIX]] i començaments del [[Segle XX|XX]], procedent principalment de l'[[Europa de l'Est]]. 

En canvi, l'arribada de la comunitat sefardita és posterior. Els sefardites van començar a arribar al [[Quebec]] a finals de la [[dècada dels 50]] fugint de les tensions nacionalistes al [[Marroc]]. El període comprès entre els anys [[1965]] i [[1967]] va ser el que va registrar una major arribada de jueus marroquins. 

Aquestes dues comunitats es diferencien, entre altres aspectes, per la seva [[llengua]]. En arribar al Quebec, els asquenasites parlaven el [[jiddisch]] i posteriorment van adoptar l'[[anglès]] com llur llengua, com a conseqüència de l'escolarització dels seus infants a les escoles anglòfones i protestants. Situació aquesta, ben diferent a la que es van trobar els sefardites en arribar al Quebec, ja que ells sí parlaven una de les dues llengües oficials del Canadà, en aquest cas el [[francès]]. Els sefardites havien adoptat aquesta llengua durant l'època del [[protectorat]] francès al Marroc.

Així doncs, hom pot concloure que la composició ètnica i religiosa de la comunitat de Hampstead ha variat força des dels seus inicis fins a l'actualitat. En canvi, pel que fa a la llengua materna dels seus habitants, la situació no ha canviat gaire, ja que segons les dades proporcionades pel cens de [[2001]], l'[[anglès]] continua sent-hi la [[llengua materna]] majoritària. 

{| class=wikitable
|-
! '''Llengua materna'''
! '''Percentatge''' 
|- align=center
| [[Anglès]] 
| 62,15% 
|- align=center
| [[Francès]]
| 13,48% 
|- align=center
| Anglès i francès
| 1,29% 
|- align=center
| Altres llengües
| 23,08% 
|}

Quant a les altres llengües, hom destaca la presència del [[jiddisch]], que encara roman viu entre els membres de la comunitat asquenasita. Segons dades de la ciutat de Mont-real, al ja desaparegut ''arrondissement'' que formaven els municipis de Hampstead, [[Côte-Saint-Luc]] i Montréal-Ouest durant el període comprès entre la fusió forçosa amb Mont-real i la posterior segregació, el jiddisch era la tercera llengua més parlada després de l'anglès i del francès. L'any 2001, un 5% de la població d'aquest antic ''arrondissement'' afirmava que la seva llengua materna era el jiddisch.ref[http://www2.ville.montreal.qc.ca/cmsprod/fr/observatoire_economique/media/content/profil_c_tesaintluc_2001.pdf/ Division des politiques et du Plan d'urbanisme, du Service de la mise en valeur du patrimoine et du territoire de la Ville de Montréal]/ref

==Administració local==
La comunitat de Hampstead va esdevenir un barri de la ciutat de Mont-real l'[[1 de gener]] de [[2002]], com a conseqüència d'una [[llei social|llei]] de l'[[Assemblea Nacional del Quebec]]. En aquesta data, va entrar en vigor la llei que establia la fusió de tots els municipis situats a l'[[illa de Mont-real]], així com algunes illes adjacents, que componien fins aleshores la Comunitat Urbana de Mont-real, amb la ciutat vella. Hampstead passava així a formar part d'un nou ''arrondissement'' (districte) juntament amb els municipis de [[Côte-Saint-Luc]] i Montréal-Ouest.

Aquesta fusió, però, no fou ben rebuda per la població de tots els nous barris de Mont-real. Posteriorment, amb l'accés dels liberals al govern quebequès, es va organitzar un [[referèndum]] sobre la segregació dels municipis fusionats. Aquesta consulta va tenir lloc el [[20 de juny]] de [[2004]] a Hampstead i a uns altres vint-i-un antics [[municipi]]s. D'aquests, quinze (entre ells Hampstead) van votar a favor de tornar a ser municipis independents. Aquesta segregació va entrar en vigor l'1 de gener de [[2006]].

Ara bé, Hampstead no ha recuperat totes les competències de què disposava abans de la fusió. Algunes competències, anomenades competències d'aglomeració, són gestionades pel Consell d'Aglomeració, format per la ciutat de Mont-real i els municipis segregats.

Actualment, el [[batlle municipal|batlle]] de Hampstead és l'independent William Steinberg. El batlle i els sis consellers municipals formen el Consell municipal, el principal òrgan director i decisori de la ciutat. Tant l'alcalde com els consellers són escollits de forma directa pels ciutadans de la localitat, segons el sistema de llistes obertes. Les darreres eleccions municipals van celebrar-se el [[6 de novembre]] de [[2005]], poc abans de l'entrada en vigor de la segregació de Hampstead respecte de Mont-real, i en elles l'actual batlle va ser escollit amb el 41,47% dels vots emesos. Hi va participar el 48,69% dels electors inscrits.

==Referències==
references/

==Enllaços externs==
*[http://www.hampstead.qb.ca/ Pàgina oficial de la ciutat de Hampstead] {{fr}} {{en}}

{{Illa de Mont-real}}

{{coord|45|29|N|73|38|W|source:enwiki_type:city(7153)_region:CA-QC|display=title}}
[[Categoria:Ciutats del Quebec]]</text>
      <sha1>85kmpwda7v3yq3qyxxu5f5l58ceggbl</sha1>
      <model>wikitext</model>
      <format>text/x-wiki</format>
    </revision>
  </page>