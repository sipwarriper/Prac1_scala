<page>
    <title>Joventuts Hitlerianes</title>
    <ns>0</ns>
    <id>260431</id>
    <revision>
      <id>13813750</id>
      <parentid>13698903</parentid>
      <timestamp>2014-07-13T17:30:36Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Hitlerjugend Allgemeine Flagge.svg|thumb|Bandera de les Joventuts Hitlerianes]]
'''Joventuts Hitlerianes''' (en [[alemany]] ''Hitlerjugend'' o HJ) van ser creades pel [[Partit Nacional Socialista Alemany dels Treballadors]] (NSDAP) el [[1926]] per a crear un nou sistema d'ensinistrament per als joves alemanys amb la finalitat de proporcionar-los un entrenament militar i desenvolupar el seu enteniment i obediència a la ideologia [[nazi]]. 

== Organització ==
La motivació bàsica de les HJ era la d'entrenar a futurs ''superhomes aris'' i soldats que servissin fidelment a la [[Alemanya nazi]] quan fossin adults. L'entrenament físic i militar fou considerat més important que l'educació acadèmica i científica en totes les organitzacions de les HJ. Els joves en els campaments van aprendre a usar les armes, van desenvolupar força física, van aprendre estratègies de guerra i van ser educats en l'[[antisemitisme]]. El seu uniforme consistia en una camisa marró clar i uns pantalons curts marró, similar a la d'un campament militar. Alguns nois d'alt rang duien camises negres.

== Història ==
Les HJ van néixer a partir del ''Jugendbund der [[NSDAP]]'' (JdN), que va ser fundat el març de [[1922]]. Va tenir la seva primera reunió al maig del mateix any i estava reservat als barons d'entre 14 i 18 anys. Els d'edats compreses entre els 14 i els 16 anys formaven les ''Jungmannschaften'' i els majors el ''Jungsturm dolf Hitler''. L'organització estava supervisada per les ''[[Sturmabteilung|SA]]'' i dirigida al principi per [[Adolf Lenk]]. 

El JdN es va apaivagar després del [[Putsch de Munic|putsch]] fallit de [[1923]] i durant l'empresonament de Hitler. Es fundaren nombrosos grups juvenils locals per a omplir el buit, com el ''Grossdeutsche Jugendbewegung'' de Lenk i [[Kurt Gruber]] o el ''Schilljugend'', organitzat tant a [[Àustria]] com a Alemanya. En 1926, el ''Grossdeutsche Jugendbewegung'' de Gruber va ser reanomenat ''Hitler Jugend, Bund Deutscher Arbeiterjugend'' amb Gruber com a nou capdavanter, però al cap de poc fou reemplaçat per [[Franz von Pfeffer]]. 

El [[1928]] les HJ van afegir una secció per a nois d'entre 10 i 14 anys, denominada inicialment ''Deutsche Knabenschaft'', i que el 1931 va ser reanomenada ''Deutsches Jungvolk in der Hitler-Jugend''. Es va afegir la secció femenina per a joves entre 14 i 18 anys dita ''Schwesternschaft der Hitler-Jugend'', i reanomenada ''[[Lliga de Noies Alemanyes|Bund Deutscher Mädel]]'' (BDM) el 1930, així com una secció per a noies més joves, el ''Jungmädelgruppe'', el 1931. 

El [[1931]] es creà el nou càrrec de ''Reichsjugendführer'', i [[Baldur von Schirach]] va prendre el control de les Joventuts Hitlerianes, el ''National-Sozialistische Schülerbund'' (NSS) i el ''National-Sozialistische Deutsche Studentenbund'' (NSDSt.B), subordinat a aquest últim. [[Adrian von Renteln]] fou nomenat líder de les Joventuts Hitlerianes i va purgar activament la prefectura de les Joventuts de persones 'no apropiades'. No obstant això, el 1932 quan el NSS es va unir a les HJ, el càrrec d'[[Adrian von Renteln]] va ser absorbit per von Schirach. Les Joventuts Hitlerianes es van independitzar de les SA el maig de [[1932]], però ambdós grups van ser abolits pel [[República de Weimar|Govern de Weimar]] al juny.

Després de la presa del poder del partit nazi, altres grups juvenils de [[dreta política|dretes]] foren absorbits per les HJ. A partir de l'[[1 de desembre]] de [[1936]], sota el ''Jugenddienstpflicht'' (servei obligatori juvenil) tots els altres grups juvenils foren abolits i els seus membres absorbits per les HJ. La pertinença a aquesta organització va ser obligatòria per als joves de més de 17 anys el 1939 i per a tots els nens a partir de 10 anys el [[1941]]. Von Schirach fou reemplaçat com líder per [[Arthur Axmann]] el [[1940]]. A mesura que avançava la [[Segona Guerra Mundial]], el grup va realitzar el treball dels homes allistats a les forces armades, va portar a terme la defensa antiaèria i va produir molts soldats, especialment per a les ''[[Schutzstaffel|SS]]'' i en particular la [[12a Divisió Panzer SS Hitlerjugend|12a Divisió]] [[Panzer]] SS Hitlerjugend sota el comandament de [[Kurt Meyer]]. 

Quan Alemanya va ser envaïda es va allistar a membres cada vegada més joves de les HJ, i durant la [[Batalla de Berlín]] el 1945 molts dels seus membres van ser reclutats en el [[Volkssturm]] i constituïren una part important de la defensa alemanya. Es va formar una divisió [[Panzerjagd]] (caçatancs) formada per companyies de bicicletes; cadascun dels ciclistes duia dos llençagranades antitanc subjectes a banda i banda de la roda davantera i al manillar. La cúpula nazi donava per fet que serien capaços de desmuntar en un instant i estar llestos per a entrar en acció contra un [[T-34]], la qual cosa era impossible en la majoria dels casos i se'ls enviava conscientment a una mort anunciada. Les Joventuts Hitlerianes, en ser constituïdes per joves menors de 18 anys, van lluitar de manera desigual, si bé alguns reduïts grups van lluitar amb gran coratge a la batalla (un grup va aconseguir mantenir a ratlla a una divisió de tancs soviètics durant tres dies, gràcies sobretot als [[panzerfaust]]), la majoria fugien del combat quan apareixien les tropes molt foguejades de l'[[Exèrcit Roig]]. Després de la guerra, les Joventuts Hitlerianes van ser dissoltes i abolides per a sempre.

== Organitzacions equivalents en altres països ==
* La [[Falange Española]] organitzà seccions juvenils anomenades ''Flechas'' i ''Pelayos''. 
* La Itàlia [[feixisme|feixista]] tenia ''Balilla'' i ''Arditi''. 
* La Ethniki Organosi Neolaias (EON) durant l'etapa [[feixisme grec|feixista]] a Grècia. 
* Les ''Àligues Croates'' a [[Croàcia]] durant la Segona Guerra Mundial. 
== Vegeu també ==
* [[Nazisme]] 
== Enllaços externs ==
{{Commonscat}}
* {{en}} [http://www.historyplace.com/worldwar2/hitleryouth/index.html The History Place - Joventuts Hitlerianes]
* {{en}} [http://www.militaryhistoryonline.com/wwii/articles/hitleryouth.aspx ''Rulers of the World: The Hitler Youth'' per Walter S. Zapotoczny]
* {{en}} [http://www.militaryhistoryonline.com/wwii/articles/effectiveorganization.aspx ''The Hitler Youth: An Effective Organization for Total War'' per Guy Nasuti]
* {{de}} [http://video.google.nl/videoplay?docid=3637173592318463128q=Marsch+zum+F%C3%BChrer Film de propaganda de les Joventuts Hitlerianes 1930]
* {{en}} [http://www.bdmhistory.com Website sobre la Lliga de Noies Alemanyes, secció femenina de les Joventuts Hitlerianes]
* {{en}} [http://axishistory.com/index.php?id=3002 Joventuts Hitlerianes - Història i fotografies]

{{Nazisme}}
{{Autoritat}}
[[Categoria:Organitzacions nazis]]</text>
      <sha1>dd4gp69d40avmhulpff5v1ok2c0ixab</sha1>
      <model>wikitext</model>
      <format>text/x-wiki</format>
    </revision>
  </page>