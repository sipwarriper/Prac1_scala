<page>
    <title>Història d'Albània</title>
    <ns>0</ns>
    <id>1045173</id>
    <revision>
      <id>12950861</id>
      <parentid>12587771</parentid>
      <timestamp>2014-02-15T20:13:22Z</timestamp>
      <contributor>
        <username>Joan301009</username>
        <id>44089</id>
      </contributor>
      <comment>/* Albània socialista */</comment>
      <text>[[Fitxer:Map of Albania during WWII.png|thumb|250px|Mapa d'Albània]]
La '''història d'Albània''' com a estat independent comença després de les [[Guerres Balcàniques]] (1912-1913). Per aquell temps [[Albània]] era un país subdesenvolupat amb una mica menys d'un milió d'habitants dividits en tres grans grups religiosos i dues diferents classes socials: els que eren propietaris de la terra i defensaven els seus drets semifeudals, i aquells que no ho eren. Els primers sempre van tenir el control dels llocs de poder en el centre i sud del país, per tant esperaven mantenir els seus privilegis una vegada que Albània es fes independent. No obstant això, la majoria de la població havia començat a qüestionar aquesta situació. A més, gairebé tota l'aristocràcia terratinent professava la religió musulmana, així com la majoria dels oficials i funcionaris públics entrenats per l'administració de l'[[Imperi Otomà]]. En conseqüència la majoria dels llocs administratius, en tots els nivells, era manejat per albanesos de religió musulmana.

== Edat antiga ==
El poble més antic conegut que va habitar l'actual territori d'Albània va ser el dels [[il·liris]], dels quals els ''shqipëtars'' o albanesos són directes descendents, al sud estava la tribu [[epirota]] dels [[caonis]]; els [[grecs]] colonitzaren les costes i el sud del territori, que va quedar en gran part inclòs dintre de l'[[regne de l'Epir|Epir]]. Freqüentment els il·liris efectuaven incursions als estats [[hel·lenisme|hel·lenístics]] de [[Molòssia]], [[Peònia]] i fins i tot la [[Macedònia (territori històric)|Macedònia]]. L'any [[35 aC]] els [[romans]] en van conquerir els llocs més accessibles i civilitzats i hi van formar les províncies de l'[[Il·líria|Illyricum]] i l'Epir, encara que els territoris més muntanyencs i remots mai van arribar a estar sota control de l'[[Imperi Romà]], la qual cosa explica en gran manera la pervivència de l'idioma [[albanès]]. Sota els [[romans]], [[Il·líria]] va conèixer una època de pau i prosperitat. La principal ruta comercial entre [[Roma]] i [[Constantinoble]], la [[Via Egnatia]], discorria entre Epidamnos/[[Durrës]] i [[Tessalònica]]. Els [[il·liris]], igual que els [[grecs]], van conservar la seva llengua i les seves tradicions durant el domini romà. Quan l'[[Imperi Romà]] va quedar dividit l'any 395 dC, els il·liris van ser assimilats per l'[[Imperi Bizantí]]. Durant els segles V i VI van confluir amb pobles itinerants com els [[visigots]], [[huns]], [[ostrogots]]; i van acabar sent veïns (al nord i a l'est) dels [[eslaus]], que van assimilar en aquestes zones als [[il·liris]] o [[macedonis]].

== Edat mitjana ==
Les àrees controlades abans per [[grecs]] i [[romans]] van passar després a ser part de l'[[imperi Bizantí]], els territoris controlats pels bizantins van ser envaïts pels [[eslaus]] al [[segle VI]] i a aquests els van seguir els [[búlgars]], que van annexar part del país a l'Imperi Búlgar del [[segle IX]]. Després va sorgir el [[Despotat de l'Epir]], governat per prínceps d'origen grec. A finals de l'[[edat mitjana]] els turcs [[otomans]] van envair la [[península balcànica]] ([[1385]]), si bé Albània va resistir entre [[1443]] i [[1468]], principalment sota el lideratge de [[Skanderbeg|Gjergj Kastriot]], acompanyat per l'ètnia albanesa dels mirdites. Va dirigir en nom dels albanesos les lluites conjuntes de serbis, búlgars, romanesos i altres pobles de la zona contra els turcs otomans, convertint-se en l'heroi nacional i una icona de la lluita contra l'invasor islàmic. [[Vivaldi]] li va dedicar una [[òpera]] a Skanderbeg amb el mateix nom. D'aquesta època daten els primers documents escrits en llengua albanesa, en alfabet [[ciríl·lic]]. 

Albània va ser independent fins al [[1479]] (deu anys després de la mort de Gjergj Kastriot), però [[Turquia]], després de ferotges matances, va assolir el control del territori, que va retenir fins al [[1912]]. En aquest llarg període d'ocupació van succeir diversos fets determinants per a l'actual cultura albanesa: gran part de la població urbana es va exiliar, principalment al sud d'Itàlia (els ''[[arbëreshë]]''), mentre que la majoria de la població que es va mantenir dins el país va ser convertida a l'[[islam]] al llarg dels set segles d'ocupació; després de la conversió a l'islam de gran part dels albanesos (en part per interès i supervivència), aquests es van convertir en un poble privilegiat i lleial a l'Imperi, aconseguint alts càrrecs en l'administració de l'Imperi Otomà (com els Köprülü, Ali Pasha de Tepelen o Mehemet Ali) i també com a forces de xoc que posseïen els turcs per mantenir el control sobre [[Grècia]], [[Sèrbia]], el territori de l'actual [[República de Macedònia]] i [[Bulgària]]. L'emigració de part de la població sèrbia de l'actual [[Kosovo]] va portar als albanesos a fer-se majoritaris en aquesta regió.

== Segle XX ==
El 1912, davant les successives derrotes que van sofrir els turcs als [[Balcans]], Albània va obtenir de fet la independència, encara que es temia l'amenaça de l'expansionisme [[Imperi Austrohongarès|austríac]] i el dels estats veïns: ([[Itàlia]], [[Grècia]], [[Sèrbia]], [[Montenegro]]). Entre [[1914]]-[[1918]], durant la [[Primera Guerra Mundial]], l'empobrit territori albanès va ser camp de batalla entre les forces de l'[[Aliats de la Primera Guerra Mundial|Entente Cordiale]] i les dels autoanomenats [[Imperis Centrals]]. En acabar la guerra es ratificà el control serbomontenegrí sobre [[Kosovo]] i les zones de majoria albanesa de la Macedònia septentrional; Grècia va obtenir fins a la [[Segona Guerra Mundial]] el control de l'[[Epir del Nord]], al mateix temps que deportava o obligava a l'hel·lenització les nombroses comunitats albaneses existents al territori grec clàssic (és a dir, al sud de la [[Línia d'Estrabó]]). El [[1918]], a [[Gjirokastër|Argiròpolis]] (malgrat que aquesta ciutat es trobava a la zona de control grec) es va proclamar la independència formal d'Albània, encara que l'«Albània independent» aviat va passar a ésser en la pràctica un [[protectorat]] [[itàlia|italià]] sota el comandament inicial d'Ahmet Zogu.

Entre [[1928]] i [[1943]], doncs, Albània va ser una monarquia. Els reis foren:
* [[Ahmet Zogu]], Zog I d'Albània ([[1928]]-[[1939]])
* [[Víctor Manuel III d'Itàlia]] ([[1939]]-[[1943]])
Actualment el pretendent al tron és [[Leka II]]. 

=== Segona Guerra Mundial ===
[[Fitxer: Partisan monument in tirana.jpg | thumb | 250px | Monument i cementiri dels [[partisans]] a [[Tirana]].]]
Alemanya ocupa Albània al setembre del 1943, mitjançant l'enviament de tropes aerotransportades a Tirana, abans que la guerrilla pogués prendre-la. Aviat, els alemanys obliguen a les guerrilles a retirar-se cap a les muntanyes i al sud del país i anuncien la seva intenció de reconèixer la independència d'una Albània neutral i organitzen un govern, una policia i un exèrcit albanès. Els alemanys van exercir un control menys ferri que en altres països ocupats i més aviat van tractar de buscar el suport albanès apel·lant a causes populars, com la permanència de [[Kosovo]] sota domini d'[[Albània]]. Això provoca que alguns dispositius de la Unió Nacional cooperin amb els alemanys en la lluita contra la guerrilla comunista i que diversos líders nacionalistes defensin certs aspectes del règim pro-alemany. Alguns col·laboradors albanesos, agrupats en la Divisió [[Waffen-SS]] Skanderberg, expulsen als [[serbis]] que viuen a [[Kosovo]].

El desembre del 1943, una tercera força de resistència anticomunista i antialemanya apareix a les muntanyes del nord i és coneguda com a Legalitat. Aquest grup és liderat per [[Abaz Kupi]], i compta amb el suport de grups guerrillers GEG que es retiren del MLN després que els comunistes deixen de donar suport a la incorporació de Kosovo a Albània.

Mentrestant, els [[partisans]] comunistes es reagrupen i gràcies al suport britànic en armaments, obtenen el control del sud del país el gener del 1944. Al maig del mateix any, criden a un congrés de membres del Front d'Alliberament Nacional a [[Përmet]], el qual escull un Consell Antifeixista d'Alliberament Nacional, que actua com un govern provisional albanès. Enver Hoxha és elegit cap del comitè executiu d'aquest consell i comandant suprem de l'Exèrcit d'Alliberament Nacional. Per mitjans de juny del 1944, els comunistes derroten a les últimes forces de la Unió Nacional al sud del país, després de la qual cosa només troben una esporàdica resistència quan entren a la zona central i nord d'Albània a finals del juliol. Per la seva banda, la missió militar britànica insta els nacionalistes a no oposar resistència armada a l'avanç comunista, evacuant el líder de Legalitat, Abaz Kupi, a [[Itàlia]].

Al novembre els alemanys es retiren del país i els comunistes no troben cap obstacle per conquerir [[Tirana]]. Un govern provisional, format un mes abans a [[Berat]], comença a administrar Albània amb Enver Hoxha com a primer ministre. Entre les seves primeres directrius, Hoxha envia tropes comunistes a Kosovo per ajudar a les forces de Tito a combatre als nacionalistes albanesos. Amb la retirada alemanya, [[Kosovo]] és reincorporada a la República de [[Sèrbia]] de [[Iugoslàvia]] i la regió de Çamëria a [[Grècia]].

=== Albània socialista ===
En finalitzar la guerra, [[Albània]] es troba en una complicada situació. Els forts llaços d'Hoxha amb els comunistes iugoslaus i el suport militar i diplomàtic del [[Regne unit|Regne Unit]], garanteixen a [[Belgrad]] un rol important en la política albanesa de postguerra. Cal destacar que els aliats mai van reconèixer un govern albanès a l'exili o al rei Zog I, així com tampoc van plantejar la qüestió d'Albània o les seves fronteres a cap de les conferències celebrades en temps de guerra.

Tot i que no hi ha estadístiques fiables de les pèrdues albaneses a la [[Segona Guerra Mundial]], les Nacions Unides van calcular que uns 30.000 albanesos van morir, 200 pobles van ser arrasats, 18.000 cases van resultar destruïdes i gairebé 100.000 persones van perdre les seves llars. 

Després del final de la [[Segona Guerra Mundial]], el partit comunista, creat el [[1941]] sota la influència dels [[bolxevic]]s, va prendre el control de l'estat albanès, sota el lideratge d'[[Enver Hoxha]], qui havia combatut en la resistència, i proclamà la [[República Popular d'Albània]]. Durant algunes dècades sota el seu domini, Hoxha va establir i va trencar les relacions amb diversos estats socialistes. El país va estar aïllat, primer de l'Oest (l'[[Europa Occidental]], l'[[Amèrica del Nord]] i [[Australàsia]]), si bé posteriorment Hoxha va fer una dura crítica a [[Nikita Khrusxov|Khrusxov]], va trencar relacions amb la [[Unió de Repúbliques Socialistes Soviètiques]] (URSS) i va començar un acostament a la [[República Popular de la Xina]]. El [[1985]], va morir Enver Hoxha i [[Ramiz Alia]] va prendre el seu lloc. Inicialment, Alia va intentar seguir els passos de Hoxha, però els canvis a l'[[Europa de l'Est]] ja havien començat: [[Mikhaïl Gorbatxov]] havia aparegut a l'URSS amb noves polítiques (''[[Glasnost]]'' i ''[[Perestroika]]''). Els règims [[leninisme|leninistes]] eren pressionats pels [[Estats Units]] (EUA) i Europa. Després que [[Nicolae Ceauşescu]] (líder comunista de [[Romania]]) fos executat en una revolució, Alia ratificaria el Tractat d'[[Hèlsinki]] (que havia estat signat per altres països el [[1975]]), pel qual es comprometia a modificar la legislació en matèria civil. Van ser convocades eleccions pluripartidistes, que va guanyar el Partit Demòcrata el [[1992]], amb el 62% dels vots.

=== Albània democràtica ===
En les eleccions generals de juny de [[1996]], el Partit Demòcrata va intentar guanyar amb la majoria absoluta i va manipular els resultats. El [[1997]] el frau va implicar el govern sencer i van començar els avalots. Algunes ciutats van ser controlades per la milícia i per ciutadans armats. Aquest caos i rebel·lió va causar que el Partit Socialista guanyés les primàries de 1997. Des de [[1990]] Albània ha estat orientada cap a Occident, va ser acceptada al [[Consell d'Europa]] ([[1995]]) i ha demanat formar part de l'[[OTAN]], amb la qual va signar el protocol d'adhesió el [[9 de juliol]] del [[2008]]. La força laboral d'Albània va seguir emigrant a la [[Unió Europea]] (UE) i a l'[[Amèrica del Nord]]. La corrupció dintre del govern s'està tornant cada vegada més notòria.

== Bibliografia ==
* Bushkoff, Leonard. Albania, history of, Collier's Encyclopedia. vol. 1. NY: P.F. Collier, L.P, 1996.
* Oxford Encyclopedic World Atlas 5th Edition, Ed. Keith Lyle, Copyright 2000, Printed in Spain
* Rodgers, Mary M. (ed.). Albania...in Pictures. Minneapolis: Lerner Publications Company, 1995.
2003 U.S. Department of State Background Note of Albania
* Afrim Krasniqi: The End of Albania's Siberia. Tirana 1998.
* Afrim Krasniqi: Civil Society in Albania. Tirana 2004.
* Afrim Krasniqi: Political Parties in Albania 1920-2006.Tirana 2006.
* Antonello Biagini, Storia dell'Albania contemporanea, Bompiani, 2005

== Enllaços externs ==
{{commonscat|History of Albania}}
* [http://www.po.org.ar/edm/edm17/revoluci.htm Revolució a Albània]
* [http://www.spainexchange.com/guia/AL-history.htm Orígens d'Albània]
* [http://www.guiadelmundo.com/paises/albania/historia.html Guia amb diversa informació]
* [http://www.albanian.com/main/history/index.html Història d'Albània]
* ''[http://lcweb2.loc.gov/frd/cs/altoc.html Library of Congress Country Study of Albania'']




{{destacat|hu}}
{{Enllaç AB|de}}
{{ORDENA:Historia D'Albania}}
[[Categoria:Història d'Albània| ]]</text>
      <sha1>2vqv4n20vu2nkln2h2vv0p3sl62ar3h</sha1>
      <model>wikitext</model>
      <format>text/x-wiki</format>
    </revision>
  </page>