<page>
    <title>Palau dels Reis de Mallorca</title>
    <ns>0</ns>
    <id>144446</id>
    <revision>
      <id>11823091</id>
      <parentid>11223597</parentid>
      <timestamp>2013-05-06T10:34:40Z</timestamp>
      <contributor>
        <username>Vriullop</username>
        <id>1063</id>
      </contributor>
      <comment>/* Enllaços externs */ commonscat actualitzat a Wikidata</comment>
      <text>{{polisèmia|Palau dels Reis de Mallorca (Sineu)}}
{{Castell
| nom = Palau dels Reis de Mallorca
| imatge = Perpinyà_-_Palau_dels_Reis_de_Mallorca_-_Façana_de_ponent.jpg
| peu = Façana occidental, amb la [[torre mestra]]
| comarca = Rosselló
| municipi = Perpinyà
| localitzacio= A la part alta de la ciutat
| coordenades = {{coord|42|41|38|N|2|53|44|E|region:FR-66_type:landmark|display=inline,title}}
| altitud = 
| construccio = 
| estil = [[Arquitectura gòtica|Gòtic]]
| documentat = 
| començament = 1276
| acabament = 1309
| arquitecte = 
| arquitectes = Ramon Pau i Pons Descoll
| llargaria = 
| amplaria = 
| alçària = 
| material =
| img_alçat = 
| img_planta = 
| ppcc = si
}}
El '''Palau dels Reis de Mallorca''' (o '''Castell Reial de Mallorca''' o '''Castell Major''') és un dels monuments més importants de [[Perpinyà]] i de la [[Catalunya Nord]]. Se situa a la part alta, que domina la ciutat des del sud. S'hi entra pel carrer dels Arquers. A partir del darrer terç del [[segle XIII]], fou construït com a residència dels reis de Mallorca, en esdevenir Perpinyà la capital continental del [[regne de Mallorca]].

==Arquitectura==
[[Fitxer:Palau del Reis de Mallorca.Perpignan.JPG|thumb|Pati central amb la capella de la Santa Creu.]]
El [[palau (arquitectura)|palau]] és una fortalesa d'estil [[arquitectura gòtica|gòtic]]. El seu pla s'organitza entorn de tres patis (de gairebé 60 metres de costat). Els primers mestres d'obra són [[Ramon Pau]] i sobretot [[Pons Descoll]], que va ser molt actiu als territoris del [[Regne de Mallorca]].
La sala gran, seu del poder polític, la capella i la residència reial són reunides. El pla del palau s'inspira en gran part en els models mallorquins, el de la capella s'assembla força al de la [[Sainte-Chapelle]] de [[París]].

Les parets, construïdes amb còdols i cairons lligats amb morter, eren arrebossades de calç i pintades, i les portes, les finestres, les galeries, les escales, les cadenes d'angle de les parets i les torres principals són de carreus (pedra ocre de les Fonts, blava de [[Baixàs]], gres, marbre roig de [[Vilafranca de Conflent]], blanc i blau de [[Ceret]]).

==Història==
Aquest edifici marca l'època daurada del [[Rosselló]] i sobretot de Perpinyà quan aquesta ciutat esdevingué capital del [[regne de Mallorca]]. Fou a partir del [[21 d'agost]] de [[1262]] quan [[Jaume I el Conqueridor]] llegà al seu segon fill [[Jaume II de Mallorca|Jaume]] el reialme de Mallorca, que comprenia les [[illes Balears]], el [[comtat de Cerdanya]], el [[comtat de Rosselló]] i també la senyoria de [[Montpeller]]. Jaume II féu edificar el seu palau el [[1276]], consolidant així la posició de Perpinyà com a capital del seu reialme, sobre un turó del sud de la vila. Al voltant del palau es van construir [[jardí|jardins]] i unes capelles la construcció definitiva de les quals s'acabà el [[1309]] amb llur consagració. Se situa al cor de la [[ciutadella (arquitectura)|ciutadella]] de Perpinyà i depèn actualment del [[Consell General (França)|Consell General]] del departament dels [[Pirineus Orientals]].

Arran de la mort de [[Jaume III de Mallorca]] el [[25 d'octubre]] de [[1349]], les seues possessions catalanes es van reintegrar a la [[corona d'Aragó]] i s'esdevingué la fi del Regne de Mallorca; alhora la [[regne de França|corona francesa]] adquiria la senyoria de [[Montpeller]]. En conseqüència, el Palau dels Reis de Mallorca va perdre la seua preponderància i esdevingué una residència secundària que només albergava els sobirans catalanoaragonesos quan venien a Perpinyà.

Després d'alguns períodes d'ocupació francesa repetida al [[segle XV]], les guerres francoespanyoles van fer del palau el centre del dispositiu defensiu de Perpinyà, que es convertí així en una ciutadella. Entre el [[1538]] i el [[1587]], els sobirans espanyols [[Carles V del Sacre Imperi Romanogermànic|Carles V]] i [[Felip II]] feren construir un recinte impressionant emmurallat amb cairons.

==El Palau després del Tractat dels Pirineus==
Després de l'annexió francesa el [[1659]] arran del [[Tractat dels Pirineus]], l'[[enginyeria|enginyer]] francès [[Sébastien Le Prestre]], ''marquès de Vauban'', reforçà el sistema defensiu afegint fortificacions a l'exterior i a l'interior del recinte de Felip II. Després d'un període d'ocupació militar llarg de cinc segles, el palau es va obrir per als visitants després de la [[Segona Guerra Mundial]].

==Enllaços externs==
{{commonscat}}
* [http://www.cg66.fr/culture/patrimoine_catalanite/monuments/palais_majorque/index.html Pàgina del Consell General relativa al Palau] {{fr}}
* [http://herve.pi.free.fr/auca/palau-mall/text.htm Auca del Palau dels Reis de Mallorca]

{{ORDENA:Palau Dels Reis De Mallorca}}
[[Categoria:Edificis de Perpinyà]]
[[Categoria:Palaus gòtics de Catalunya|Perpinya, Palau Dels Reis De Mallorca]]
[[Categoria:Palaus i residències de sobirans a França|Perpinya, Palau Dels Reis De Mallorca]]
[[Categoria:Castells del Rosselló]]
[[Categoria:Residències de sobirans de la Corona de Mallorca]]
[[Categoria:Monuments històrics del Rosselló]]</text>
      <sha1>k8r7dhnepvgnz26oj6ttch1c0iwy8hj</sha1>
      <model>wikitext</model>
      <format>text/x-wiki</format>
    </revision>
  </page>