<page>
    <title>Feliu Elias i Bracons</title>
    <ns>0</ns>
    <id>104465</id>
    <revision>
      <id>14048162</id>
      <parentid>13890561</parentid>
      <timestamp>2014-09-16T11:18:02Z</timestamp>
      <contributor>
        <username>Independència</username>
        <id>1328</id>
      </contributor>
      <text>'''Feliu Elias i Bracons'''ref name=GEC{{GEC|0023749}}/ref ([[Barcelona]], [[8 d'octubre]] de [[1878]] - ? d'agost de [[1948]]),ref{{ref-web|url=http://ca.sabadell.cat/Nomenclator/p/dades_cat.asp?Id=1281|títol=Nomenclàtor|editor=[[Ajuntament de Sabadell]]}}/ref  [[dibuixant]], [[caricatura|caricaturista]], [[pintor]], [[il·lustrador]] i [[crític d'art]], va ser conegut popularment pels seus pseudònims '''Apa''' (pel dibuix humorístic i la caricatura) i '''Joan Sacs''' (per la teoria de l'art i l'escriptura).ref name=bbva{{ref-llibre|cognom=Fontbona de Vallescar|nom=Francesc |enllaçautor=Francesc Fontbona de Vallescar|nom2=Santiago |cognom2=Alcolea Blanch| títol=Obras maestras del Museo de Montserrat en BBVA: de Caravaggio a Picasso : sala de exposiciones BBVA, Palacio del Marqués de Salamanca, Madrid, 9 de octubre-7 de diciembre 2008 |url=http://books.google.cat/books?id=PScuRAAACAAJ| pàgines =226  |any=2008 |editorial=BBVA |llengua=castellà |isbn=9788493513351 |capítol=Feliu Elias |ref=bbva}}/ref
Com a pintor, signava amb el seu nom propi. És un dels dibuixants d'humor més destacats de la primera meitat del [[segle XX]]. 

Estudia al [[Cercle Artístic de Sant Lluc]] i al [[Cercle Artístic de Barcelona]]. Comença a col·laborar a la revista ''[[¡Cu-Cut!]]'' ([[1902]]), [[Garba]] (1905-1906) i [[El Poble Català]] fins que el [[1908]] funda i dirigeix el setmanari d'humor [[Papitu]], una de les més importants publicacions humorístiques catalanes de tots els temps.ref name=bbva/

És expulsat de la redacció del ''¡Cu-Cut!'' per publicar acudits al ''[[Papitu]]'' contra la [[Lliga Regionalista]], que editava ''[[La Veu de Catalunya]]'' i ''¡Cu-Cut!''. 

El [[1911]] el govern suspèn les garanties constitucionals i ''Apa'', jutjat per la [[Llei de Jurisdiccions]], ha d'abandonar la direcció del ''Papitu'' i fugir a [[París]] per evitar una condemna per haver publicat una sèrie de dibuixos en aquesta revista. Des d'allà col·labora amb les publicacions ''[[Picarol (revista)|Picarol]]'' ([[1912]]) i ''[[La Rialla]]'' ([[1913]]). 

Torna a Catalunya, on funda la ''[[Revista Nova]]'' ([[1914]]) i col·labora amb ''[[La Piula]]'' ([[1916]]), ''[[L'Estevet]]'' ([[1921]]-1923), ''[[Bella Terra]]'' ([[1923]]-1927), ''[[La Mainada]]'' ([[1921]]-1923), ''[[Virolet]]'' ([[1922]]-1931), ''[[El Borinot]]'' ([[1923]]-1927), ''El Sr. Daixonses i la Sra Dallonses'' (1926), ''Jordi'' (1928) o ''[[Mirador (revista)|Mirador]]'' (1929-37) i a ''[[La Publicitat]]'' on farà des de 1922 un acudit diari a la primera pàgina. També col·laborà en prestigioses revistes franceses, com ''[[Paris Journal]]'', ''[[Paris Midi]]'', ''[[l'Assiette au Beurre]]'' o ''Formes''. 

També són destacables les seves portades a la revista ''[[Iberia (revista)|Iberia]]'' (1915 – 1918) defensant la causa aliada durant la [[primera guerra mundial|primera Gran Guerra]],ref name=vw{{ref-web|url=http://www.vilaweb.cat/ep/cultura/4053496/20121107/passio-catalunya-pels-aliats-guerra-mundial-surt-llum-segle.html|títol=La passió a Catalunya pels aliats a la I Guerra Mundial surt a la llum un segle després|editor=VilaWeb. Europa Press|enllaçautor=7 octubre 2012}}/ref dibuixos que es recolliran al llibre ''Kameraden'', una edició trilingüe publicada a França amb un pròleg del dibuixant francès [[Georges Coursat|Sem]], i un estudi del prestigiós [[John Grand-Carteret]]. Les caricatures favorables a la causa aliada li van valdre la distinció de la Gran Creu de la [[Legió d'Honor]]. Fou també un destacat il·lustrador i pintor, sobretot cap als darrers anys de la seva vida, participant en un gran nombre d'exposicions.

Exercí de professor de l'[[Escola de Bibliotecàries]], l'[[Escola Superior de Bells Oficis]] i l'[[Escola del Treball de Barcelona|Escola Elemental del Treball]]. 

El 1923 participà en la fundació de la [[Unió Socialista de Catalunya]], de la junta directiva de la qual en fou membre com a vocal de cultura.ref name=:0María Teresa Martínez de Sas,Pelai Pagès (editores), [http://books.google.es/books?id=vSiTVhCBM2UC Diccionari biogràfic del moviment obrer als Països Catalans], L'Abadia de Montserrat, 2000, p. 493./ref També fou un assidu col·laborador de la revista socialista ''Justícia Social'', des d'on criticà el [[realisme socialista]].ref name=:1Ricard Vinyes, La presència ignorada. La cultura comunista a Catalunya (1840-1931), Edicions 62, 1989, p.182./ref 

Escrigué un gran nombre de textos sobre art a molt diverses publicacions, i unes interessants monografies sobre artistes ([[Benet Mercadé]], [[Simó Gómez]], [[Enric Monserdà]], [[Joan Brull]]...), entre la que destaca la de [[Xavier Nogués]] (''[[Quaderns blaus]]'', [[1926]]) pel que té de testimoni personal. 

La seva obra en dos volums ''L'escultura catalana moderna'' (1926-28) és encara ara una font imprescindible sobre aquest tema. Entre molts d'altres llibres, l'any [[1931]] edità un interessant assaig sobre el dibuix d'humor: ''[[L'Art de la caricatura]]''. Pot considerar-se'l, juntament amb [[Rafael Benet]], el primer historiador rigorós de l'art català contemporani. 

A l'inici de la [[Guerra Civil Espanyola|Guerra Civil]], s'exilià per por a repressàlies de la [[Federació Anarquista Ibèrica|FAI]], per no retornar fins passats el [[Fets de maig del 1937|Fets de maig]].ref name=:0 / Durant els darrers mesos de la guerra pronuncià conferències radiofòniques sobre estètica [[marxista]].ref name=:1 / Un cop exiliat i començada la [[Segona Guerra Mundial]], va ser internat en un camp de concentració del [[Govern de Vichy|règim de Vichy]].ref[http://cremacatalanatorra.blogspot.com.es/2009/01/elvira-elias-filla-de-feliu-elias-apa.html Elvira Elias, filla de Feliu Elias (APA-Joan Sacs)]. http://cremacatalanatorra.blogspot.com.es [Consulta 04-03-2014]
/ref 

Els dibuixos de l'Apa, d'acurada factura, carregats de sàtira intel·ligent i implacable, constitueixen una clarivident mostra dels tipus i costums del primer quart del segle XX, i estan sense cap mena de dubte entre els dibuixos d'humor més agosarats que mai s'han fet en aquest país. N'hi ha originals a la [[Biblioteca de Catalunya]].

Els seus orígens artístics cal ubicar-los prop del [[Noucentisme]] al costat d'[[Eugeni d'Ors]] de qui es va anar distanciant per practicar un Noucentisme crític enfront de la visió idealista del propi D'Ors.ref name=bbva/

Com a pintor va començar influït per l'estil postmodernista català d'[[Isidre Nonell]], a qui havia contractat com a col·laborador a la seva revista ''Papitu'',ref name=bbva/ per passar a conrear un [[Realisme]] molt detallista, amb el que aconsegueix una atmosfera màgica que de vegades mostra detalls paral·lels a l'[[Hiperrealisme]]. És un estil molt proper a la [[Neue Sachlichkeit]] germànica coetània.

==Referències==
references /

==Bibliografia==
*Catàleg de l'exposició ''Feliu Elias Apa'', [[Museu d'Art Modern de Barcelona|Museu d'Art Modern]], Barcelona 1986.

{{ORDENA:Elias Bracons, Feliu}}
[[Categoria:Dibuixants barcelonins]]
[[Categoria:Membres de la Reial Acadèmia Catalana de Belles Arts de Sant Jordi]]
[[Categoria:Gran Creu de la Legió d'Honor]]
[[Categoria:Historiadors de l'art barcelonins contemporanis]]
[[Categoria:Crítics d'art barcelonins]]
[[Categoria:Receptors de la Legió d'Honor catalans]]
[[Categoria:Caricaturistes catalans]]
[[Categoria:Il·lustradors barcelonins]]
[[Categoria:Cercle Artístic de Sant Lluc]]
[[Categoria:Professors de l'Escola de Bibliotecàries]]</text>
      <sha1>kj1fqv2gyzvy30k8n4aeuwqv7mkavsf</sha1>
      <model>wikitext</model>
      <format>text/x-wiki</format>
    </revision>
  </page>