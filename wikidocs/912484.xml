<page>
    <title>Xamberg</title>
    <ns>0</ns>
    <id>912484</id>
    <revision>
      <id>13709998</id>
      <parentid>12922067</parentid>
      <timestamp>2014-06-29T22:11:08Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}} que enllaça amb [[commons:category:Slouch hat]]</comment>
      <text>[[Fitxer: Caballero del chambergo Nicolas de Villacis.JPG|200px|thumb|right|Típic xamberg del segle XVII en un quadre coetani: ''Cavaller del xamberg'', de Nicolás de Villacís]]
El '''xamberg''' és un [[barret tou]], d'ala ampla i copa relativament baixa, amb una ala plegada (generalment l'esquerra, de vegades totes dues) i subjecta a la copa amb bagues o fermalls. Generalment és fet de feltre. Pot incorporar també galons i plomes. És d'ús bàsicament militar. 

El xamberg fou la lligadura militar més habitual en el segle XVII. Segons sembla, procedia de la indumentària camperola, i s'incorporà a la indumentària militar per iniciativa de l'exèrcit suec, a imitació del qual anà expandint-se a molts d'altres. Normalment s'ornava de [[Plomall (indumentària)|plomall]]. El xamberg entrà en decadència a finals del segle XVII, en què el substituí el [[tricorn]], resultat de fer més plecs al barret tou. 

El català ''xamberg'' equival a l'anglès ''slouch hat''; esp. ''chambergo''; fr. ''chapeau à bord relevé'' (en general) i ''chapeau de brousse'' (només aplicat als models contemporanis); it. ''cappello a tesa rialzata''; port. ''chapéu de aba levantada''; etc. El nom de ''xamberg'' amb què es coneix aquest barret en català és corrupció de ''Schömberg'' (segurament a partir de la pronúncia francesa com a mot agut): s'aplicà al conjunt format per [[casaca]] i barret que utilitzaven les tropes del [[mariscal de França]], d'origen alemany, [[Charles de Schömberg]] ([[1616]] - [[1690]]), les quals van intervenir a la [[Guerra dels Segadors]]. El mot acabà especialitzant-se per a designar només el barret. És probable{{text imprecís|data=abril de 2013}} que de la catalanització popular ''xamberg'' sorgís l'equivalent espanyol, ''chambergo''. De fet, l'ús d'aquest barret donà nom a la Guàrdia Xamberga creada a Espanya per la regent [[Mariana d'Àustria]] ([[1634]] - [[1696]]) durant la minoria de [[Carles II de Castella]]. 

[[File:StateLibQld 1 100976.jpg|200px|thumb|left|Típic xamberg contemporani: soldat australià en uniforme de gala (1912), d'on les plomes que ornen el barret]]
Nous tipus de xamberg esdevingueren populars a partir del segle XIX entre diversos exèrcits. 
* Algunes tropes hongareses, amb [[Lajos Kossuth|Kossuth]] al capdavant, dugueren xambergs emplomallats durant la [[Revolució de 1848]]. La moda es difongué als Estats Units com a barret Kossuth, i influí en l'estil dels barrets duts per ambdós bàndols durant la [[Guerra de Secessió]].
* Des de 1885 el xamberg (''slouch hat'') és la lligadura emblemàtica de l'exèrcit australià, fins al punt que a Austràlia, particularment, el xamberg ha atès estatus de símbol nacional.refActualment, però, l'ala només es duu plegada en l'uniforme de gala; en campanya el xamberg —desplegat— alterna amb el [[barret de jungla]] (''field hat'')./ref 
* Fou lligadura tropical de l'exèrcit britànic (''slouch hat'')refA l'exèrcit britànic, en efecte, el nom oficial d'aquest barret ha estat generalment ''slouch hat''; però convé dir que hi hagué un intermedi, durant la Segona Guerra Mundial, en què es denominava oficialment ''bush hat'', designació que ha acabat aplicant-se al [[barret de jungla]]./ref d'ençà del 1899 almenys (quan fou adoptat durant la Guerra dels Bòers), com a alternativa del [[casc colonial]], el qual acabà substituint del tot durant la [[Segona Guerra Mundial]]. A partir del 1945 el xamberg convisqué amb [[barret militar|barrets d'ala desplegada]], fins a ésser suprimit definitivament el 1955. Avui dia només el conserven els gurkhes, en versió privativa.
* L'exèrcit neozelandès l'emprà entre 1899 i 1916 (''Mounted Rifles hat''), tot i que després de la Guerra dels Bòers tendia a dur-lo amb les ales desplegades; l'any 2000 el recuperà per cada dia i feineig (sempre desplegat, però, amb què caldria considerar-lo, més aviat, un barret tou de tipus genèric).refEmperò, el barret militar característicament neozelandès és l'anomenat ''[[barret militar|lemon squeezer]]'' ('espremedor de llimones'), força similar al ''Montana peak'' estatunidenc i al barret de la Policia Muntada del Canadà. Fou creat el 1911 pel tinent coronel William Malone per al seu regiment de Fusellers de Taranaki (tot arrugant la copa d'un xamberg desplegat). El 1916 es generalitzà a tot l'exèrcit. Abandonat el 1962 (en benefici de la [[boina]] de campanya i de la [[gorra de plat]] de passeig), el 1993 fou recuperat com a lligadura de gala./ref 
* També fou típic de les tropes colonials alemanyes d'Àfrica, sota el nom de ''Südwester'' ('sud-occidental', per l'Àfrica Sud-Occidental Alemanya, actual [[Namíbia]]); curiosament, l'ala plegada generalment hi era la dreta, al contrari de l'ús internacional. 
[[Fitxer:Kamerun-Kompanie DSWA 1914-15.jpg|310px|thumb|right|Tropes colonials alemanyes amb xamberg (''Südwester''). Camerun, vers 1914]]
* Els [[bòer]]s usaven xambergs conjuntament amb barrets tous d'ales desplegades.
* Als anys cinquanta, a la guerra d'Indoxina, l'exèrcit francès emprà un xamberg de roba per a campanya (''chapeau de brousse'', model 1949), imitat de l'australià.

Entre les tropes colonials espanyoles actuants en zones d'elevada insolació durant la segona meitat del segle XIX, la lligadura de campanya més habitual era el [[Barret militar|barret de palla]]; tot i això, sembla que es té constància gràfica de l'ús de xambergs en la [[Guerra d'Independència cubana]] i en la de [[Guerra de Filipines|Filipines]]. Això a banda, en espanyol s'ha donat sovint el nom de xamberg (''chambergo'') a barrets tous d'ala ampla, independentment que duguessin ala plegada o no. Per això se cita sovint com a xamberg el [[barret militar|barret de roba]] adoptat per la [[Legió Espanyola]] arran de la fundació ([[1920]]), així com el model pràcticament idèntic que fou la lligadura d'estiu de tot l'exèrcit espanyol entre 1926 i 1930. De fet, aquests barrets incorporaven dispositiu per a plegar l'ala esquerra, però l'evidència gràfica mostra que normalment es duia desplegada. També actualment la versió espanyola del [[barret de jungla]] es coneix com a ''chambergo''.

En cert sentit, es podria considerar un tipus peculiar de xamberg el [[Barret militar|barret femení]] avui reglamentari en nombrosos exèrcits, atès el plegatge d'ala; emperò, és un barret rígid, l'ala és bastant estreta, i totes dues van plegades. 

En el món civil, el xamberg fou popular com a lligadura masculina al segle XVII, per influència militar, i dut amb plomall o sense; a Espanya, particularment, resistí fins ben endins del segle XVIII. Avui dia forma part del vestit tradicional dels [[gautxo]]s [[Argentina|argentins]] i dels [[blandengues de Montevideo]].

== Vegeu també ==
*[[Plomall (lligadura)]]

== Notes ==
{{referències|2}}

== Bibliografia ==
{{Commonscat}}
{{millorar referències|data=febrer de 2014}}
* {{GEC|0240064}} 
* Folledore, Giuliano. ''Il cappello da uomo''. Modena: Zanfi, 1988 
* Rankin, Robert H. ''Military headdress: a pictorial history of military headgear from 1660 to 1914''. London: Arms  Armour; New York: Hippocrene, 1976. ISBN 0-85368-310-7 

[[Categoria:Barrets]]
[[Categoria:Lligadures militars]]</text>
      <sha1>3f5yj92khck5zqakxhgxey0pfl6axut</sha1>
      <model>wikitext</model>
      <format>text/x-wiki</format>
    </revision>
  </page>