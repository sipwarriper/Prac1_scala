<page>
    <title>Harry Martinson</title>
    <ns>0</ns>
    <id>146385</id>
    <revision>
      <id>13838099</id>
      <parentid>13592311</parentid>
      <timestamp>2014-07-15T22:47:37Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Johansson Martinson.jpg|thumb|250px|right|Harry Martinson (esquerra) i [[Ivar Lo-Johansson]].]]
{{Nobel|Literatura|1974}}
'''Harry Edmund Martinson''' ( [[Jämshög]], [[Suècia]] [[1904]] - [[Estocolm]] [[1978]] ) fou un [[poeta]] suec guardonat amb el [[Premi Nobel de Literatura]] l'any [[1974]].

== Biografia ==
Va néixer el [[6 de maig]] de [[1904]] a la ciutat de [[Jämshög]], població situada al [[comtat de Blekinge]]. Als sis anys morí el seu pare i poc temps després la seva mare va abandonarlo a ell i als seus quatre germans. Fou lliurat a la parròquia que es va fer càrrec d'ell i posteriorment adoptat per diferents famílies de camperols per als quals va treballar durament i pels quals va ser maltractat en la majoria dels casos. Als 16 anys s'allistà en un vaixell i passà sis anys navegant, establint-se definitivament a [[Suècia]] el [[1927]] després d'haver contret [[tuberculosi]]. 

El [[1929]] es casà amb la famosa novel·lista sueca, especialitzada en temes [[proletariat|proletaris]] [[Moa Martinson]], 14 anys més gran que ell. 

Quan en [[1939]] esclata la [[guerra russo-finlandesa]] prengué partit pel país nòrdic envaït i, en companyia del seu amic [[Eyvind Johnson]] -amb el qual trenta-cinc anys més tard compartirà el [[Premi Nobel de Literatura]]- engega una campanya per aconseguir voluntaris suecs que lluitin al costat dels finlandesos. el [[1949]] fou escollit membre de l'[[Acadèmia Sueca]], ocupant el seient número 15, i convertint-se en el primer escriptor proletari que ocupà un seient a l'Acadèmia.

Després d'intentar suïcidar-se per les crítiques rebudes a la recta final de la seva vida literària, Martinson aconseguí treure's la vida mitjançant unes tisores l'[[11 de febrer]] de [[1978]] a [[Estocolm]]. 

== Obra literària ==
El [[1929]] publicà el seu primer llibre ''Spökskepp'' (Vaixell fantasma), un llibre en el qual abunden els poemes sobre el mar, inflluenciado per ''The Seven Seas'' (Els set mars, [[1896]]) de [[Rudyard Kipling]] i els treballs de [[Dan Anderson]]. El [[1930]] publica ''5 unga'' (Cinc joves) i un any més tard ''Nomad'' (Nòmada), obra amb la qual es consagra com a [[poeta]]. 

El [[1935]] surt a llum la seva obra autobiogràfica ''Nässlorna blomma'' (Les ortigues floreixen), en la qual descriu, de forma poètica, la desgraciada infància del seu àlter ego Martin, ple de solitud, tristesa, desil·lusió, treball i pobresa. Posteriorment publica ''Vägen ut'' (El camí de la llibertat), continuació del treball anterior i en la qual narra les seves vivències al mar. El [[1937]] escriu ''Losten fran Moluckas'' (El pilot de les Moluques), una peça per al teatre radiofònic que tracta sobre la primera volta al món de [[Juan Sebastián Elcano]], versió dirigida per un dels directors més importants del teatre suec del moment, [[Alf Sjöberg]]. 

Entre [[1942]] i [[1945]], en plena [[Segona Guerra Mundial]], escriu els llibres ''Passad'' (Vents alisis, publicat el 1945), llibre de poemes dedicat la seva segona esposa, i ''Vägen till Klockrike'' (El camí de Klockrike, publicat el [[1948]]), que presenta la [[Suècia]] dels rodamóns que va conèixer en la [[dècada del 1920]] i [[dècada del 1930|1930]], llibre que el feu molt popular al seu país.

El [[1953]] publicà ''Cikada'' (Cigala) influenciada pel baix estat d'ànim de l'autor després de l'esclat de la primera [[bomba atòmica]] a la ciutat japonesa de [[Hiroshima]]. En aquest llibre hi ha un cicle de poemes que seran l'origen de la seva gran epopeia lírica ''Aniara'' ([[1956]]), que aborda sense esperances la carrera armamentística i el vertiginós desenvolupament tècnic. Aquest [[poema]] està compost per un cicle de 103 poemes sobre el viatge d'una nau espacial gegantesca amb 8.000 humans a bord, que escapen d'una [[Terra]] destruïda per una explosió nuclear i que queda eternament perduda a l'espai. 

En les dues col·leccions de poemes, ''Grässen i Thule'' (Les herbes de Tul, [[1958]]) i ''Vagnen'' (El cotxe, [[1960]]), abunden els poemes sobre la naturalesa i el malestar creixent de l'autor sobre el potencial destructiu de la [[tecnologia]] i on mostra nombrosos consells sobre l'art de viure. Després de la publicació d'aquest últim llibre Martinson deixà d'escriure durant 10 anys. 

Durant la [[dècada del 1960]] s'estrenà la seva peça teatral ''Tre knivar fran Wei'' (Tres ganivets de Wei) al Teatre Real Dramàtic d'[[Estocolm]], sota la direcció d'[[Ingmar Bergman]], una obra desenvolupada en una presó per a dones nobles, situada a la frontera de la [[Xina]]. El [[1971]] publicà ''Dikter om ljus och mörker'' (Poemes sobre llum i foscor), i dos anys després ''Tuvor'' (Matolls), una col·lecció de poemes sobre la Naturalesa, especialment sobre els [[avet]]s, l'arbre favorit de Martinson. 

Els seus últims anys van estar marcats per les crítiques de les joves generacions esquerranes. Els atacs d'[[Olof Lagercrantz]], [[Sven Delblanc]] i [[Karl Vennberg]] van provocar una gran depressió en l'escriptor que va haver de ser hospitalitzat. El [[1974]] fou guardonat amb el [[Premi Nobel de Literatura]] ''per una obra poètica capaç d'abastar des d'una gota de rosada fins a tot l'univers'', premi que compartí amb [[Eyvind Johnson]] i que també fou polèmic tenint en compte altres escriptors considerats pel guardó com [[Graham Greene]], [[Saul Bellow]] i [[Vladimir Nabokov]]. 

=== Obra seleccionada ===
{{col-begin}}
{{col-2}}
* [[1929]]: ''Spökskepp''
* [[1930]]: ''5 unga''
* [[1931]]: ''Nomad''
* [[1932]]: ''Resor utan mål''
* 1932: ''Kap Farväl''
* [[1935]]: ''Nässlorna blomma''
* [[1936]]: ''Vägen ut''
* [[1937]]: ''Svärmare och harkrank''
* 1937: ''Losten fran Moluckas''
* [[1938]]: ''Midsommardalen''
* [[1939]]: ''Det enkla och det svåra''
{{col-2}}
* [[1940]]: ''Verklighet till döds''
* [[1941]]: ''Den förlorade jaguaren''
* [[1945]]: ''Passad''
* [[1948]]: ''Vägen till Klockrike''
* [[1953]]: ''Cikada''
* [[1956]]: ''Aniara''
* [[1958]]: ''Grässen i Thule''
* [[1960]]: ''Vagnen''
* [[1971]]: ''Dikter om ljus och mörker''
* [[1973]]: ''Tuvor''
{{col-end}}
== Enllaços externs ==
{{Commonscat|Harry Martinson}}

* {{en}} [http://nobelprize.org/nobel_prizes/literature/laureates/1974/index.html Pàgina de l'Institut Nobel, Premi Nobel de Literatura 1974]
{{Autoritat}}

{{ORDENA:Martinson, Harry}}

[[Categoria:Escriptors suecs en suec]]
[[Categoria:Poetes europeus]]
[[Categoria:Premis Nobel de Literatura]]</text>
      <sha1>qlnt3rpwipehmov8hfls4udhtu52d7x</sha1>
      <model>wikitext</model>
      <format>text/x-wiki</format>
    </revision>
  </page>