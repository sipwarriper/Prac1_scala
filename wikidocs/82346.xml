<page>
    <title>Micronació</title>
    <ns>0</ns>
    <id>82346</id>
    <revision>
      <id>13346517</id>
      <parentid>13296800</parentid>
      <timestamp>2014-05-07T00:40:05Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció tipogràfica: espais sobrants</comment>
      <text>[[Fitxer:Sealand.jpg|thumb|255px| El Principat de [[Sealand]].]]
'''Micronació''' (també dita '''cibernació''', país de fantasia o projecte de nou país) és una entitat que té aparença de [[nació]] o [[estat]] independent, però que en realitat només existeix en paper, a [[Internet]] o a la mentalitat dels seus creadors. Algunes micronacions han aconseguit estendre llurs operacions en el món real, de manera que tenen [[bandera]], moneda o servei postal propis. Es tracta d'usar elements de les nacions i estats comunament acceptats en el món real que puguin servir per a facilitar la credulitat de la gent, tant a l'interior com a l'exterior de les micronacions.

El terme ''micronació'' és un [[neologisme]] encunyat en els anys 90 per a descriure els milers de petites i no reconegudes entitats-estats que han aparegut al llarg de la dècada. El terme es fa servir retroactivament per a entitats no reconegudes, algunes creades en el segle XIX. En els darrers anys s'ha usat el terme ''micropatrologia'' per a denominar l'estudi de les micronacions, encara que no és una disciplina acadèmica formal. Els afeccionats a les micronacions sovint es refereixen a les nacions-estat sobiranes reals com a ''macronacions''.

== Definició de micronació ==
Generalment, les micronacions tenen certes característiques comunes:
# Moltes micronacions desitgen ser reconegudes públicament com a estats sobirans, però no són reconegudes pels estats oficials.
# Les micronacions són prou petites, tant geogràficament com en nombre de membres. Rara vegada en tenen més d'uns centenars, i la gran majoria no tenen més d'un o dos participants actius.
# De manera típica expenen documents com passaports, segells, moneda, i atorguen títols i premis, que pocs cops són reconeguts fora de la seva comunitat d'interès.
[[Fitxer:Seborga1.jpg|thumb|220px| Palau de govern del [[Principat de Seborga]].]]
Aquest criteris distingeixen les micronacions dels països imaginaris, [[ecoaldees]], [[campus]], [[Tribu (antropologia)|tribus]], [[clan]]s, [[secta|sectes]] i associacions residencials de la comunitat, que sovint no pretenen ser reconegudes com a sobiranes.

Cal distingir les micronacions d'altres entitats que exerceixen un control efectiu o militar sobre un territori, malgrat no ser reconegudes com a estat per la majoria dels alters estats, com [[Ossètia del Sud]], [[Abkhàzia]] o [[Transnístria]], i algunes parts del món controlades per guerrilles rebels. Com a contrast, les micronacions no exerceixen cap control efectiu militar o governamental de qualsevol mena, més que en una àrea molt reduïda (la propietat privada dels seus fundadors) com a molt. També cal distingir les micronacions d'entitats que tenen relacions diplomàtiques amb altres nacions-estat reconegudes, encara que no ho estiguin formalment, o acceptades per la majoria dels organismes internacionals importants (com les [[Nacions Unides]]). És el cas de [[Taiwan]], [[Tibet]] i [[Palestina]]. Al contrari, les micronacions no tenen relacions diplomàtiques amb nacions-estat reconegudes o amb organismes internacionals

== Evolució del micronacionalisme ==
El fenomen de les micronacionalitats està íntimament lligat a l'auge del concepte de la nació-estat del segle XIX, i les micronacions recognoscibles més antigues daten d'aquest període. Moltes foren fundades per aventurers excèntrics o negociants especuladors, i fins i tot algunes van tenir èxit. Entre elles hi ha les [[Illes Cocos]] (Keeling), governades per la família Clunies-Ross, i [[Sarawak]], governada pels ''rajah blancs'' de la família Brooke. Ambdues eren feus independents i personals en tot llevat del nom, i van sobreviure fins ben entrat el segle XX.

Menys sort van tenir la [[República Long]] (1819-1820), a l'actual estat de [[Texas]] ([[EUA]]); la [[República de l'Estret Indi]] (1828-1835), que actualment és la ciutat de [[Pittsburg (Nou Hampshire)|Pittsburgh]] ([[Nou Hampshire]]), el [[Regne de l'Araucania i la Patagònia]] (1860-1862), al sud de [[Xile]] i l'[[Argentina]], i el [[Regne de Sedang]] (1888-1890), a la Indoxina francesa. La micronació més antiga existent és el [[Regne de Redonda]], fundat el 1865 en una illa deshabitada del [[Carib]]. No es va poder establir com a veritable país, però ha sobreviscut fins a l'actualitat com una fundació literària excepcional amb el seu propi rei i aristocràcia (tot i que no sense controvèrsia, puix que hi ha almenys quatre pretendents al tron de Redonda).
[[Fitxer:Molossia - Border with United States.jpg |thumb|200px| Frontera dels Estats Units amb la República de [[Molossia]].]]
[[Martin Coles Harman]], propietari de l'illa britànica de [[Lundy]] en les primeres dècades del segle XX, es va autoproclamar rei i encunyà segells i monedes privats d'ús local. Encara que governava l'illa com a feu virtual, mai no va reclamar la independència al Regne Unit, de manera que Lundy és considerat com un dels precursors de les posteriors micronacions amb territori.
[[Fitxer:MinervaReef3.jpg|thumb|200px| Desembarcament a la República de Minerva.]]
Durant els anys seixanta i setanta es fundaren moltes micronacions amb territori. La més popular, [[Sealand]], es creà el [[1967]] en una plataforma de tir abandonada de la [[Segona Guerra Mundial]] al [[canal de la Mànega]], en aigües internacionals, i ha sobreviscut fins al present. Altres han estat fundades sota principis llibertaris i proposaven projectes de construcció d'illes artificials, però només tres han assolit un èxit parcial en l'objectiu.

La [[República de l'Illa de les Roses]] era una plataforma de 400 metres quadrats construïda el [[1968]] en aigües internacionals de la ciutat italiana de [[Rímini]], a la [[mar Adriàtica]]. Va imprimir segells i declarà l'[[esperanto]] idioma oficial. Tanmateix, poc després de la seva formalització, la marina de guerra italiana la va envair i destruir.

A finals dels anys seixanta [[Lester Hemingway]], germà de l'escriptor [[Ernest Hemingway]], es va involucrar en un projecte semblant, una petita plataforma de fusta en aigües internacionals de la costa oest de [[Jamaica]] anomenada [[New Atlantis]]. El territori consistia en una petita barca de 8 x 30 peus, de la qual Hemingway era president i ciutadà honorari. Tanmateix, l'estructura fou malmesa per les tempestes i acabà com a objecte de pillatge dels pescadors mexicans. El [[1973]] Hemingway va informar que havia abandonat New Atlantis per promocionar una nova plataforma vora les illes [[Bahames]], anomenada Terra del Mar.

La [[República de Minerva]] es va crear el [[1972]] com un nou projecte llibertari de país ideat per un home de negocis de [[Nevada]], [[Michael Oliver]]. L'equip d'Oliver dirigia operacions de dragatge a les illes de Minerva, un banc situat al sud de les [[Fiji]], a l'[[oceà Pacífic]]. Aconseguiren crear una petita illa artificial, però només obtingué un èxit parcial en l'assegurament del reconeixement internacional. Finalment, la veïna [[Tonga]] envià tropes a l'illa i se l'annexionà.

L'abril del [[1977]], el bibliòfil [[Richard George Pitt Booth]] declarà regne independent la ciutat de [[Hay-on-Wye]], i se'n proclamà rei. Arran d'això, la ciutat ha desenvolupat un pròsper turisme basat en interessos literaris, i el rei Richard (el seu ceptre és una escombreta de bany reciclada) segueix repartint títols nobiliaris i honors a qualsevol que els pagui.

== Micronacions a Austràlia ==
El moviment de les micronacions era desproporcionadament freqüent a les tres últimes dècades del [[segle XX]] a [[Austràlia]]. El Principat de la [[Província del Riu Hutt]] en fou la primera; es fundà el [[1970]] quan el príncep Leonard ([[Leonard George Casley]]) declarà independent la granja de la seva propietat després d'una disputa per quotes de [[blat]]. El [[1976]] un excèntric monàrquic britànic anomenat [[Alex Brackstone]] proclamà la [[Província de Bumbunga]] en una propietat rural vora [[Snowtown]] (Austràlia), alhora que l'immigrant [[Alemanya|alemany]] [[Robert Neumann]] creà el [[1978]] l'estat sobirà d'[[Aeterna Lucina]], en una masia a la costa septentrional de [[Nova Gal·les del Sud]],que després va reubicar en una propietat més gran propera a [[Cooma]]. Aproximadament a la mateixa època, un excèntric activista antiimpostos anomenat [[John Charlton Rudge]] va fundar el [[Ducat d'Avram]], a l'oest de [[Tasmània]]. Sa Tolerància el Duc d'Avram fou escollit més tard diputat al parlament de Tasmània.

A [[Victòria (Austràlia)|Victoria]] una llarga disputa sobre danys per una inundació en granges va provocar el 1979 la creació per [[Tom Barnes]] de l'estat independent de [[Rainbow Creek]], al nord-est del país, i un conflicte per l'execució d'una [[hipoteca]] el [[1993]] va conduir [[George Muirhead|George]] i [[Stephanie Muirhead]] de [[Rockhampton]] ([[Queensland]]) a segregar-se com a [[Principat de Marlborough]].

[[1 de maig|L'u de maig]] del [[2003]] [[Peter Gillies]] declarà la independència de la seva granja de 76 hectàrees al nord de [[Nova Gal·les del Sud]], com a [[Principat d'Oceania Unida]], després d'una disputa no resolta de molts anys amb el consell municipal de [[Port Stephens]] sobre els plans de Gillies de construir una residència privada a la propietat.

== Impacte d'Internet ==
El micronacionalisme ha motivat tota mena d'ideòlegs antisistema i va fomentarla ''perspectiva diferencial'' des de mitjans del 1990, quan la popularitat d'Internet va permetre crear i promoure entitats similars als estats en un mitjà totalment electrònic, amb relativa facilitat. Com a resultat, el nombre de micronacions esclusivament online, fantàstiques o basades en simulacions ha crescut espectacularment.

Les activitats d'aquesta classe de micronacions es limiten exclusivament a tasques diplomàtiques (inclosa la signatura de tractats i participació en fòrums supranacionals, com la [[Lliga de Micronacions]] i la [[Xarxa de Notícies Internacional]]),ref{{ref-web|url=http://www.micronations.net/|títol=Micronations.Net!--Títol generat per bot--}}/ref la gestió i funcionament d'eleccions i parlament simulats, i participació en guerres simulades (sempre mitjançant anuncis online, llistes de correu i blocs).

Gran nombre de micronacions territorials a l'antic estil, com [[Seborga]], la [[Província del Riu Hutt]] o [[Sealand]], mantenen pàgines web que serveixen per a publicitar llurs reclamacions i vendre productes.

== Exemples recents ==
Un d'ells és el de la micronació [[Regne Kreuzberg]] (''Königreich Kreuzberg''), fundat el [[2002]] per [[Christel Göritz]] i el seu fill Rick a [[Zweibrücken]] ([[Alemanya]]), en un terreny prèviament ocupat per una base militar dels [[EUA]]. Rick es proclamà rei, i la seva mare, ''Reina Mare''. [[Eberhard Bayer]], un fiscal de Zweibrücken, declarà que no processaria els Göritz pel delicte d'abús de títols perquè el títol de ''rei'' havia estat abolit a Alemanya, ''i, per tant, no estava protegit''.

Al nord de Saya de Malha Bank (oceà Índic), lluny de les aigües territorials de qualsevol estat, una estructura d'acer fou ancorada a 11 metres de fondària per a permetre la creació d'una illa coralina. Tanmateix, hom creu que el projecte tindrà el mateix futur que la [[República de Minerva]], envaïda per [[Tonga]] després de la seva declaració d'independència. [[Maurici]] ha reivindicat qualsevol illa que sorgeixi al banc. El personatge televisiu [[Danny Wallace]] també va intentar crear una nació anomenada ''Lovely'' al seu pis a l'Est de [[Londres]].

== Categories de Micronacions ==
Hi ha set classes de micronacions que prevalen avui dia:
# Socials, econòmics o simulacions polítiques
# Entreteniment personal o creacions egòlatres
# Fantasies o ficcions
# Vehicles per a promocionar una agenda
# Entitats creades amb finalitat fraudulentes 
# Anomalies històriques i estats reclamants
# Projectes de Noves Nacions

=== Simulacions polítiques o socials ===
Aquestes tenen un cert grau de seriositat, i sovint s'hi veuen involucrades diverses persones interessades a recrear el passat o similar processos polítics i socials. Moltes d'aquestes micronacions formen aliances sota el nom de [[Lliga d'Estats Secessionistes]].ref{{ref-web|url=http://www.webcitation.org/query?id=1256582061136801url=www.geocities.com/CapitolHill/5111/|títol=League of Secessionist States!--Títol generat per bot--}}/ref Exemples d'aquestes nacions són:
* '''Nova Roma''', un grup que reclama el reconeixement de la totalitat de països del món. Ha encunyat moneda pròpia, i en la vida real, fa promulgacions a l'estil romà.
* [[Regne de Talossa]], una simulació política amb alguns membres i una cultura inventada (llengua de Tallossano). Fou fundada el [[1979]] per [[Robert Ben Madison]], un estudiant de preparatòria de [[Wisconsin]], qui es va autoproclamar rei ''Robert I''. Recentment s'ha dividit en dos estats: el [http://www.kingdomoftalossa.net Regne de Talossa ] i la [http://www.talossa.com República de Talossa ]. Robert Ben Madison ja no és ciutadà de cap de les dues.
* [[República del Saugeais]], una ''república'' en el departament francès de [[Doubs]], junt a [[Suïssa]], nascuda d'una disputa entre Sauget (habitant de la regió) i el prefecte del departament.
* [[Regne de Riboalte]], una simulació política, ja desapareguda i que agafa el seu nom de la Serenísima, Principesca i Ducal Casa de Riboalte, amb alguns membres que té l'origen als Països Catalans. És una micronació virtual fundada el [[1999]] i que té el català com una de les seves llengües oficials. Amb presència virtual a Europa i dos illots al nord i centre d'Àfrica. El Regne de Riboalte és una monarquia constitucional virtual i fins i tot dos dels seus illots tenen estatuts d'autonomia propis.
* '''Sacre Imperi de Reunió''', micronació brasilera fundada el [[1997]].

=== Entreteniment personal o creacions egòlatres ===
Són les més comunes i les més nombroses, moltes vegades creades per adolescents barons. Existeixen ''per diversió'', tenen pocs participants, són efímeres, solen estar basades en internet i rara vegada sobreviuen al primer any. Tot i així, hi ha excepcions notables. Generalment, els seus gairebé sempre arrogants fundadors o ''Caps d'Estat'' usen títols estrafolaris, premis, honors i símbols heràldics derivats de la tradició feudal europea. La seva principal activitat són les ''guerres'' i la ''diplomàcia'' amb altres micronacions i afirmar estar localitzades a continents imaginaris o a altres planetes. Alguns exemples els tenim en [http://www.aericanempire.com/ l'Imperi Aericà ] i Tarsícia, inventada per un adolescent que reclama ser un regne sota el mar.

=== Fantasies o ficcions ===
Aquestes micronacions inclouen projectes artístics o creacions a la web. Alguns exemples en són:
* '''Lizbekistan''', projecte de base internet molt popular, ideat per l'artista australià [[Liz Stirling]].
* '''Alta Yafa''' i '''Oecussi-Ambeno''', micronacions que usen noms de territoris reals de [[Iemen]] i [[Timor Oriental]]. Sorgeix d'una sèrie extraordinària i diversa de micronacions inventades per [[Bruce Henderson]] els anys setanta.
* La '''República de Howland, Baker i Jarvis''' és un projecte altament desenvolupat amb base a internet per Stephen Abbot per a tres illes deshabitades del Pacífic.
* La nació '''Neue Slowenische Kunst''' (NSK), creada per artistes eslovens que afirmen ser voluntaris de la Lliga de Laibach.
* A la pel·lícula ''Passaport a Pimlico'', aquesta ciutat declara suposadament la seva independència i esdevé micronació.
* La '''República de Kugelmugel''', fundada per un artista austríac, ubicada a una casa de [[Viena]] amb forma de pilota, és una gran atracció turística.
* L{{'}}'''Imperi Copeman''', fundat en un parc de caravanes de [[Norfolk]] ([[Anglaterra]]) per [[Nick Copeman]], qui va canviar el seu nom a ''Sa Majestat el rei Nicolau I''. Ell i el seu imperi són l'objecte principal d'un llibre (ISBN 0-09-189920-6 i d'una pàgina web (www.kingnicholas.com).
* La '''República de Rêves''', un exercici combinat d'art i ficció per G. Garfield Crimmisn.
* '''San Seriffe''', una broma del dia dels innocents creada pel diari britànic [[The Guardian]].
* El '''Ducat de Grand Fenwick''', aparegut als films ''The Mouse that Roared''' i ''The Mouse on the Moon''.
* '''Syldavia''', aparegut en nombrosos llibres de còmics de Tintín, que fins i tot havien desenvolupat un llenguatge artificial.
* [http://web.archive.org/20021205225010/espanol.geocities.com/mitolibertatia/ '''Mitolibertatia''']
* [http://www.enunblog.com/burdel República del Burdel]

== Vegeu també ==
* [[Llista de micronacions]]

== Referències ==
* ''Ref United Oceania'': [http://www.dailytelegraph.com.au ''Australian Daily Telegraph''], Dijous, [[24 de juliol]] [[2003]], pàgina 20, Prince finds if all else fails, secede.
* E. S. Strauss: ''How to start your own country'', ISBN 0-915179-01-6, ISBN 1-893626-15-6
* [http://www.wired.com/wired/archive/8.03/kingdoms.html It's Good to Be King] ''[[Wired]]'' 8.[[3 de març]] [[2000]]
* Kochta/Kalleinen (Ed.): ''Amorph!03 Summit of Micronations — Documents/Asiakirjoja'', 2003, ISBN 3-936919-45-3
* ''The Sydney Morning Herald — Good Weekend'', If at first you don't secede... per Mark Dapin,, [[12 de febrer]] [[2005]], pp 47-50
* ''[http://www.telegraph.co.uk The Daily Telegraph (UK)]'', Mini-states Down Under are sure they can secede per Nick Squires, [[24 de febrer]] [[2005]]. 
* iberkshires.com [http://www.iberkshires.com/story.php?story_id=16658 Bite-sized sovereignties offer worlds of fun], per Kathy Ceceri, [[2 de febrer]] [[2005]]
* ''Ref Republic of Saugeais'': [http://www.otcm25.org/republique_du_saugeais.htm ''Office du Tourisme du canton de Montbenoît, [[25 de novembre]] [[2004]]'']. 
* ''[http://www.berlinonline.de/berliner-zeitung/archiv/.bin/dump.fcgi/2003/1023/vermischtes/0009/'' Autopia, Saya de Malha Bank]
* [http://www.sunderland.ac.uk/caffairs/204oct10.htm Nations Come Together at Sunderland] - Sunderland, UK exhibition. 
* [http://www.andrewkreps.com/currentPressRelease.html Andrew Kreps Gallery] - New York City exhibition.

==Referències==
{{Referències}}

{{commons|Category:Micronations|Micronation}}

[[Categoria:Micronacions| ]]</text>
      <sha1>kj13eprehxcibh7brk9ys1o241k3it0</sha1>
      <model>wikitext</model>
      <format>text/x-wiki</format>
    </revision>
  </page>