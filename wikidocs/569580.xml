<page>
    <title>Anthony Burgess</title>
    <ns>0</ns>
    <id>569580</id>
    <revision>
      <id>13777813</id>
      <parentid>13774332</parentid>
      <timestamp>2014-07-10T08:58:12Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: que abastàven una  que abastaven una</comment>
      <text>{{Fitxa d'escriptor
| nom = Anthony Burgess
| imatge = 
| grandària = 
| descripció = 
| pseudònim = 
| nascut = {{Data naixement|1917|2|25}}
| nascuda = 
| lloc_de_neixement = [[Harpurhey]], [[Manchester]], [[Regne Unit]]
| mort = {{death date and age|1993|11|22|1917|2|25|mf=y}}
| morta = 
| lloc_de_mort = [[St John's Wood]], [[Londres]], [[Regne Unit]]
| ocupació = escriptor, crític, compositor, poeta, dramaturg, traductor
| nacionalitat = {{bandera|Regne Unit}} [[Regne Unit|britànica]]
| període = 
| gènere = [[ficció històrica]], [[novel·la filosòfica]], [[sàtira]], [[epopeia]], [[novel·la de espionatge]], [[Novel·la de terror|terror]], [[biografia]], [[crítica literaria]], [[literatura de viatges]], [[autobiografia]]
| temàtica = 
| moviment = modernisme
| primeres obres = 
| obres magnes = 
| influències = 
| influenciat = 
| influenciada = 
| lloc web = 
| signatura =
| notes a peu = 
}}
[[Fitxer:Antony Burgess Ashes.jpg|right|thumb|Tomba d'Anthony Burgess a [[Mònaco]].]]
'''John Anthony Burgess Wilson''' ([[25 de febrer]] de [[1917]] - [[25 de novembre]] de [[1993]]) fou un [[escriptor]] i [[compositor]] [[Regne Unit|britànic]].

== Biografia ==

Va néixer a la ciutat de [[Manchester]], [[Anglaterra]]. La seva mare va morir l'any [[1918]], quan ell encara no havia complert els dos anys.

Burgess va treballar com oficial d'educació a [[Brunei]] i [[Malàisia]] després de la [[Segona guerra mundial]]. L'any [[1959]] va patir un col·lapse durant una classe. Li van diagnosticar un tumor cerebral inoperable amb poques possibilitats de sobreviure gaires anys. Aquest fet el va dur a escriure amb la intenció que la seva dona, Lynne, pogués viure amb comoditat amb els ingressos provinents dels drets d'autor. Es va retirar de l'ensenyament i es va convertir en escriptor a temps complet, convisquent amb la malaltia durant anys. Va escriure cinc novel·les i mitja en un any. El brutal diagnòstic, que no li donava més de dos anys de vida, no es va confirmar finalment amb els fets, circumstància que se sol donar com a exemple de la influència benèfica que l'activitat artística té sobre la salut humana. Aquesta mitja novel·la escrita amb la convicció d'una mort propera, es convertiria més tard en la seva obra literaria més famosa. 

A partir d'aquell moment, Burgess va escriure i publicar més de 50 llibres que abastaven una àmplia varietat de temes. És autor de moltes crítiques literàries, assaigs sobre [[William Shakespeare|Shakespeare]] i [[James Joyce|Joyce]], articles periodístics i una vintena de novel·les. 

El seu treball més famós (o reconegut després de la controvertida [[A Clockwork Orange|adaptació al cinema]] de [[Stanley Kubrick]]) fou la novel·la ''[[La taronja mecànica (novel·la)|La taronja mecànica]]'' (''A Clockwork Orange'') escrita l'any [[1962]]. La novel·la fue originalment inspirada per un incident viscut en pròpia persona per l'autor durant la [[Segona Guerra Mundial]], quan ell i la seva dona van ser assaltats el [[1944]], i la seva dona va ser víctima de robatori i violació per part de quatres soldats estatunidencs als carrers de Londres. Ella estava embarassada i la pallisa li va provocar un abort. El llibre tracta sobre la lliure voluntat i la moral, i la manipulació dels individus per forces com la religió o els sistemes polítics, i com aquestes forces duen l'esser humà a la corrupció.

El treball de Kubrick va provocar controversia, entre altres motius perquè la pel·lícula, tot i haver estat filmada a la Gran Bretanya, segueix la versió de l'obra segons l'edició publicada als Estats Units, que no inclou el polèmic capítol final del llibre (''capítol 21'') on el protagonista es regenera, ja que al cap d'uns anys comprèn que és millor canalitzar la seva energia d'una manera constructiva.

Altres obres de l'autor són ''The Wanting Seed'', ''Honey for the Bears'', ''One Hand Clapping'' i ''[[Mil nou-cents vuitanta-cinc]]''.

Abans de dedicar-se a la [[literatura]] es va dedicar a la [[música]], la seva gran passió. Va escriure dues [[simfonia|simfonies]], i algunes [[sonata|sonates]] i [[concert]]s, assolint una certa fama com a compositor. 

La seva capacitat pels idiomes (parlava malai, rus, francès, alemany, espanyol, italià i japonès, a part de l'anglés, el seu propi idioma, i una mica de xinés, hebreu, suec i persa), es veu reflectida en la creació d'un llenguatge prehistòric fictici ([[ulam]]), per a la pel·lícula ''La Guerre du feu'' ( ''A la recerca del foc'', [[1981]]).

Burgess va morir de càncer de pulmó l'any [[1993]].

== Enllaços externs ==
{{Projectes germans|commons=Anthony Burgess}}

{{Autoritat}}
{{ORDENA:Burgess, Anthony}}

[[Categoria:Escriptors anglesos en anglès]]
[[Categoria:Escriptors de ciència-ficció]]
[[Categoria:Autors de ficció històrica]]</text>
      <sha1>q2drw67sxb3q6tqm7hw9x4ak51xp457</sha1>
      <model>wikitext</model>
      <format>text/x-wiki</format>
    </revision>
  </page>