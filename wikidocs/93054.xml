<page>
    <title>Luciano Berio</title>
    <ns>0</ns>
    <id>93054</id>
    <revision>
      <id>13824072</id>
      <parentid>13296522</parentid>
      <timestamp>2014-07-14T16:02:57Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Luciano Berio''' ([[Oneglia]], [[Itàlia]], [[24 d'octubre]] de [[1925]] - [[Roma]], [[27 de maig]] de [[2003]]) va ser un [[compositor]] italià i un dels principals representants de l'[[avantguarda]] musical europea. És reconegut pel seu treball en la [[música experimental]], particularment la seua ''Simfonia'' per a [[orquestra]]. També va ser un pioner en la [[música electrònica]].

==Biografia==
Luciano Berio va néixer a [[Oneglia]], avui en dia [[Borgo d'Oneglia]], un petit poble a 3 km al nord d'[[Imperia]]. Va rebre les seues primeres classes de [[piano]] de son pare i el seu avi que eren [[orgue|organistes]]. Durant la [[Segona Guerra Mundial]] va ser reclutat per l'exèrcit, però en el seu primer dia es va ferir en una mà mentre aprenia a usar la pistola. Va passar un temps en un hospital militar abans d'escapar per a lluitar en grups anti-[[nazi]]s.

Després de la guerra, Berio va estudiar en el Conservatori de [[Milà]] amb [[Giulio Cesare Paribeni]] i [[Giorgio Federico Ghedini]]. Va abandonar els estudis de piano a causa de la ferida en la seua mà i es va concentrar en la composició. El 1947 es va estrenar en públic un dels seus primers treballs, una [[suite]] per a [[piano]].

Berio es va guanyar la vida durant aquest temps acompanyant classes de [[cant]], així va conéixer a la [[soprano]] [[Estats Units d'Amèrica|estatunidenca]] [[Cathy Berberian]] amb qui va contraure matrimoni poc després de graduar-se (posteriorment, el [[1964]], es van divorciar). Berio va escriure nombroses peces en què explotava l'única i versàtil veu de la seua esposa.

El [[1951]] va viatjar als [[Estats Units d'Amèrica|Estats Units]] per a estudiar amb [[Luigi Dallapiccola]] a [[Tanglewood]], qui el va fer interessar-se pel [[serialisme]]. Posteriorment va acudir als cursos d'estiu de [[Darmstadt]], on va conèixer [[Pierre Boulez]], [[Karlheinz Stockhausen]], [[György Ligeti]] i [[Mauricio Kagel]]. Va començar a interessar-se en la [[música electrònica]], fundant l'[[Studio di Fonologia]], un estudi de [[música electrònica]] a Milà, amb [[Bruno Maderna]] el [[1955]]. Va invitar a un nombre de significatius compositors a treballar-hi, com ara [[Henri Pousseur]] i [[John Cage]]. També va crear una publicació sobre música electrònica, ''Incontri Musicali''.

El [[1960]], Berio va tornar a Tanglewood, aquesta vegada com a compositor resident, i el [[1962]], invitat per [[Darius Milhaud]], va ingressar com a professor en el [[Mills College]] d'[[Oakland]], [[Califòrnia]]. El 1965 va començar a impartir classes en la [[Juilliard School]] i hi va fundar el Juilliard Ensemble, un grup dedicat a interpretar [[música contemporània]]. En aquest mateix any, Berio es va casar per segona vegada, amb la notòria [[filòsof]]a [[Susan Oyama]] (se'n va divorciar el 1971). Entre els seus estudiants es trobaven [[Louis Andriessen]], [[Steve Reich]], [[Lucca Francesconi]] i, potser sorprenentment, [[Phil Lesh]] de la banda [[Grateful Dead]].

Durant tot aquest temps, Berio va estar constantment component i forjant-se una reputació, guanyant el Premi Itàlia el [[1966]] per ''Laborintus II''. La seua tasca com a compositor va quedar consolidada quan la seua ''Simfonia'' va ser estrenada l'any 1968.

El [[1972]], Berio va tornar a Itàlia. Des de l'any [[1974]] fins al 1980 va ser director de la secció d'[[electroacústica]] de l'[[IRCAM]] a [[París]], i el [[1977]] va contraure matrimoni per tercera vegada, ara amb la [[musicologia|musicòloga]] [[Talia Pecker]]. El 1987 va crear [[Tempo Reale]] a [[Florència]], un centre amb intencions semblants a l'[[IRCAM]] 

El [[1994]] va esdevenir Distingit Compositor Resident en la [[Universitat Harvard]], mantenint aquest càrrec fins al [[2000]]. També en el 2000 va ser nomenat president i Superintendent de l'[[Accademia Nazionale di Santa Cecilia]] de [[Roma]]. Va continuar component fins al final de la seua vida. Luciano Berio va morir el [[2003]] en un hospital de [[Roma]].

El 1996 li fou concedit el [[Praemium Imperiale]], una distinció que reconeix els mèrits d'artistes en diferents camps, com la pintura, música, escultura, cinema i arquitectura. El premi va ser creat en [[1989]] per la «[[Japan Art Association]]». Aquesta distinció es lliura en una cerimònia al [[Meiji Memorial Hall]] de [[Tòquio]] que té lloc en el mes d'octubre. La seva quantia econòmica és de 125.000 dòlars.

==La música de Berio==
===Obres originals===

Les obres electròniques de Berio daten en la seua major part de la seua estada en l'[[Studio di Fonologia]] de [[Milà]]. Un dels més influents treballs que hi va produir va ser ''Thema (Omaggio a Joyce)'' ([[1958]]), basat en una lectura de la seua primera esposa [[Cathy Berberian]] de la novel·la de [[James Joyce]] ''[[Ulisses (novel·la)|Ulysses]]''. En un treball posterior, ''Visage'' ([[1961]]) Berio va crear un emocionant llenguatge a base de tallar i modificar un [[enregistrament]] de la veu de Cathy Berberian.

El 1968, Berio completa ''O King'' un treball del que hi ha dos versions: una per a veu, [[flauta]], [[clarinet]], [[violí]], [[violoncel]] i [[piano]], i una altra per a vuit veus i [[orquestra]]. Aquesta peça va ser creada en memòria de [[Martin Luther King]], que va ser assassinat poc abans de compondre-la. En ella, les veus entonen primer les vocals i després les consonants, per a després totes juntes enllaçar el seu nom en els últims compassos. 

La versió orquestral d{{'}}''O King'' va ser integrada, poc després d'acabada, en la que potser serà la composició més famosa de Berio, la ''[[Simfonia (Berio)|Simfonia]]'' (1968-69), per a orquestra i vuit veus amplificades (un doble quartet vocal amb [[micròfon]]s). En aquesta obra les veus no són utilitzades en la forma tradicional; no sols fan el típic cant entonat, sinó que les veus reciten, murmuren i criden paraules de [[Claude Lévi-Strauss]] (de la seua obra ''Le cru et le cuit''), [[Samuel Beckett]] (de la seua novel·la ''[[L'innombrable (Beckett)|L'innombrable]]''), instruccions de partitures de [[Gustav Mahler]] i altres textos. L'obra és un dels paradigmes de la tècnica de [[collage]] i una de les més populars de Berio.

''A-Ronne'' ([[1974]]) és un collage semblant però més directament enfocat en la veu. Originàriament va ser escrit com un programa de [[ràdio]] per a cinc actors i l'any [[1975]] va ser reelaborat per a vuit vocalistes i una part per a teclat opcional. Aquesta obra és una de les nombroses col·laboracions amb el poeta [[Edoardo Sanguineti]], qui va proporcionar un text ple de cites, les fonts del qual inclouen a la [[Bíblia]], [[T. S. Eliot]] o [[Karl Marx]].

===Cor===
Un altre exemple de la influència de Sanguineti és l'àmplia obra ''Cor'', per a orquestra, veus solistes i un gran [[cor (música)|cor]], els integrants del qual són emparellats amb instruments de l'orquestra. L'obra dura un poc més d'una hora, i explora temes vinculats a la [[música folklòrica]] d'una gran diversitat de regions: [[Xile]], [[Amèrica del Nord]], [[Àfrica]]. Els temes recurrents són l'expressió de l'[[amor]] i la passió; el dolor de ser separats dels qui estimem; la [[mort]] d'una esposa o espòs. Una línia repetida és veniu i vegeu la sang en els carrers, una referència al poema de [[Pablo Neruda]], escrit en el context dels salvatges esdeveniments succeïts en [[Llatinoamèrica]] sota diferents règims militars.

Entre altres composicions de Berio es troben ''Circles'' ([[1960]]) i ''Recital I (for Cathy)'' ([[1972]]), totes escrites per a Berberian, i diverses obres teatrals, com l'[[òpera]] ''Un re in ascolto'', amb la singular col·laboració del seu compatriota [[Italo Calvino]].

===Sequenzas===
Berio també va produir obres en què no hi ha cites d'altres treballs. Potser la més coneguda siga la sèrie de treballs per a instruments solistes sota el nom de ''Sequenza''; la primera, ''Sequenza I'' va ser realitzada el 1958 per a [[flauta]]. L'última, ''Sequenza XIV'' ([[2002]]) va ser composta per a [[violoncel]] sol. Aquests treballs exploren amb profunditat les possibilitats de cada instrument. Les distintes Sequenze són:

* ''Sequenza I'' per a flauta (1958)
* ''Sequenza II'' per a [[arpa]] (1963)
* ''Sequenza III'' per a veu femenina (1965)
* ''Sequenza IV'' per a [[piano]] (1966)
* ''Sequenza V'' per a [[trombó]] (1965)
* ''Sequenza VI'' per a [[viola]] (1967)
* ''Sequenza VII'' per a [[oboè]] (1969)
* ''Sequenza VIII'' per a [[violí]] (1976)
* ''Sequenza IX'' per a [[clarinet]] (1980)
* ''Sequenza X'' per a [[trompeta]] en do i ressonància de piano (1984)
* ''Sequenza XI'' per a [[guitarra]] (1987-88)
* ''Sequenza XII'' per a [[fagot]] (1995)
* ''Sequenza XIII'' per a [[acordió]] Chanson (1995)
*i ''Sequenza XIV'' per a violoncel (2002).

===Adaptacions i transcripcions===
Berio ha adaptat les seues pròpies composicions: la sèrie ''Sequenze'' va donar lloc a una sèrie de treballs anomenada ''Chemins'', cada un d'ells basat en un de ''Sequenza''. Per exemple, ''Chemins II'' ([[1967]]) pren la ''Sequenza II'' ([[1963]]) per a [[arpa]] i l'adapta per a sol de [[viola]] i altres nou instruments. ''Chemins II'' és així mateix transformada en ''Chemins III'' ([[1968]]) afegint una orquestra, i també existix ''Chemins IIb'', una versió de ''Chemins II'' sense sol de viola però amb un conjunt més ampli, i ''Chemins IIc'', que afegeix un sol de [[clarinet]] baix a ''Chemins IIb''. Les ''Sequenze'' també han donat llum a altres noves obres amb altres títols: ''Corale'' (1981), per exemple, està basat en la ''Sequenza VIII''.

A més de les seues pròpies obres i adaptacions, Berio és conegut per realitzar nombrosos arranjaments d'obres d'altres compositors, com ara [[Claudio Monteverdi]], [[Henry Purcell]], [[Johannes Brahms]], [[Manuel de Falla]], [[Gustav Mahler]] i [[Kurt Weill]]. Per a la seua primera dona va escriure ''Folk Songs'' ([[1964]]) una col·lecció d'arranjaments de cançons populars i folklòriques. També va escriure un final per a l'[[òpera]] de [[Giacomo Puccini]] ''[[Turandot]]'' (estrenada a [[Los Angeles]] el [[27 de maig]] de [[2002]] i aquest mateix any en [[Amsterdam]] i [[Salzburg]]) i en ''Rendering'' ([[1989]]) va prendre els pocs esbossos que [[Franz Schubert]] va fer per de la seua ''Simfonia No. 10'', i els va acabar afegint música derivada d'altres obres de Schubert.

De fet, la [[transcripció (música)|transcripció]] és una part vital de les obres creatives de Berio. En Two Interviews, Berio expressa que el que un curs d'Escola en transcripció hauria de buscar, que no és només mirar a [[Franz Liszt]], [[Ígor Stravinski]], [[Bach]], ell mateix i altres, sinó entendre el concepte de composició com una auto-transcripció. En aquest punt, Berio rebutja i abandona la noció de collage, preferint prendre la posició de transcriptor, argumentant que collage implica un cert abandó arbitrari, front a l'acurat control de la seua execució altament intel·lectual, que es dóna especialment en el seu ''Simfonia'', a través d'un treball deconstructiu. Llavors, cada cita evoca acuradament el context de l'obra original, creant una xarxa oberta, però oberta a referents altament específics i una vigorosament definida, tot i ser auto-regenerativa, relació significant-significat. No estic interessat en 'collages', i només els trobe divertits quan els faig amb els meus fills: llavors són un exercici de relativitzar i descontextualitzar imatges, un exercici elemental el saludable cinisme del qual no hauria de fer mal a ningú diu Berio a l'entrevistadora Rossana Dalmonte, en la que manifesta que intenta distanciar-se de la imatge caòtica que molts descurats analistes de segona mà tenen d'ell.

==Lista d'obres==
===Música electroacústica===
* ''Thema (Omaggio a Joyce)'', cinta magnètica (1958)
* ''Allez-Hop'', cinta magnètica (1959)
* ''Visage'', cinta magnètica (1961)
* ''Chants parallèles'', cinta magnètica (1975)
* ''Diario immaginario'', electrònica (1975)

===Obres vocals===
* ''Circles'', per a veu, arpa i percussió (1960)
* ''Folk Songs'', per a mezzosoprano i set instruments (1964)
* ''Laborintus II'', per a veu, instruments i cinta magnètica (1965)
* ''Sequenza III'', per a veu (1966)
* ''O King'', per a mezzo soprano i cinc instruments (1968)
* ''Simfonia'', per a vuit veus amplificades i orquestra (1969)
* ''Recital (for Cathy)'', per a mezzosoprano i 17 instruments (1971)
* ''Cries of London'', per a huit veus (1974)
* ''A-Ronne'', per a cinc o huit veus (1975)
* ''Canticum Novissimi Testamenti I'', per a cor (1988)
* ''Canticum Novissimi Testamenti II'', per a 8 veus, 4 clarinets i quartet de saxòfons (1988)

===Obres instrumentals===
* ''Sequenza I'', per a flauta (1958)
* ''Sequenza II'', per a arpa (1963)
* ''Chemins I'', per a arpa i orquestra (1965) 
* ''Sequenza III'', per a veu (1966)
* ''Sequenza IV'', per a piano (1966)
* ''Sequenza V'', per a trombó (1966)
* ''Sequenza VI'', per a viola (1967)
* ''Chemins II'', per a viola i nou instruments (1967)
* ''Chemins III'', per a viola i orquestra (1968)
* ''Sequenza VII'', per a oboè (1969)
* ''Chemins IIb'', per a orquestra (1970)
* ''Chemins IIc'', per a clarinet baix i orquestra (1972)
* ''Línia'', per a dos pianos, vibràfon i marimbàfon (1973)
* ''Points of the Curve to Find'', per a piano i 22 instruments (1974)
* ''Sequenza VIII'', per a violí (1975)
* ''Chemins IV'', per a oboè i corda (1975)
* ''Il ritorno degli snovidenia'', per a violoncel i 30 instruments (1977)
* ''Sequenza IX'', per a saxòfon alt (1980)
* ''Accordo'', per a conjunt de vent i percussió (1981)
* ''Sequenza X'', per a trompeta i piano amplificat (1984) 	
* ''Voci'', per a viola i dos grups d'instruments (1984)
* ''Sequenza XI'', per a guitarra (1988)
* ''Chemins V'', per a guitarra i 42 instruments (1992)
* ''Notturno'', per a quartet de corda (1994)
* ''Sequenza XII'', per a fagot (1995)
* ''Sequenza XIII'', per a acordió (1995)
* ''Alternatim'', per a clarinet, viola i orquestra (1997)
* ''Altra voce'', per a flauta, mezzosoprano i electrònica en viu (1999)
* ''Sequenza XIV'', per a violoncel (2002)

===Obres orquestrals===
* ''Simfonia'', per a vuit veus amplificades i orquestra (1969)
* ''Chemins IIb'', per a orquestra (1970)
* ''Moviment'', per a orquestra (1971)
* ''Concert'', per a dos pianos i orquestra (1972)
* ''Still'', per a orquestra (1973)
* ''Eindrücke'', per a orquestra (1974)
* ''Cor'', per a cor i orquestra (1976)
* ''Rèquiem'', per a orquestra (1984)
* ''Continu'', per a orquestra (1991)
* ''Ekphrasis (Continu II)'', per a orquestra (1996)

===Música escènica===
* ''[[Opera (Berio)|Opera]]'', teatre musical (1970)
* ''[[Per la dolce memòria di quel giorno]]'', ballet (1974)
* ''[[La vera storia]]'', teatre musical (1978) 
* ''[[Un re in ascolto]]'', teatre musical (1984)
* ''[[Outis]]'', teatre musical (1996)

==Enllaços externs==
* [http://www.epdlp.com/compclasico.php?id=957 Breu biografia i escolta de la Sequenza XII] EPDLP {{es}}
* [http://www.opinion.telegraph.co.uk/news/main.jhtml?xml=/news/2003/05/28/db2801.xmlsSheet=/opinion/2003/05/28/ixopright.Html Necrològica del ''Daily Telegraph'']{{en}}
* [http://www.nytimes.com/2003/05/28/obituaries/28BERI.html?ex=1054699200en=6e6b93639925a879ei=5062partner=GOOGLE Necrològica del ''New York Times''] {{en}}
* [http://www.centrotemporeale.it Centre Tempo Reale] {{it}}
* [http://www.compositiontoday.com/articles/berio.Asp Article sobre Berio]A ''CompositionToday'' {{en}}
{{Autoritat}}
{{ORDENA:Berio, Luciano}}

[[Categoria:Compositors d'òpera italians]]
[[Categoria:Compositors italians del segle XX]]
[[Categoria:Ligurs]]
[[Categoria:Músics d'electrònica]]
[[Categoria:Gran Creu de l'Orde al Mèrit de la República Italiana]]
[[Categoria:Alumnes del Conservatori de Milà]]</text>
      <sha1>50pqxo6f66rhk9zwvg30zuv5mxpupsl</sha1>
      <model>wikitext</model>
      <format>text/x-wiki</format>
    </revision>
  </page>