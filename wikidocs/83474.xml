<page>
    <title>Lingüística aplicada</title>
    <ns>0</ns>
    <id>83474</id>
    <revision>
      <id>13895947</id>
      <parentid>13856136</parentid>
      <timestamp>2014-07-27T12:57:01Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (- ha sigut + ha estat)</comment>
      <text>{{Lingüística}}
La '''lingüística aplicada''' (LA) és l'enfocament de la [[lingüística]] orientat a l'ús de les teories lingüístiques per a la resolució d'aspectes lingüístics concrets, com ara en l'aprenentatge de llengües estrangeres, la traducció automàtica, etcètera.ref{{smallcaps|Termcat, Centre de Terminologia; Fundació Barcelona}} (1992). ''Diccionari de lingüística''. Barcelona: Fundació Barcelona./ref Es tracta d'una '''ciència jove''' que durant molt de temps s’ha considerat una subàrea de la lingüística i que a poc a poc ha anat reconvertint-se en una orientació d’aquesta disciplina. Es caracteritza pel seu caràcter '''multidisciplinari''', que agrupa l’estudi transversal de les diverses disciplines que tenen alguna relació directa o indirecta amb el [[llenguatge]]. L’objectiu principal de la LA és proposar principis i desenvolupar mètodes encarats a la '''solució de problemes''' relacionats amb la [[llengua]].

La LA és, doncs, una orientació científica d’'''intersecció''' amb un doble propòsit. Per una banda, produir coneixements lingüístics i, per una altra banda, aplicar aquests coneixements científics a la identificació i solució de diversos problemes pràctics. En aquest sentit, la LA actua d’'''intermediària''' o '''mediadora''' entre les disciplines teòriques i la seva praxi en problemes reals. Això no vol dir que la teoria ―o ''[[lingüística teòrica]]''― i la seva aplicació ―o ''lingüística aplicada''― s’excloguin, sinó que es relacionen i són '''interdependents'''. Així, la [[lingüística teòrica]] necessita comprovar les seves teories per mitjà de la seva aplicació i la LA ha de recórrer necessàriament a aquests principis per explicar i resoldre els problemes relacionats amb la llengua. D’aquesta manera, la lingüística aplicada no és una ciència estàtica, sinó '''dinàmica''', una característica que li permet una '''màxima adaptabilitat''' a les necessitats i als problemes que se li plantegen.

Tal com diu Wilkins (1999):

{{cquote|En un sentit ampli, la lingüística aplicada s’ocupa de millorar la comprensió del paper de la llengua en els assumptes humans i, per tant, de proveir de coneixements necessaris per a aquells responsables per tal de prendre decisions relacionades amb el llenguatge, tant si les necessitats es presenten a l’[[aula]] com a la [[feina]], al [[tribunal de justícia]] o al [[laboratori]].refCitat a {{smallcaps|Schmitt}}, Norbert i {{smallcaps|Celce-Murcia}}, Marianne (2001). «An Overview of Applied Linguistics». Dins {{smallcaps|Schmitt}}, Norbert [ed.] (2001). ''An Introduction to Applied Linguistics''. Nova York: Oxford University Press, p. 9./ref}}

==El concepte d’''aplicada''==
Les dues principals característiques de la lingüística aplicada són el seu caràcter '''[[Interdisciplinarietat|interdisciplinari]]''' i la seva '''finalitat pràctica'''. És una disciplina que es configura com una dimensió particular de la [[lingüística]], una ''lingüística'' concebuda actualment com el conjunt de les '''''[[ciències del llenguatge]]''''', és a dir, el llenguatge verbal humà. La dimensió aplicada sorgeix de bases teòriques que es troben a cavall entre les pròpies de l’anomenada ''lingüística tradicional'' amb aquelles amb què s’intersecciona la lingüística en el moment d’analitzar i solucionar problemes ''pràctics''; problemes en què, de forma directa o indirecta, el llenguatge humà és present. Tal com diu Payrató (2011):

{{cquote|Sigui quin sigui l’''status'' precís que vagi adquirint la lingüística aplicada […], és indubtable que les demandes socials i professionals del món actual justifiquen sobradament la necessitat d’aprofundir i impulsar els estudis aplicats i, per consegüent, les anàlisis en què convergeixen els aspectes teòrics i pràctics de les ciències del llenguatge, tan diverses ―inevitablement― com ho podrien ser les funcions que compleix en les societats contemporànies.ref{{smallcaps|Payrató}}, Lluís (2011). ''De profesión, lingüista. Panorama de la lingüística aplicada''. Barcelona: Editorial Ariel, p. 16./ref}}

Seguint Payrató (2011), la lingüística aplicada és una subdisciplina o branca lingüística que consisteix a aplicar teories lingüístiques a un domini pràctic. La '''''finalitat pràctica''''' de què es parlava anteriorment va íntimament lligada al concepte d’'''''aplicació''''' d’aquesta disciplina. És un concepte que implica habilitat o capacitat teòrico-pràctica, és a dir, la combinació d’una activitat teòrica (anàlisi o valoració), que podríem anomenar ''diagnòstic'', i ''teràpia'' o estratègies d’actuació amb una activitat pràctica de diversos tipus, ja sigui l’ús de mitjans, de tècniques o instruments i la recopilació de dades, entre d’altres.

L’altra característica bàsica de la lingüística aplicada és el seu '''caràcter interdisciplinari'''. L’expansió dels límits de la lingüística tradicional, anomenada actualment '''''ciències del llenguatge''''' per avenir-se millor amb la seva realitat, és el resultat de la '''intersecció''' d’aquests límits amb els d’altres disciplines científiques o bé de matisos i canvis importants pel que fa a les perspectives d’estudi. La intersecció dels camps d’anàlisi més tradicionals amb aquells que són més nous ha revolucionat tot el panorama lingüístic i l’ha convertit en un mosaic de subdisciplines. D’aquesta manera, la lingüística aplicada ja no es pot entendre com una simple branca interna de la lingüística ni tampoc com una interdisciplina, sinó que s’ha de teoritzar com una '''dimensió''' o una '''orientació''' del coneixement lingüístic, present en totes les branques de les ciències del llenguatge.

==Història de la lingüística aplicada==
Si bé la lingüística aplicada és una ciència jove, els seus primers referents es troben a Collitz (1925), qui, en una nota sobre el naixement de la prestigiosa revista ''Language'', ja feia referència a una dimensió aplicada de la lingüística, juntament amb una dimensió general ([[Lingüística sincrònica|sincrònica]]) i una altra d’històrica o evolutiva ([[Lingüística diacrònica|diacrònica]]). En paraules textuals, «a una tercera subdivisió de la lingüística ―com la resta, de grans dimensions― podem assignar-li el nom de lingüística “pràctica” o “aplicada”.»ref{{smallcaps|Collitz}}, H. (1925). «The scope and aims of linguistic science». Language 1. 14-16./ref

Tot i aquest referent a la dècada dels anys 20, l’origen de la lingüística aplicada es troba cap als volts de 1948, amb la publicació d’una altra revista, en aquest cas, ''Language Learning: A Journal of Applied Linguistics''. D’aleshores ençà, el terme ''lingüística aplicada'' s’ha interpretat de moltes formes diferents, especialment relacionada amb l’ensenyament de llengües estrangeres. D’aquí el nom d'aquesta revista. Als anys 1950, aquesta disciplina era considerada sinònima de la lingüística funcional i estructural, aplicada directament a l’ensenyament de [[Llengua estrangera|segones llengües]] a diversos centres acadèmics dels [[Estats Units d’Amèrica]].ref{{smallcaps|Grabe}}, William (2002). «Chapter 1. Applied Linguistics: an emerging discipline for the twenty-first century». Dins {{smallcaps|Kaplan}}, Robert (2002). ''The Oxford Handbook of Applied Linguistics''. Oxford: Oxford University Press, p. 3./ref

Posteriorment, cap al 1960 aquesta disciplina encara es veu íntimament relacionada amb la seva aplicació en el món de l’ensenyament de llengües. I és que una de les derivacions amb més tradició en l’àmbit de la LA és el camp de l’ensenyament de segones llengües, a partir dels intents de la lingüística nord-americana ―especialment després de la [[Segona Guerra Mundial]]― per establir mecanismes [[Didàctica de la llengua|didàctics]] que fessin possible la comprensió i expressió en altres llengües en el menor temps possible.ref{{smallcaps|Marcos Marín}}, Francisco i {{smallcaps|Sánchez Lobato}}, Jesús (1991). ''Lingüística aplicada''. Madrid: Editorial Síntesis, p. 18./ref

D’aquesta manera, la LA neix estretament lligada a l’'''aprenentatge de llengües estrangeres'', un dels camps més característics de la disciplina, fins al punt que en alguns moments històrics i en algunes tradicions d’estudi, ''lingüística aplicada'' i ''[[ensenyament de llengües]]'' arribaran a convertir-se en sinònims. Paral·lelament a aquesta visió, la LA també comença a aplicar-se en temes com l’[[avaluació de llengües]], la [[política lingüística]] i en l’èmfasi propi de la dècada de l’ensenyament de segones llengües basat en l’[[aprenentatge]] i l’aprenent.

La confluència de visions sobre l’àmbit de recerca de la LA es troba en el '''I Col·loqui Internacional de Lingüística Aplicada''', celebrat per l’AILA (Association Internationale de Linguistique Appliquée) l’any 1964 a [[Nancy]] ([[Lorena]], [[França]]), el primer d’una sèrie sense interrupció de congressos multitudinaris triennals les últimes edicions del qual s’han fet a [[Sidney]] (1987), [[Tessalònica]] (1990), [[Amsterdam]] (1993), [[Jväskylä]] ([[Finlàndia]], 1996), [[Tòquio]] (1999), [[Singapur]] (2002), [[Madison]] ([[Wisconsin]], [[EUA]], 2005), [[Essen]] ([[Alemanya]], 2008) i [[Pequín]] ([[Xina]], 2011). El proper congrés se celebrarà a [[Brisbane]] ([[Austràlia]]) l’any 2014.

Les '''demandes socials''' vinculades a l’ensenyament de [[Llengua estrangera|segones llengües]] de seguida es van començar a concebre en paral·lel amb la resta de demandes, però considerades fins a aquell moment tasques massa diverses o allunyades, com l’elaboració de [[Diccionari|diccionaris]], la [[traducció]], etcètera. La coordinació progressiva d’aquestes demandes socials coincideixen amb l’aparició i consolidació de nous camps '''[[Interdisciplinarietat|interdisciplinaris]]''' directament relacionats amb tasques com la [[sociolingüística]] o l’[[antropologia lingüística]], entre d’altres. Aquest fenomen es generalitza poc temps després de la [[Segona Guerra Mundial]] i es manifesta durant les dècades dels anys 60 i 70.

És doncs, en aquest moment, que la LA amplia el ventall de camps d’investigació basat en la '''resolució de problemes''' de la vida real basats en el [[llenguatge]]. Mentre que l’ensenyament de llengües encara és el nucli central de la LA, a poc a poc s’inclouen dins d’aquesta disciplina matèries com l’[[adquisició lingüística|adquisició de llengües]], la gestió del [[multilingüisme]], els drets de les [[llengües minoritàries]] i la [[Planificació lingüística|planificació]] i la [[Política lingüística|política lingüístiques]]. Autors com [[Kaplan]] o [[Widdowson]] en són bons exemples.

Aquesta visió de la LA com a una disciplina que es basa en la resolució de problemes comporta quatre conseqüències que marcaran la seva [[metodologia]] de recerca. 
* Per començar, el reconeixement de la importància del '''[[context]]''' i de l’anàlisi de necessitats i la gestió de les [[Variables dependents i independents|variables]] que poden interferir en la seva recerca. 
* En segon lloc, la visió de la llengua com a '''[[discurs]]''' funcional, amb la consegüent aproximació a la [[lingüística descriptiva]] en matèria de solucions als problemes plantejats. 
* En tercer lloc, el reconeixement de la '''[[interdisciplinarietat]]''' de la LA en veure’s incapacitada sense les eines d’altres disciplines per tal de solucionar els problemes plantejats. 
* Finalment, destaca la recerca de noves '''[[Metodologia científica|metodologies]]''' de recerca.
 
Aquesta corrent va evolucionar envers una nova ―i fugaç― nomenclatura i perspectiva d’«aplicacions de la lingüística» (en anglès, '''''linguistics applied'''''). Destaquen alguns autors com Davies i Elder (2004), que plantegen la ''lingüística aplicada'' com la mediadora entre la lingüística teòrica i l’aplicació pràctica en el si de la societat dels seus postulats, i les ''aplicacions de la lingüística'' com el conjunt d’aplicacions ''per se'' que s’utilitzen ''ad hoc'' per resoldre problemes basats en la llengua.ref{{smallcaps|Davies}}, Alan i {{smallcaps|Elder}}, Catherine (2004). «General Introduction. Applied Linguistics: Subject to Discipline?». Dins {{smallcaps|Davies}}, Alan i {{smallcaps|Elder}}, Catherine (2004). ''The Handbook of Applied Linguistics''. Oxford: Blackwell Publishing, p. 9./ref

A la dècada de 1980, la LA s’estén per totes les disciplines amb què es coneix actualment, en què s’hi afegeixen la [[lexicografia]], la [[traducció]] i la [[interpretació]], la [[lingüística computacional]], la [[lingüística de corpus]] i la llengua a l’[[empresa]] en termes de perfils lingüístics professionals. Aquesta ampliació de la disciplina es recull en els primers deu anys de la revista ''Applied Linguistics'' i a l’''Annual Review of Applied Linguistics''.

==Lingüística teòrica i lingüística aplicada==
La intersecció de la LA amb la resta de disciplines que tenen el llenguatge com a element potencial d’investigació va provocar un xoc a la dècada dels anys 80 entre la visió de la ''lingüística aplicada'', basada en la resolució de problemes de caràcter social i basats en la llengua i la comunicació, i la ''lingüística teòrica'', desconnectada de l’ús real del llenguatge.

{{cquote|Tant en la direcció […] assenyalada per Corder, entre d’altres, […] la Lingüística Aplicada ha estat considerada durant cert temps com una '''branca menor''' de la Lingüística, com el camp apropiat per a la posada en pràctica dels principis teòrics i explicitacions d’aquesta ciència. Tal apreciació, que en cap cas coincideix amb l’esperit que la va veure néixer, a saber, desfer l’antítesi tradicional entre les ciències empíriques i humanístiques, ha aconseguit que determinats lingüistes, en detriment del seu propi objecte d’estudi, estableixin una '''forta dicotomia''' ―marcada la majoria de cops per la polèmica― entre l’anomenada Lingüística ''teòrica'' per un costat i l’''aplicada'' per un altre costat […].ref{{smallcaps|Marcos Marín}}, Francisco i {{smallcaps|Sánchez Lobato}}, Jesús (1991). ''Lingüística aplicada'', p. 18./ref}}

La lingüística tradicional ―etiquetada molt sovint com a ''[[lingüística teòrica]]''― no aporta les teories pertinents per tal de solucionar problemes que es plantegen en la vida social i que, en última instància, determinen la raó de ser de la lingüística aplicada. Aquesta disciplina necessita, des del mateix moment de néixer, una dimensió teòrica que abordi no només la seva articulació interna (determinació de l’objecte, objectiu i metodologia), sinó també l’anàlisi del propi objecte. Segons Payrató (2011), «en altres paraules, la lingüística aplicada teoritzarà des del principi sobre el que es podrien denominar ''àrees laterals o perifèriques'' de la lingüística “clàssica”.»ref{{smallcaps|Payrató}}, Lluís (2011). ''De profesión, lingüista...'', p. 22./ref

Corder (1973, 1992) va plantejar que «l’aplicació del coneixement lingüístic a un objecte és una activitat. No es tracta d’un estudi teòric. Utilitza els descobriments dels estudis teòrics. El lingüista aplicat es val de les teories: és un consumidor i no un productor de teories.»ref{{smallcaps|Corder}}, Stephen (1992). ''Introducción a la lingüística aplicada''. México D.F.: Editorial Limusa, p. 10./ref En poques paraules, Corder estableix que la LA és una activitat i no pas un estudi amb caràcter teòric. El professional d’aquesta disciplina ―el lingüista aplicat―, doncs, és un '''consumidor''' i no pas un productor de teories. Com es pot observar, per tant, Corder proposa clarament uns paràmetres que permeten identificar una ''lingüística teòrica'' d’una ''lingüística aplicada''.

A l’altra banda del plantejament, un altre autor, Brown (2006), proposarà que les teories més poderoses són aquelles que es comproven a través de la '''investigació aplicada''' i la millor activitat aplicada és aquella que es fonamenta científicament en el poder explicatiu d’un paradigma teòric.ref{{smallcaps|Brown}}, Keith [ed.] (2006). ''The Encyclopedia of language and lingüístics. 2nd Ed.''. Oxford: Elsevier./ref

Tot i proposar ''a priori'' aquesta ''radicalitat'' conceptual, Corder estableix que la LA és una activitat que es basa en la '''identificació i solució de problemes relacionats amb el llenguatge'''.ref{{smallcaps|Corder}}, Stephen (1992). ''Introducción a la lingüística...'', p. 11./ref Aquests problemes es resolen tenint en compte els principis teòrics de l’estudi científic del llenguatge i del seu paper en el context social. Uns problemes, a més, que no són només derivats de l’aprenentatge i ensenyament de llengües, sinó també de totes aquelles disciplines que treballen amb la llengua, com la [[psicolingüística]], la [[lingüística forense]] o la [[sociolingüística]].

Tornant a la problemàtica abans descrita, l’oficialització de les denominacions de ''lingüística teòrica'' i ''lingüística aplicada'' ha conduït a la concepció '''errònia''' que la LA manca de '''dimensió teòrica'''. Aquesta diferenciació mostra dues lingüístiques separades i amb possibilitat d’autoexcloure’s. Ben bé al contrari, una i altra s’interrelacionen i són interdependents. Aquesta concepció de la LA és, en paraules de Payrató (2011), «absurda o, si més no, excessivament reduccionista i elemental. Allò que al cap i a la fi ha caracteritzat la lingüística aplicada és la finalitat o darrer objectiu de la teorització que reorienta la simple adquisició de coneixements sobre un objecte d’anàlisi per plantejar la resolució de problemes pràctics.»ref{{smallcaps|Payrató}}, Lluís (2011). ''De profesión, lingüista...'', p. 23./ref Uns ''problemes pràctics'' que són propis de la '''interacció social''' i que exigeixen un tipus concret de tractament i de resposta, que és inconcebible des d’un nucli teòric construït al marge de possibles aplicacions.

Aquesta reorientació dels objectius s’acompanya d’una '''reducció''' en el grau d’abstracció a nivell teòric, és clar, però aquesta reducció no significa que les dimensions de la lingüística aplicada es converteixin en simples tècniques o en receptes que resolguin problemes d’una forma mecànica. Es pot afirmar, doncs, que la LA '''no se subordina''' a la teoria del llenguatge, sinó que la fa servir i la completa de forma '''interdisciplinària''' a través de l’experiència adquirida per mitjà de la resolució de problemes reals en la societat.

{{cquote|En definitiva, doncs, la lingüística aplicada es pot concebre com una '''orientació o dimensió''' de la investigació lingüística pròpia de tots els camps d’estudi inclosos en les ciències del llenguatge que, partint de marc (''teòrics'') interdisciplinaris, persegueix com a objectiu la resolució de problemes (''pràctics'') derivats de la praxi lingüística, de l’ús lingüístic en què es concentra la capacitat humana del llenguatge.ref{{smallcaps|Payrató}}, Lluís (2011). ''De profesión, lingüista...'', p. 24./ref}}

==Àrees temàtiques de recerca==
Un dels fonaments de la lingüística aplicada és la '''comunicació''' per mitjà del llenguatge verbal. La LA neix i es desenvolupa en terrenys d’intersecció, que són al mateix temps zones en què hi ha '''problemes de comunicació'''. La LA és una disciplina que s’orienta envers la '''solució de problemes''' relacionats amb la llengua. El lingüista aplicat, doncs, no només serveix de font de consulta davant dels problemes, sinó que els identifica, n’especifica la naturalesa i en formula preguntes i hipòtesis per tal de resoldre’ls, segons els principis que deriven de l’estudi científic del llenguatge. Per tant, la LA no pretén resoldre els problemes del llenguatge des del punt de vista lingüístic, sinó també des de tots els punts que resulten de la seva intersecció amb altres disciplines, és a dir, psicolingüístics, sociolingüístics, [[etnolingüística|etnolingüístics]], antopolingüístics, etcètera.

Aquesta fonamentació de la LA sobre els aspectes de la comunicació humana amb el llenguatge verbal justifiquen l’amplària, la varietat i fins i tot l’'''heterogeneïtat''' de les seves àrees temàtiques. [[Tatiana Slama-Cazacu]] (1984) és l’autora que ha sabut sintetitzar millor la complexitat i diversitat dels àmbits de la LA. De tota manera, al congrés de l’American Association of Applied Linguistics (AAAL) de l’any 2002 es van establir els àmbits de recerca de la lingüística aplicada. Malgrat la diversitat de llistats, els principals àmbits de la LA són els següents:
*'''Llengua i educació'''
:*Ensenyament de primeres llengües o [[Llengua materna|llengües maternes]] (o ''llengües 1'')
:*Ensenyament de segones llengües o [[Llengua estrangera|llengües estrangeres]] (o ''llengües 2'')
:*Ensenyament de [[llengua amb finalitats professionals|llengües amb finalitats professionals]]
:*[[Avaluació de llengües]]
*'''Llengua i ment'''
:*[[Lingüística clínica]]
:*[[Psicolingüística]]
:*[[Neurolingüística]]
*'''Llengua i empresa'''
:*Disseny de [[perfil lingüístic professional|perfils lingüístics professionals]] 
:*[[Assessorament lingüístic]]
:*[[Màrqueting lingüístic]]
*'''Llengua i societat'''
:*[[Dialectologia]]
:*[[Planificació lingüística]]
:*[[Política lingüística]]
:*[[Anàlisi del discurs]]
:*[[Sociolingüística]]
*'''Llengua i dret'''
:*[[Lingüística forense]]
*'''Llengua i informació'''
:*[[Traducció]] i [[Interpretació]]
:*[[Lexicografia]] i [[terminologia]]
:*[[Lingüística de corpus]]
:*[[Lingüística computacional]]

Tot i així, l’àmbit que per tradició sempre ha tingut un pes major ha estat l’ensenyament i l’aprenentatge de segones llengües o L2. Arreu del món hi ha un gran nombre de persones que parlen més d’una llengua. En alguns països, fins i tot, és necessària una segona llengua com a «comú denominador» o ''[[lingua franca]]'' quan la població parla una gran varietat de llengües. Cal tenir en compte que l’[[ensenyament de llengües estrangeres]] requereix de coneixements lingüístics per formular els principis d’aprenentatge i els procediments per a l’ensenyament. La LA, en conseqüència, s’encarrega de proposar possibles solucions a problemes pedagògics amb base a la teoria lingüística.

==Metodologia de recerca==
La LA és una '''mediadora''' entre el camp de l’activitat teòrica i pràctica, és una activitat orientada a la '''resolució de problemes''', és '''científica i educativa''', ja que des del punt de vista del mètode, segons Slama-Cazacu (1981), no hi ha diferències entre una ciència aplicada i una altra de diferent, sinó que les mateixes exigències metodològiques són vàlides en els dos casos.ref{{smallcaps|Marcos Marín}}, Francisco i {{smallcaps|Sánchez Lobato}}, Jesús (1991). ''Lingüística aplicada'', p. 19./ref

Per definir la LA i emmarcar-la d’una manera raonada en un sistema científic, el més útil és prendre com a criteri principal l’'''objectiu''' de les diverses recerques lingüístiques: la LA és el domini caracteritzat per l’estudi de la llengua fet amb un propòsit bàsicament aplicat i serveix ''directament i específicament'' per aconseguir un objectiu pràctic.ref{{smallcaps|Slama-Cazacu}}, Tatiana (1984). ''Linguistique appliquée : une introduction''. Beschia: Editrice La Scuola, p. 19./ref

Retornant a Payrató (2011), la LA és una orientació de la investigació lingüística de les ciències del llenguatge. Amb aquesta orientació, i des d’un marc teòric interdisciplinari, la LA té una finalitat eminentment '''pràctica''' que consisteix a '''resoldre els problemes''' provocats pels processos comunicatius propis de les societats actuals. Com a activitat teòrico-pràctica, les seves bases teòriques s’han de buscar en una doble vessant:ref name=smallcaps{{smallcaps|Payrató}}, Lluís (2011). ''De profesión, lingüista...'', p. 34./ref
* '''Teoria lingüística''': la corrent teòrica central de la teoria del llenguatge. La dimensió aplicada no tindria sentit si es distanciés dels resultats de la investigació teòrica sobre els principis que regulen el llenguatge humà.
* '''Interdisciplinarietat''': la ''teoria lingüística'' s’ha de completar ambla investigació teòrica que es duu a terme en terrenys que tenen el llenguatge com a comú denominador o àmbit de recerca, com és el cas de la psicolingüística.

Les '''dades''' amb què treballa la LA són de tipus lingüístic, però es tracta de dades sobre '''usos lingüístics''' que, a causa dels objectius pràctics de la disciplina, no es poden descontextualitzar per tal de no falsar des d’un bon principi el material d’estudi. No descontextualitzar aquestes dades significa acceptar la seva naturalesa multidisciplinària i el seu caràcter allunyat de les mostra lingüística més tradicional.ref name=smallcaps/

Segons Slama-Cazacu (1984), la LA arriba a una teoria i a uns principis generals a partir de l’abstracció i la comparació de diferents contextos pràctics. En cadascun d’ells, els fets de llengua (FL) es recullen en funció d’uns objectius pràctics específics (OPE) i es formulen en el metallenguatge propi de la disciplina (M).refCitada a {{smallcaps|Payrató}}, Lluís (2011). ''De profesión, lingüista...'', p. 35./ref

Kaplan (1980) atorga a la LA un paper preeminentment com a '''zona de confluència''' entre altres disciplines. La LA és, doncs, un espai de convergència de teories i activitats amb un nivell de complexitat diferent que evoluciona constantment per la pròpia dinàmica de les noves teories relacionades amb el llenguatge humà.refCitat a {{smallcaps|Payrató}}, Lluís (2011). ''De profesión, lingüista...'', p. 36./ref

==Estat actual i futur==
La LA ha seguit durant els darrers trenta anys un procés que l’ha duta a un grau molt important d’'''institucionalització''':
*La creació d’una '''associació internacional''' de gran envergadura: l’[[Associació Internacional de Lingüística Aplicada]] ('''AILA'''), nascuda a [[Nancy]] l’any 1964. A Espanya, destaca la seva filial, l'[[Associació Espanyola de Lingüística Aplicada]] ('''AESLA''').

*La celebració de '''congressos mundials''' cada tres anys que es duen a terme des de 1964. Paral·lelament, a l’Estat espanyol es fa anualment un '''Congreso Nacional de Lingüística Aplicada''', celebrat a diferents universitats estatals ininterrompudament des de l’any 1983.

*L’aparició de nombroses '''revistes''' dedicades totalment o parcial a la seva temàtica: ''Applied Linguistics'' (a partir de 1980), ''International Review of Applied Linguistics in Language Teaching'' (IRAL; a partir de 1963), ''Annual Review of Applied Linguistics'' (a partir de 1980) i ''International Journal of Applied Linguistics'' (InJAL; a partir de 1991). 

:En llengua castellana destaca la ''Revista Española de Lingüística Aplicada'' (a partir de 1985) i les ''[http://www.aesla.uji.es/publicaciones Actas]'' dels ''Congresos Nacionales de Lingüística Aplicada''. En llengua catalana destaquen les publicacions de l’[[Institut Universitari de Lingüística Aplicada]] (IULA), adscrit a la [[Universitat Pompeu Fabra]] (UPF), com ''[http://www.iula.upf.edu/paperca.htm Papers de l'IULA]'' (a partir de 1996) i la resta de publicacions d’''[http://www.iula.upf.edu/edis1ca.htm Edicions de l'IULA]'' (a partir de 1995). En menor grau, també destaca ''[http://dfc.ua.es/va/publicacions/revista-itaca.html ÍTACA. Revista de Filologia]'', de la [[Universitat d’Alacant]] (a partir de 2010).

*La seva '''introducció als estudis universitaris''' en tots els nivells. A la [[Xarxa Vives d'Universitats|Xarxa Vives d’Universitats]] destaquen els '''graus''' següents: [http://www.ub.edu/filologia/queoferim/grau/grau_lin/ Grau en Lingüística] ([[Universitat de Barcelona]]), [http://www.uniss.it/php/proiettoreTesti.php?cat=1141xml=/xml/testi/testi31102.xml Laurea in Mediazione Linguistica e Culturale] ([[Universitat de Sàsser]]), Grau en Traducció i Mediació Interlingüística ([http://www.uv.es/uvweb/universitat/ca/estudis-grau/grau-1285846094474/Titulacio.html?id=1285847388019 anglès], [http://www.uv.es/uvweb/universitat/ca/estudis-grau/grau-1285846094474/Titulacio.html?id=1285847392674 francès] o [http://www.uv.es/uvweb/universitat/ca/estudis-grau/grau-1285846094474/Titulacio.html?id=1285847392696 alemany]) ([[Universitat de València]]), [http://www.upf.edu/estudiants/titulacions/traduccio-ciencies-llenguatge/grau-llen_aplicades/presentacio/index.html Grau en Llengües Aplicades] ([[Universitat Pompeu Fabra]]), [http://www.uvic.es/estudi/llengues-aplicades-i-comunicacio-intercultural Grau en Llengües Aplicades i Comunicació Intercultural] ([[Universitat de Vic]]) i [http://offre-formation.univ-perp.fr/fr/_modules/schoolpath/schoolpath.html?schoolpathid=FR_RNE_0660437S_PR_1325775250276educationid=FR_RNE_0660437S_PR_1324304279947lang=fr Licence en Langues Étrangères Appliquées] ([[Universitat de Perpinyà Via Domícia]]). 

A partir dels anys 90, la LA es mou en les set aplicacions o èmfasis diversos que la caracteritzen actualment:ref{{smallcaps|Grabe}}, William (2002). «Chapter 1. Applied Linguistics...», p. 7./ref
*L’'''aprenentatge i ensenyament de llengües''' (primeres, segones i d’especialitat) i el '''reciclatge de professors'''. En poques paraules, el lingüista aplicat ha de ser un [[mediador]] per al professorat, que també han d’emprendre la seva pròpia recerca científica.
*Els '''estudis crítics del [[discurs]]''', la [[pedagogia]], els drets dels estudiants, les pràctiques crítiques d’avaluació i l’[[ètica]] en l’avaluació i l’ensenyament.
*Els '''usos lingüístics en entorns acadèmics, disciplinaris i professionals'''.
*L’'''anàlisi descriptiva de la llengua en contextos reals''' i l’aplicació de l’'''anàlisi de [[Corpus lingüístic|corpus lingüístics]]''', així com la [[Registre lingüístic|variació de registres]] i de gènere. En llengua anglesa sobresurt el ''Longman Grammar of Spoken and Written English'' (Biber ''et al.'', 1999), que es basa totalment en ocurrències reals i enregistrades de la llengua. 
:En català destaca el ''[http://ctilc.iec.cat/ Corpus Textual Informatitzat de la Llengua Catalana]'' (CTILC), de l’[[Institut d’Estudis Catalans]] (IEC), el ''[http://lexicon.uab.cat/ Corpus Informatitzat del Català Antic]'' (CICA), de la [[Universitat Autònoma de Barcelona]] (UAB), i el ''[http://www.iula.upf.edu/corpus/corpus.htm Corpus textual especialitzat plurilingüe]'', en projecte, de la [[Universitat Pompeu Fabra]] (UPF). De la [[Universitat de Barcelona]] (UB), en destaca el ''[http://www.ub.edu/cccub/ Corpus de Català Contemporani]'' (CCCUB), dins del qual es troben el ''[http://www.ub.edu/cccub/corpusoraldialectal-cod.html Corpus Oral Dialectal]'' (COD), el ''[http://www.ub.edu/cccub/corpusdevarietatssocials-cos.html Corpus de Varietats Socials]'' (COS) i el ''[http://www.ub.edu/cccub/corpusoralderegistres-cor.html Corpus Oral de Registres]'' (COR). 
*La '''gestió del [[multilingüisme]]''' i les interaccions bilingües a l’escola, la comunitat i els entorns professionals, i la [[política lingüística]] a nivell estatal o regional. La majoria de la població mundial és bilingüe i el [[bilingüisme]] s’associa a la necessitat de negociar situacions amb altres [[Ètnia|grups culturals]] i [[Comunitat lingüística|lingüístics]], de manera que la necessitat de [[comunicació]] és bàsica de la LA. La gestió del multilingüisme abracen l’educació bilingüe, les llengües dels [[Immigració|migrants]], la igualtat de drets de comunicació i de llengua a nivell social i les polítiques lingüístiques relacionades amb l’ús multilingüe.
*L’'''avaluació de llengües''' i la teorització del concepte de la validesa. Així mateix, destaca les aplicacions de la '''[[lingüística computacional]]''', l’ètica i la crítica en l’avaluació i la innovació en la metodologia d’anàlisi i recerca de dades.
*La LA com a una '''disciplina mediadora entre la teoria i la praxi''' en la societat i els lingüistes aplicats com a mediadors. En definitiva, el paper de la LA com a pont entre la recerca i la pràctica.

Segons Grabe (2002), les principals línies de recerca que es postulen per a les pròximes dècades tenen a veure amb la lingüística de corpus, les aplicacions informàtiques per a objectius de recerca i noves formes de revisió i avaluació de dades lingüístiques. L’avaluació de l’aprenentatge de llengües es veurà relacionat amb la validesa, la seva equitat i l’ètica a l’hora d’avaluar. La LA prestarà més atenció a la recerca sobre motivació, actituds i afecte a l’aula, de la mateixa manera que les teories d’aprenentatge prendran un pes superior en l’àmbit de l’ensenyament de segones llengües.ref name=smallcaps01{{smallcaps|Grabe}}, William (2002). «Chapter 1. Applied Linguistics...», p. 12./ref

D’altra banda, totes aquestes vies de recerca asseguren que la LA seguirà sent en el futur una orientació lingüística basada en la '''[[interdisciplinarietat]]'''. Tenint en compte que la resolució de problemes socials de comunicació basats en el llenguatge són un àmbit molt ampli per la diversitat de disciplines que hi interfereixen, la col·laboració entre la lingüística aplicada i la resta de disciplines que tinguin el llenguatge com a àmbit d’investigació haurà de ser molt íntima per tal de donar solucions efectives.ref name=smallcaps01/

===Associacions internacionals===

====Àfrica====
* Southern African Applied Linguistics Association (http://www.saala.org.za/)

====Amèrica====
* American Association for Applied Linguistics (http://www.aaal.org/)
* Center for Applied Linguistics (http://www.cal.org/)
* Canadian Association of Applied Linguistics (http://www.aclacaal.org/)
* Asociación Mexicana de Lingüística Aplicada (http://www.cele.unam.mx/amla/)
* Asociación de Lingüística y Filología de América Latina/Associação de Lingüística e Filologia da América Latina (http://www.mundoalfal.org/)

====Àsia====
* Asian Association of TEFL (Asia TEFL) (http://www.asiatefl.org/)
* Applied Linguistics Association of Korea (http://www.alak.or.kr/index.asp) 
* China English Language Education Association (http://www.celea.org.cn/)
* Hong Kong Association for Applied Linguistics (http://www.haal.hk/)
* Japan Association of College English Teachers (http://www.jacet.org/index.html)
* Linguistic Society of the Philippines (http://www.dlsu.edu.ph/inside/organizations/lsp/default.asp)
* Singapore Association for Applied Linguistics (http://www.saal.org.sg/)
* Israel Association of Applied Linguistics (http://www.tau.ac.il/~ilash/)

====Europa====
* Association Belge de Linguistique Appliquée (http://www.abla.be/)
* Asociación Española de Lingüística Aplicada (http://www.aesla.uji.es/)
* Association Finlandaise de Linguistique Appliquée (http://www.cc.jyu.fi/~kmantyla/afinla/!index.html)
* Association Française de Linguistique Appliquée (http://www.afla-asso.org/)
* Associazione Italiana di Lingüística Applicata (http://www.aitla.unimo.it/)
* Association Néerlandaise de Linguistique Appliquée (http://www.aila.info/about/org/ic.htm#SG)
* Association Norvegienne de Linguistique Appliquée (http://www.hf.ntnu.no/anla/)
* Association Suédoise de Linguistique Appliquée (http://www.nordiska.su.se/asla/)
* Association Suisse de Linguistique Appliquée (http://www.vals-asla.ch/cms/)
* British Association for Applied Linguistics (http://www.baal.org.uk/)
* Estonian Association of Applied Linguistics (http://www.eki.ee/rakenduslingvistika/index_eng.php)
* Gesellschaft für Angewandte Linguistik (http://www.gal-ev.de/)
* Greek Applied Linguistics Association (http://www.enl.auth.gr/gala/)
* Irish Association for Applied Linguistics (http://www.iraal.ie/)
* Polish Association of Applied Linguistics (http://www.ocot.pl/st_ptls.php?id=8)

====Oceania====
* Applied Linguistics Association of New Zealand (http://www.victoria.ac.nz/lals/about/alanz/alanz.html)
* Applied Linguistics of Association of Australia (http://www.latrobe.edu.au/alaa/)

==Referències==
{{referències}}

==Bibliografia==
{{smallcaps|Payrató}}, Lluís (2011). ''De profesión, lingüista. Panorama de la lingüística aplicada''. Barcelona: Editorial Ariel.br /
br /{{smallcaps|Corder}}, Stephen (1992). ''Introducción a la lingüística aplicada''. México D.F.: Editorial Limusa.br /
br /{{smallcaps|Marcos}}, Francisco i {{smallcaps|Sánchez}}, Jesús (1991). ''Lingüística aplicada''. Madrid: Editorial Síntesis.br /
br /{{smallcaps|Cook}}, Guy (2003). ''Applied Linguistics''. Oxford: Oxford University Press.br /
br /{{smallcaps|Slama-Cazacu}}, Tatiana (1984). ''Linguistique appliquée : une introduction''. Beschia: Editrice La Scuola.br /
br /{{smallcaps|Schmitt}}, Norbert i {{smallcaps|Celce-Murcia}}, Marianne (2001). «An Overview of Applied Linguistics». Dins {{smallcaps|Schmitt}}, Norbert [ed.] (2001). ''An Introduction to Applied Linguistics''. Nova York: Oxford University Press.br /
br /{{smallcaps|Davies}}, Alan i {{smallcaps|Elder}}, Catherine (2004). «General Introduction. Applied Linguistics: Subject to Discipline?». Dins {{smallcaps|Davies}}, Alan i {{smallcaps|Elder}}, Catherine (2004). ''The Handbook of Applied Linguistics''. Oxford: Blackwell Publishing.

==Vegeu també==
*[[Lingüística]]
*[[Interdisciplinarietat]]
*[[Didàctica de la llengua]]
{{Autoritat}}

{{ORDENA:Linguistica Aplicada}}	!--ORDENA generat per bot--
[[Categoria:Disciplines de la lingüística]]</text>
      <sha1>k4l7yu2hg9flrvfethuacp429hbs84e</sha1>
      <model>wikitext</model>
      <format>text/x-wiki</format>
    </revision>
  </page>