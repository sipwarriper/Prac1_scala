<page>
    <title>Gustau V de Suècia</title>
    <ns>0</ns>
    <id>77758</id>
    <revision>
      <id>13768438</id>
      <parentid>13695992</parentid>
      <timestamp>2014-07-09T04:16:32Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Gustav V of Sweden]]</comment>
      <text>{{Monarca
|nom= Gustau V de Suècia
|nationality= 
|image= Gustaf V av Sverige.jpg
|order= [[Rei de Suècia]]
|term_start= [[8 de desembre]] de [[1907]]
|term_end= [[29 d'octubre]] de [[1950]]
|predecessor= [[Òscar II de Suècia|Òscar II]]
|successor= [[Gustau VI Adolf de Suècia|Gustau VI Adolf]]
|order2= 
|term_start2= 
|term_end2= 
|predecessor2= 
|successor2= 
|order3= 
|term_start3= 
|term_end3= 
|predecessor3= 
|successor3=
|birth_date= [[16 de juny]] de [[1858]]
|birth_place= [[Drottningholm]], [[Suècia]]
|dead=
|death_date= [[29 d'octubre]] de [[1950]]
|death_place= [[Drottningholm]], [[Suècia]]
|spouse= [[Victòria de Baden]]
|party= 
|vicepresident= 
|profession= 
|religion=
|signature= 
|escut=Greater coat of arms of Sweden.svg
}}
'''Gustau V de Suècia''' ([[Drottningholm]], 16 de juny de [[1858]] - 29 d'octubre de [[1950]]), de la dinastia [[Bernadotte]], fou rei de [[Suècia]] des del [[1907]] fins a la seva mort l'any [[1950]]. Les polèmiques foren presents al llarg del seu regnat, sobretot centrades en la seva presumpta homosexualitat i en l'especial relació que tingué amb els nacionalsocialistes. 

==Biografia==
Nasqué al Palau Reial de Drottningholm, prop d'[[Estocolm]], el dia 16 de juny de l'any [[1858]], fill del futur rei [[Òscar II de Suècia]] i de la princesa [[Sofia de Nassau]]. Al néixer li fou atorgat el títol de duc de Värland. Gustau era nét per part de pare del rei [[Òscar I de Suècia]] i de la princesa [[Josefina de Leuchtenberg]], i per línia materna del gran duc [[Guillem I de Nassau]] i de la princesa [[Paulina de Württemberg (duquessa de Nassau)|Paulina de Württemberg]].

El 20 de setembre de l'any [[1881]] es casà a [[Estocolm]] amb la princesa [[Victòria de Baden]]. La princesa Victòria era filla del gran duc [[Frederic I de Baden]] i de la princesa [[Lluïsa de Prússia (gran duquessa de Baden)|Lluïsa de Prússia]] i per tant era néta del [[kàiser]] de la unificació [[alemanya]] [[Guillem I de Prússia|Guillem I]]. La parella tingué tres fills:

* SAR el rei [[Gustau VI Adolf de Suècia]], nascut a [[Estocolm]] el [[1883]] i mort el [[1973]]. Es casà en primeres núpcies amb la princesa [[Margarida del Regne Unit (princesa hereva de Suècia)|Margarida del Regne Unit]] de la qual quedà vidu l'any [[1920]]. Tres anys després es casà amb lady [[Lluïsa Mountbatten]].

* SAR el príncep [[Guillem de Suècia]], nascut a [[Estocolm]] el [[1884]] i mort a la capital escandinava el [[1965]]. Es casà l'any [[1914]] amb la gran duquessa [[Maria de Rússia (princesa de Suècia)|Maria de Suècia]], de la qual es divorcià quatre anys després.
 
* SAR el príncep [[Eric de Suècia]], nascut el [[1889]] a [[Estocolm]] i mort solter el [[1918]].

[[Fitxer:Gustav5.jpg|thumb|left|'''Gustau V de Suècia''']]

Victòria aportà a la família Bernadotte la legitimitat històrica que els mancava, ja que aquesta princesa de Baden era descendent i hereva legítima dels drets dels antics reis suecs de la dinastia Vasa. 

==Política==
El rei Gustau V fou l'últim sobirà suec que intervingué formalment en política. El seu ascens al tron tingué lloc l'any [[1907]], dos anys escassos després que [[Noruega]] s'independitzés de [[Suècia]]. Gustau era un monarca autoritari que desaprovava tant els moviments civils pels drets democràtics com la lluita en favor dels drets dels treballadors. Les seves topades amb el parlament foren constants. El 1914, en l'anomenat Discurs del Pati al Palau Reial d'Estocolm, exhortà les forces militars al rearmament, cosa que provocà la dimissió en bloc del govern liberal i una greu crisi constitucional. 

Tanmateix, al llarg de la [[Primera Guerra Mundial]] [[Suècia]] romangué dins la neutralitat i no donà cap mena de suport ni al bàndol central ni a l'Entesa. Durant el conflicte hi hagué diverses situacions de crisi, com ara una forta depressió econòmica i una gravíssima epidèmia de grip. Els aldarulls al carrer eren continus, esperonats pels esdeveniments que hi havia a [[Rússia]]. Després de les eleccions de [[1917]], Gustau V es veié obligat a acceptar un govern de coalició de social-demòcrates i republicans, que l'amenaçà amb una reforma de la constitució per a destituir-lo. Des d'aleshores el rei moderà les seves posicions autoritàries, especialment d'ençà que el primer ministre social-demòcrata [[Hjalmar Branting]] aconseguís que el Parlament fos elegit per sufragi universal d'ambdós sexes ([[1921]]).

L'any 1936 Gustau V nomenà un altre govern de coalició format per social-demòcrates i el Partit dels Pagesos, que en pocs anys convertí Suècia en el primer país europeu dotat de l'anomenat estat del benestar: subsidi d'atur, sanitat pública universal i ensenyament gratuït fins a qualsevol nivell, només en funció de la vàlua de cadascú. Hom pot afirmar que quan esclatà la [[Segona Guerra Mundial|II Guerra Mundial]], la probresa havia estat erradicada del país. 

Al [[Segona Guerra Mundial|segon conflicte mundial]] [[Suècia]] es tornà a declarar neutral, per bé que la col·laboració que el govern i la monarquia mantingueren amb el nacionalsocialisme alemany és més que provada. Al llarg de la Guerra es mantingueren inalterades les exportacions sueques de ferro a [[Alemanya]], cosa que contribuí fortament a la puixança econòmica de Suècia. El monarca sempre es mostrà més partidari dels règims feixistes que no pas dels Aliats. Fins i tot, el primer ministre reconegué que havia rebut pressions del monarca amb l'objectiu d'afavorir els interessos alemanys durant la invasió de [[Noruega]]. 

El rei fou un gran aficionat al tennis, on era conegut pel pseudònim Mr. G. Aquest esport, fins aleshores poc o gens popular a Suècia, aconseguí i manté tothora un gran nombre de practicants i campions.

Els darrers anys de la seva vida Gustau V ja no es molestà en ocultar més la seva condició d'homosexual, especialment quan esclatà l'anomenat cas Haijby, nom d'un amant seu, el qual, sense que rei ho sabés, diversos governs havien intentat foragitar de Suècia mitjançant pressions i suborns i que al final reclogueren en un centre psiquiàtric.

A causa de la seva salut ja precària, Gustau V cercà el clima més benigne de [[Niça]] ([[França]]), on passà llargues temporades, fins al punt que es feia notar la seva absència en cerimònies oficials a Suècia. A causa d'una broncopneumònia, morí als 90 anys en el palau on havia nascut. Fou sebollit al panteó reial de la basílica de Riddarholmen, a Estocolm.



{{Inicia taula}}
{{Filera de successions|títol=[[Rei de Suècia]]br /[[Fitxer:Coat_of_Arms_of_Sweden.svg|40px|Escut de Suècia]]|abans=[[Òscar II de Suècia|Òscar II]]|després=[[Gustau VI Adolf de Suècia|Gustau VI Adolf]]|anys=Desembre [[1907]] –Octubre [[1950]]}}
{{Finalitza taula}}

{{Projectes germans|commons=Gustav V of Sweden|Gustau V de Suècia}}



{{ORDENA:Gustau V De Suecia}}	!--ORDENA generat per bot--
{{Enllaç AB|no}}
{{Autoritat}}
{{Enllaç AD|sv}}

[[Categoria:Reis de Suècia]]
[[Categoria:Cavallers Extraordinaris de la Lligacama]]</text>
      <sha1>es641ro88qw2tygei012d35ixapmj3g</sha1>
      <model>wikitext</model>
      <format>text/x-wiki</format>
    </revision>
  </page>