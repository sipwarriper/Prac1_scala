<page>
    <title>Declaració Universal dels Drets Humans</title>
    <ns>0</ns>
    <id>25128</id>
    <revision>
      <id>13963692</id>
      <parentid>13805833</parentid>
      <timestamp>2014-08-22T19:30:34Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (-’ +')</comment>
      <text>[[Fitxer:EleanorRooseveltHumanRights.png|thumb|[[Eleanor Roosevelt]] llegint la Declaració Universal dels Drets Humans en castellà.]]

El [[10 de desembre]] de [[1948]], l'[[Assemblea General de les Nacions Unides|Assemblea General]] de les [[Nacions Unides]], reunida al [[Palau de Chaillot]] de [[París]], aprovà i proclamà la '''Declaració Universal dels Drets Humans'''ref name=DUDHcat[http://www.ohchr.org/EN/UDHR/Pages/Language.aspx?LangID=cln Declaració Universal dels Drets Humans], Nacions Unides, versió en català, 1998./refref[http://www.un.org/en/documents/udhr/ The Universal Declaration of Human Rights], lloc web de les Nacions Unides. Versió oficial en anglès./ref (Resolució 217 (III) A).ref[http://daccess-ods.un.org/TMP/7799536.html Resolució 217 (III) A] de l'Assemblea General de les Nacions Unides del 10 de gener del 1948 a [[París]]./ref Es tracta d'un document de trenta articles en què se subratllen els [[drets humans]] considerats bàsics i que s'apliquen, sense excepció, a tots els éssers humans.ref name=DUDHcat / Es tracta del més bàsic d'una sèrie de tractats que es van redactar l'any [[1966]] i que completen la Carta Internacional de [[Drets Humans]], que després de ser sotmesa a votació el [[1976]] es convertí en llei internacional.refPaul Williams, Ed., The International Bill of Human Rights, Entwhistle, 1981. Aquesta és la primera edició en llibres (ISBN 0-934558-07-8) de la Declaració Universal dels Drets Humans, amb pròleg de [[Jimmy Carter]]./ref

El document es va crear com un seguit d'objectius que els governants mundials havien de seguir. Com a llei internacional, és una arma utilitzada sovint per pressionar els governs dels [[països]] que no compleixen algun dels seus articles, ja que es tracta d'un document d'obligat compliment per a tots els [[estat]]s membres de la comunitat internacional.ref{{Ref-llibre |cognom=Van der Vyver |nom=Johan David |títol=Implementation of International Law in the United States |url=http://books.google.cat/books?id=WL_ECL6ORU8Cpg=PA104dq=1968+United+Nations+International+Conference+on+Human+Rights+constitutes+an+obligation+for+the+members+of+the+international+communityhl=caei=PIYFTv3RM8qt8gPGh6TmDQsa=Xoi=book_resultct=resultresnum=2ved=0CC8Q6AEwAQ#v=onepageq=1968%20United%20Nations%20International%20Conference%20on%20Human%20Rights%20constitutes%20an%20obligation%20for%20the%20members%20of%20the%20international%20communityf=false |llengua=anglès |editorial=Peter Lang |data=2010 |pàgines=p.104 |isbn=3631598807 }}/ref Per tal de vigilar-ne el compliment l'any [[2006]] es va crear en el si de les [[Nacions Unides]] un organisme especial anomenat [[Consell de Drets Humans de les Nacions Unides]].

El text de la declaració va ser traduït a multitud d'idiomes, i l'Assemblea va demanar a tots els països membres que publiquessin el text de la Declaració i disposessin que fos distribuït, exposat, llegit i comentat a les escoles i altres establiments d'ensenyament, sense distinció fundada en la condició política dels països o dels territoris.ref{{Ref-llibre |cognom=Alfredsson |nom=Gudmundur |cognom2=Eide |nom2=Asbjørn |títol=The Universal Declaration of Human Rights: a common standard of achievement |url=http://books.google.cat/books?id=FmuoB-BlMvECdq=distributed,+displayed,+read+and+discussed+in+schools+and+other+educational+institutions,+without+distinction+based+on+the+political+status+of+countries+or+territoriessource=gbs_navlinks_s |llengua=anglès |editorial=Martinus Nijhoff Publishers |data=1999 |pàgines=p.727 |isbn=9041111689 }}/ref En conseqüència, la declaració ha esdevingut, segons descriu el ''[[Llibre Guinness de Rècords]]'', el Document més traduït del món.ref name=LGinnessR[http://www.ohchr.org/EN/NewsEvents/Pages/UDHRin370languages.aspx The Universal Declaration of Human Rights in 370 languages]/ref

== Història ==

=== Precursors ===
La moral i els valors del [[drets humans]] es pot traçar a través de la història de les creences religioses i les cultures arreu del món. El filòsofs europeus de la [[il·lustració]] van desenvolupar teories sobre el [[dret natural]] que van influenciar l'adopció de documents com la [[Bill of Rights]] o ''carta de drets'' que va adoptar el Parlament d'Anglaterra el [[1689]], la [[Declaració de Drets de la constitució dels Estats Units|declaració de drets]] (''Bill of Rights'' del [[1787]]) de la [[constitució dels Estats Units]] i la [[Declaració dels Drets de l'Home i del Ciutadà]] que va adoptar el [[1789]] l'Assemblea Nacional Constituent [[França|francesa]].

Durant la [[Segona Guerra Mundial]], el president [[Franklin Delano Roosevelt]] durant el discurs sobre l'estat de la Unió del [[6 de gener]] del [[1941]] va esmentar les ''quatre llibertats'': [[llibertat d'expressió]], [[llibertat de culte]], llibertat de viure sense necessitats i llibertat de viure sense [[por]]. Aquests principis tindrien un gran influència en la redacció de la [[Carta de les Nacions Unides]] on serien recollits al seu preàmbul, on crida a reafirmar la fe en els drets fonamentals de l'home, en la dignitat i el valor de la persona humana,ref[http://www.un.org/en/documents/charter/preamble.shtml Carta de les Nacions Unides], Preàmbul/ref i a l'article 55 on 
demana als estats membres el seu compromís i la promoció del respecte universal als drets humans i a les llibertats fonamentals de tots, sense fer distincions per raó de raça, sexe, idioma o religió, i l'efectivitat d'aquests drets i llibertats.ref[http://www.un.org/en/documents/charter/chapter9.shtml Carta de les Nacions Unides] Capítol 9, article 55, apartat c./ref

Quan les atrocitats comeses pels [[Partit Nacional Socialista dels Treballadors Alemanys|nazis]] durant el [[Tercer Reich]] van ser conegudes arreu del món després de la fi de la Segona Guerra Mundial, va haver-hi un consens entre la comunitat mundial sobre el fet que la Carta de les Nacions Unides no definia prou clarament els drets a què feia referència.ref[http://www.udhr.org/history/overview.htm#Cataclysm%20and%20World%20Response Cataclysm and World Response]/refref[http://www.udhr.org/Introduction/question4.htm Didn't Nazi tyranny end all hope for protecting human rights in the modern world?]/ref Es va considerar que era necessària una declaració que especifiqués els drets dels individus per tal de donar efectivitat a les disposicions de la Carta sobre els drets humans.ref[http://www.universalrights.net/main/creation.htm THE CREATION OF THE UNIVERSAL DECLARATION OF HUMAN RIGHTS]/ref

=== Esborrany ===
El [[1947]] el [[Dret|jurista]] [[Canadà|canadenc]] [[John Peters Humphrey]] va ser cridat pel [[Secretaria General de les Nacions Unides|Secretari General de les Nacions Unides]] per treballar en el projecte que esdevindria el principal esborrany de la Declaració. Humphrey va ser nomenat director de la Divisió de Drets Humans del [[Secretariat de l'ONU]].refJohannes Morsink, The Universal Declaration of Human Rights, University of Pennsylvania Press, pàg. 5/ref La Comissió de Drets Humans, un òrgan permanent, va ser constituïda per dur a terme la tasca de preparació del que es va concebre inicialment com una Carta Internacional de Drets. La composició de la Comissió va ser dissenyada per a ser àmpliament representativa de la comunitat mundial amb els representants dels següents països: [[Austràlia]], [[Bèlgica]], [[República Socialista Soviètica de Bielorússia]], [[Cuba]], [[Egipte]], [[Estats Units]], [[Filipines]], [[França]], [[República Federal Socialista de Iugoslàvia|Iugoslàvia]], [[Índia]], [[Iran]], [[Líban]], [[Panamà]], [[Regne Unit]], [[Unió Soviètica]], [[Uruguai]], [[Xile]] i [[Xina]].

A la redacció van participar com a principals autors: el director de la Divisió dels Drets Humans, John Peters Humphrey, la presidenta de la comissió de redacció de la Declaració, [[Eleanor Roosevelt]], el ponent de la Comissió de Drets Humans [[Charles Malik]], el secretari general adjunt de l'ONU [[Henri Laugier]], el secretari de la Comissió dels Drets Humans [[Stéphane Hessel]]ref [http://www.diplomatie.gouv.fr/fr/actions-france_830/droits-homme_1048/60eme-anniversaire-declaration-universelle-droits-homme_18925/colonne-droite_18938/les-createurs-declaration-universelle-droits-homme_18940/stephane-hessel-portrait-un-homme-engage_63111.html Les créateurs de la Déclaration universelle des droits de l'Homme], ''Diplomatie.gouv'', lloc web del govern francès./ref i el membre de la Comissió [[René Cassin]].ref name=cassin{{ref-web|url=http://www.nobelprize.org/nobel_prizes/peace/laureates/1968/cassin-bio.html |títol=René Cassin - Biography |consulta=15 febrer 2012 |obra= |editor=The Nobel Foundation |data= |llengua=anglès }}/ref

=== Adopció ===
La Declaració Universal dels Drets Humans va ser adoptada per l'Assemblea General el [[10 de desembre]] del [[1948]] a una votació que va registrar 48 vots a favor, cap en contra i 8 abstencions (els de la Unió Soviètica i els seus aliats Bielorússia, Iugoslàvia, [[Polònia]], [[Txecoslovàquia]] i [[Ucraïna]] a més de [[Sud-àfrica]] i l'[[Aràbia Saudita]]).

Els estats que van votar a favor van ser: [[Afganistan]], [[Argentina]], Austràlia, Bèlgica, [[Birmània]], [[Bolívia]], el [[Brasil]], [[Canadà]], [[Colòmbia]], [[Costa Rica]], Cuba, [[Dinamarca]], [[República Dominicana]], Egipte, [[El Salvador]], [[Equador]], Estats Units, [[Etiòpia]], Filipines, França, [[Grècia]], [[Guatemala]], [[Haití]], [[Països Baixos]], [[Islàndia]], Índia, Iran, [[Iraq]], Líban, [[Libèria]], [[Luxemburg]], [[Mèxic]], [[Nicaragua]], [[Nova Zelanda]], [[Noruega]], [[Pakistan]], Panamà, [[Paraguai]], [[Perú]], Regne Unit, [[Síria]], [[Suècia]], [[Tailàndia]], [[Turquia]], Uruguai, [[Veneçuela]], Xile i Xina.ref[http://www2.ohchr.org/english/issues/education/training/docs/UNYearbook.pdf Yearbook of the United Nations 1948-1949] pàg. 535/ref Malgrat l'important paper jugat pel canadenc John Humphrey, el govern del Canadà es va abstenir a la votació de l'esborrany a la Comissió, tanmateix a l'Assemblea General votaria a favor.ref{{ref-publicació|article=Canada and the Adoption of Universal Declaration of Human Rights|cognom=Schabas|nom=William|publicació=McGill Law Journal|pàgina=403|volum=43|any=1998|url=http://scholar.google.com/scholar?hl=enlr=q=info:bhD3YIk9aKUJ:scholar.google.com/output=viewport|format=fee required|consulta=2009-07-29}}/ref

== Estructura i contingut ==
La DUDH (Declaració Universal dels Drets Humans) està composta d'un preàmbul i 30 articles, que recullen drets de caràcter civil, polític, social, econòmic i cultural. L'estructura de la Declaració va ser introduïda al segon esborrany, preparat per René Cassin a partir del primer esborrany de John Peters Humphrey. L'estructura final va ser influenciada pel [[Codi Civil Francès|codi Napoleònic]], inclòs el preàmbul i els principis generals introductoris.refMary Ann Glendon, A World Made New: Eleanor Roosevelt and the Universal Declaration of Human Rights], pàg 62-64/ref Cassin va comparar la Declaració amb el [[pòrtic]] d'un [[temple grec]], amb fonaments, escales, quatre columnes i un [[Frontó (arquitectura)|frontó]].

* Els articles 1 i 2 serien els fonaments, recullen principis bàsics sobre els que es basen els drets: la dignitat, la [[llibertat]], la [[Igualtat social|igualtat]], la fraternitat i la no discriminació.
* Els set paràgrafs del preàmbul, explicant les raons per a fer la Declaració, representarien les escales. 
* El cos principal estaria format per quatre columnes:
** La primera columna (articles 3 a 11) recull els drets individuals, com el dret a la [[vida]] o la prohibició de l'[[esclavitud]].
** La segona columna (articles 12 a 17) recull els drets de l'individu en relació amb la [[societat]] civil i política.
** La tercera columna (articles 18 a 21) recull els drets de pensament, de consciència, de religió i llibertats polítiques com el dret d'associació.
** La quarta columna (articles 22 a 27) recull els drets econòmics, socials i [[cultura]]ls.
* En el model de Cassin, els tres darrers articles de la Declaració (28, 29 i 30) seria el frontó que lligaria tota l'estructura. Aquests articles recullen les condicions i límits amb què aquests drets han d'exercir-se i la prohibició d'utilitzar els drets en oposició als objectius de les Nacions Unides.refMary Ann Glendon, ''A World Made New: Eleanor Roosevelt and the Universal Declaration of Human Rights'', Capítol 10/ref

=== Preàmbul ===
La Declaració Universal comença amb un preàmbul, format per set paràgrafs,ref name=DUDHcat / als que segueixen els articles de la Declaració.

Cadascun dels paràgrafs del preàmbul esmenta una raó per a l'adopció de la Declaració.
* El primer paràgraf afirma que el reconeixement de la dignitat humana de totes les persones és el fonament de la [[justícia]] i la [[pau]] al món.
* El segon paràgraf assenyala que el desconeixement i el menyspreu dels drets humans han originat actes de barbàrie que han ultratjat la consciència de la humanitat i que les ''quatre llibertats'' (la llibertat d'expressió, la llibertat de creences i de culte, la llibertat de viure sense misèria i la llibertat de viure sense por), són proclamades com l'aspiració màxima de les persones.
* El tercer paràgraf estableix que perquè les persones no es vegin obligades a la rebel·lió contra la tirania, els drets humans han de ser protegits per l'Estat de Dret.
* El quart paràgraf relaciona els drets humans amb el desenvolupament de relacions amistoses entre les nacions.
* El cinquè paràgraf relaciona la Declaració amb la Carta de les Nacions Unides que reafirma la fe en els drets humans fonamentals i la dignitat i el valor de la persona humana.
* El sisè paràgraf assenyala que tots els membres de les Nacions Unides s'han compromès a assegurar, en cooperació amb les Nacions Unides, la promoció del respecte universal i l'observança dels drets humans i les llibertats fonamentals.
* El setè paràgraf assenyala que una concepció comuna dels drets i llibertats és de molt important per a la plena realització d'aquest compromís.

{|class=collapsible collapsed width=100% border=1
!style=background:#FDD5B1|Preàmbul de la Declaració Universal dels Drets Humansref name=DUDHcat /ref name=STAI189Add2[http://en.wikisource.org/wiki/Administrative_Instruction_ST/AI/189/Add.9/Rev.2/Add.2 Administrative Instruction ST/AI/189/Add.9/Rev.2/Add.2], 
Copyright in United Nations publications: General principles, practice and procedure./refref name=STAI189A2orig[http://daccess-ods.un.org/TMP/3918031.html ST/AI/189/Add.9/rev.2], Regulations for the control and limitation of documentation. Addendum. Copyright in United Nations publications: General principles, practice and procedure. 17 de setembre del 1987. Document original./ref
|-span style=font-size:80% 
|
{|
|
:Considerant que el reconeixement de la dignitat inherent i dels drets iguals i inalienables de tots els membres de la família humana és el fonament de la llibertat, la justícia i la pau en el món, 

:Considerant que el desconeixement i el menyspreu dels drets humans han originat actes de barbàrie que han ultratjat la consciència de la humanitat; i que s'ha proclamat com l'aspiració més elevada de tothom l'adveniment d'un món on els éssers humans, deslliurats del temor i la misèria, puguin gaudir de llibertat d'expressió i de creença, 

:Considerant que és essencial que els drets humans siguin protegits per un règim de dret per tal que les persones no es vegin forçades, com a últim recurs, a la rebel·lió contra la tirania i l'opressió, 

:Considerant també que és essencial de promoure el desenvolupament de relacions amistoses entre les nacions, 
:Considerant que els pobles de les Nacions Unides han ratificat en la [[Carta de les Nacions Unides|Carta]] llur fe en els drets humans fonamentals, en la dignitat i el valor de la persona humana i en la igualtat de dret d'homes i dones; i que han decidit de promoure el progrés social i millorar el nivell de vida dins d'una llibertat més àmplia, 

:Considerant que els Estats membres s'han compromès a assegurar, en cooperació amb l'Organització de les Nacions Unides, el respecte universal i efectiu dels drets humans i les llibertats fonamentals, 

:Considerant que una concepció comuna d'aquests drets i llibertats és de la més gran importància per al ple compliment d'aquest compromís, 
|}
|}

=== Articles ===
Els set paràgrafs del preàmbul són seguits per la proclamació de la Declaració i els 30 articles que la formen.

{|class=collapsible collapsed width=100% border=1
!style=background:#FDD5B1|Articles de la Declaració Universal dels Drets Humansref name=DUDHcat /ref name=STAI189Add2 /ref name=STAI189A2orig /
|-span style=font-size:80% 
|
{|
|
:L'Assemblea General

:Proclama aquesta Declaració Universal de Drets Humans com l'ideal comú a assolir per a tots els pobles i nacions amb el fi que cada persona i cada institució, inspirant-se constantment en aquesta Declaració, promoguin, mitjançant l'ensenyament i l'educació, el respecte a aquests drets i llibertats i assegurin, amb mesures progressives nacionals i internacionals, el seu reconeixement i aplicació universals i efectius, tant entre els pobles dels Estats membres com entre els dels territoris sota llur jurisdicció. 

;Article 1
:Tots els éssers humans neixen lliures i iguals en dignitat i en drets. Són dotats de raó i de consciència, i han de comportar-se fraternalment els uns amb els altres. 
;Article 2
:Tothom té tots els drets i llibertats proclamats en aquesta Declaració, sense cap distinció de raça, color, sexe, llengua, religió, opinió política o de qualsevol altra mena, origen nacional o social, fortuna, naixement o altra condició. 
:A més, no es farà cap distinció basada en l'estatut polític, jurídic o internacional del país o del territori al qual pertanyi una persona, tant si és independent com si està sota administració fiduciària, si no és autònom, o està sota qualsevol altra limitació de sobirania. 
;Article 3
:Tota persona té dret a la vida, a la llibertat i a la seva seguretat. 
;Article 4
:Ningú no serà sotmès a esclavitud o servitud: l'esclavitud i el tràfic d'esclaus són prohibits en totes llurs formes. 
;Article 5
:Ningú no serà sotmès a tortures ni a penes o tractes cruels, inhumans o degradants. 
;Article 6
:Tota persona té el dret arreu al reconeixement de la seva personalitat jurídica. 
;Article 7
:Tots són iguals davant la llei i tenen dret, sense cap distinció, a igual protecció per la llei. Tots tenen dret a igual protecció contra qualsevol discriminació que violi aquesta Declaració i contra qualsevol incitació a una tal discriminació. 
;Article 8
:Tota persona té dret a un recurs efectiu prop dels tribunals nacionals competents que l'empari contra actes que violin els seus drets fonamentals reconeguts per la constitució o per la llei. 
;Article 9
:Ningú no serà detingut, pres o desterrat arbitràriament. 
;Article 10
:Tota persona té dret, en condicions de plena igualtat, a ser escoltada públicament i amb justícia per un tribunal independent i imparcial, per a la determinació dels seus drets i obligacions o per a l'examen de qualsevol acusació contra ella en matèria penal. 
;Article 11
# Tots els acusats d'un delicte tenen el dret que hom presumeixi la seva innocència fins que no es provi la seva culpabilitat segons la llei en un judici públic, en què hom li hagi assegurat totes les garanties necessàries per a la seva defensa. 
# Ningú no serà condemnat per actes o omissions que en el moment que varen ésser comesos no eren delictius segons el dret nacional o internacional. Tampoc no s'imposarà cap pena superior a l'aplicable en el moment de cometre el delicte. 
;Article 12
:Ningú no serà objecte d'intromissions arbitràries en la seva vida privada, la seva família, el seu domicili o la seva correspondència, ni d'atacs al seu honor i reputació. Tothom té dret a la protecció de la llei contra tals intromissions o atacs. 
;Article 13
# Tota persona té dret a circular lliurement i a triar la seva residència dins les fronteres de cada Estat. 
# Tota persona té dret a sortir de qualsevol país, àdhuc el propi, i a retornar-hi. 
;Article 14
# En cas de persecució, tota persona té dret a cercar asil en altres països i a beneficiar-se'n. 
# Aquest dret no podrà ser invocat contra una persecució veritablement originada per delictes comuns o per actes oposats als objectius i principis de les Nacions Unides. 
;Article 15
# Tota persona té dret a una nacionalitat. 
# Ningú no serà privat arbitràriament de la seva nacionalitat, ni del dret de canviar de nacionalitat. 
;Article 16
# Els homes i les dones, a partir de l'edat núbil, tenen dret, sense cap restricció per motius de raça, nacionalitat o religió, a casar-se i a fundar una família. Gaudiran de drets iguals pel que fa al casament, durant el matrimoni i en la seva dissolució. 
# Nomes es realitzarà el casament amb el lliure i ple consentiment dels futurs esposos. 
# La família és l'element natural i fonamental de la societat i té dret a la protecció de la societat i de l'Estat. 
;Article 17
# Tota persona té dret a la propietat, individualment i col·lectiva. 
# Ningú no serà privat arbitràriament de la seva propietat. 
;Article 18
:Tota persona té dret a la llibertat de pensament, de consciència i de religió; aquest dret inclou la llibertat de canviar de religió o de creença, i la llibertat, individualment o col·lectivament, en públic o en privat, de manifestar la seva religió o creença per mitjà de l'ensenyament, la pràctica, el culte i l'observança. 
;Article 19
:Tota persona té dret a la llibertat d'opinió i d'expressió; aquest dret inclou el de no ser molestat a causa de les pròpies opinions i el de cercar, rebre i difondre les informacions i les idees per qualsevol mitjà i sense límit de fronteres. 
;Article 20
# Tota persona té dret a la llibertat de reunió i d'associació pacífiques. 
# Ningú no pot ser obligat a pertànyer a una associació. 
;Article 21
# Tota persona té dret a participar en el govern del seu país, directament o per mitjà de representants lliurement elegits. 
# Tota persona té dret, en condicions d'igualtat, a accedir a les funcions públiques del seu país. 
# La voluntat del poble és el fonament de l'autoritat de l'Estat; aquesta voluntat ha d'expressar-se mitjançant eleccions autèntiques, que hauran de fer-se periòdicament per sufragi universal i igual i per vot secret o per altre procediment equivalent que garanteixi la llibertat del vot. 
;Article 22
:Tota persona, com a membre de la societat, té dret a la seguretat social i a obtenir, mitjançant l'esforç nacional i la cooperació internacional, segons l'organització i els recursos de cada país, la satisfacció dels drets econòmics, socials i culturals indispensables per a la seva dignitat i el lliure desenvolupament de la seva personalitat. 
;Article 23
# Tota persona té dret al treball, a la lliure elecció de la seva ocupació, a condicions equitatives i satisfactòries de treball, i a la protecció contra l'atur. 
# Tota persona, sense cap discriminació, té dret a salari igual per igual treball. 
# Tothom que treballa té dret a una remuneració equitativa i satisfactòria que asseguri per a ell i la seva família una existència conforme a la dignitat humana, completada, si cal, amb altres mitjans de protecció social. 
# Tothom té dret a constituir sindicats per a la defensa dels seus interessos i a afiliar-s'hi. 
;Article 24
:Tota persona té dret al descans i al lleure i, particularment, a una limitació raonable de la jornada de treball i a vacances periòdiques pagades. 
;Article 25
# Tota persona té dret a un nivell de vida que asseguri, per a ell i la seva família, la salut i el benestar, especialment quant a alimentació, vestir, habitatge, assistència mèdica i als serveis socials necessaris; també té dret a la seguretat en cas d'atur, malaltia, incapacitat, viduïtat, vellesa o altra manca de mitjans de subsistència independent de la seva voluntat. 
# La maternitat i la infantesa tenen dret a una cura i a una assistència especials. Tots els infants, nascuts d'un matrimoni o fora d'un matrimoni, gaudeixen d'igual protecció social. 
;Article 26
# Tota persona té dret a l'educació. L'educació serà gratuïta, si més no, en la instrucció elemental i fonamental. La instrucció elemental serà obligatòria. L'ensenyament tècnic i professional es posarà a l'abast de tothom, i l'accés a l'ensenyament superior serà igual per a tots en funció dels mèrits respectius. 
# L'educació tendirà al ple desenvolupament de la personalitat humana i a l'enfortiment del respecte als drets humans i a les llibertats fonamentals; promourà la comprensió, la tolerància i l'amistat entre totes les nacions i grups ètnics o religiosos, i fomentarà les activitats de les Nacions Unides per al manteniment de la pau. 
# El pare i la mare tenen dret preferent d'escollir la mena d'educació que serà donada als seus fills. 
;Article 27
# Tota persona té dret a participar lliurement en la vida cultural de la comunitat, a gaudir de les arts i a participar i beneficiar-se del progrés científic. 
# Tota persona té dret a la protecció dels interessos morals i materials derivats de les produccions científiques, literàries o artístiques de què sigui autor. 
;Article 28
:Tota persona té dret a un ordre social i internacional en què els drets i llibertats proclamats en aquesta Declaració puguin ser plenament efectius. 
;Article 29
# Tota persona té deures envers la comunitat, ja que només en aquesta li és possible el lliure i ple desenvolupament de la seva personalitat. 
# En l'exercici dels drets i les llibertats, tothom estarà sotmès només a les limitacions establertes per la llei i únicament amb la finalitat d'assegurar el reconeixement i el respecte deguts als drets i llibertats dels altres i de complir les justes exigències de la moral, de l'ordre públic i del benestar general en una societat democràtica. 
# Aquests drets i llibertats mai no podran ser exercits en oposició als objectius i principis de les Nacions Unides. 
;Article 30
:Res en aquesta Declaració no podrà interpretar-se en el sentit que doni cap dret a un Estat, a un grup o a una persona a emprendre activitats o a realitzar actes que tendeixin a la supressió de qualsevol dels drets i llibertats que s'hi enuncien. 
|}
|}

== Importància de la declaració ==

Encara que '''no és un document obligatori o vinculant''' per als [[Estat]]s, va servir com a base per a la creació de les dues convencions internacionals de l'[[ONU]]: el [[Pacte Internacional de Drets Civils i Polítics]] i el [[Pacte Internacional de Drets Econòmics, Socials i Culturals]]. Continua sent una declaració citada àmpliament per professors, universitaris, advocats defensors i pels [[Tribunal Constitucional|tribunals constitucionals]]. Així, la [[Constitució espanyola de 1978]] la reconeix explícitament com una de les fonts del dret espanyol (art. 10.2). El 10 de desembre se celebra internacionalment la seva signatura.ref name=constitucio{{ref-web|url= http://noticias.juridicas.com/base_datos/Admin/constitucion.html |títol=Constitución Española |consulta=19 de desembre de 2011 |obra=Notícias Jurídicas |editor=Leggio, Contenidos y Aplicaciones Informáticas, S.L. |data= |llengua=castellà }}/ref

Les crítiques apunten justament a la no obligatorietat del seu compliment, que provoca que a vegades sigui només una declaració de bones intencions.ref Jeane Kirkpatrick, « Establishing a Viable Human Rights Policy [archive] », 1981, /ref Altres detractors acusen el document d'[[etnocentrisme]] i no aplicar-se al context musulmà.refLittman, David. Universal Human Rights and Human Rights in Islam. Midstream, February/March 1999/ref

== Dia dels Drets Humans ==
{{principal|Dia dels Drets Humans}}
L'adopció de la Declaració Universal és una commemoració internacional significativa que se celebra cada any el 10 de desembre, que és conegut com a [[Dia dels Drets Humans]] o Dia Internacional dels Drets Humans. La commemoració es fa per individus, grups comunitaris i religiosos, organitzacions a favor dels drets humans, parlaments, governs i les [[Nacions Unides]]. Les commemoracions de les dècades solen anar acompanyades de campanyes per estendre la consciència de la Declaració i els drets humans. El 2008 va marcar el 60è aniversari de la declaració i va anar acompanyat d'activitats durant tot l'any en relació al tema '''Dignitat i justícia per tots nosaltres'''.ref[http://www.un.org/events/humanrights/2007/ UDHR 60th Anniversary Activities] (en anglès)/ref

== Curiositats ==

=== Rècord Guinness ===
Segons el [[Llibre Guinness de Rècords]], la DUDH és el document traduït a més idiomes del món (370 l'any [[2009]]).ref name=LGinnessR /

=== Monedes d'euro ===
El [[2008]] el 60supè/sup aniversari de la '''Declaració Universal dels Drets Humans''' va ser utilitzat al disseny d'una [[Monedes commemoratives de 2 euros|moneda commemorativa de 2 euros]] pels següents països: 
* [[Bèlgica]]:ref[http://eur-lex.europa.eu/LexUriServ/site/en/oj/2008/c_089/c_08920080410en00100010.pdf New national face of euro coins intended for circulation], Bèlgica./ref 5 milions de monedes emeses entre abril i maig del 2008.
* [[Itàlia]]:ref[http://eur-lex.europa.eu/LexUriServ/site/en/oj/2008/c_089/c_08920080410en00100010.pdf New national face of euro coins intended for circulation], Itàlia./ref 5 milions de monedes emeses l'abril del 2008.
* [[Finlàndia]]:ref[http://eur-lex.europa.eu/LexUriServ/site/en/oj/2008/c_246/c_24620080927en00090009.pdf New national face of euro coins intended for circulation], Finlàndia./ref 1,5 milions monedes emeses l'octubre del 2008.
* [[Portugal]]:ref[http://eur-lex.europa.eu/LexUriServ/site/en/oj/2008/c_165/c_16520080628en00060006.pdf New national face of euro coins intended for circulation], Portugal./ref 600.000 monedes emeses el 15 de setembre del 2008.

== Referències ==
{{referències|2}}

== Vegeu també ==
* [[Bill of Rights]]
* [[Consell de Drets Humans de les Nacions Unides]]
* [[Convenció Europea de Drets Humans]]
* [[Declaració dels Drets de l'Home i del Ciutadà]]
* [[Declaració dels Drets i els Deures de l'Home i del Ciutadà de 1795]]
* [[Drets Humans]]
* [[Food First Information and Action Network]].

== Enllaços externs ==
{{Projectes germans |commonscat=niversal Declaration of Human Rights |s=Declaració universal dels drets humans |q=Declaració Universal dels Drets Humans}}
* [http://www.ohchr.org/EN/UDHR/Pages/Language.aspx?LangID=cln Declaració Universal dels Drets Humans], Nacions Unides, versió en català en línia i en PDF.
* [http://amnistiacatalunya.org/edu/docs/index.html Els drets humans a Amnistia Catalunya]
* [http://www.ohchr.org/ Pàgina oficial de l'Alt Comisionat de les Nacions Unides per als Drets Humans]
* [http://comunidad.lavanguardia.es/component/20081209/445766/nuestros-derechos.xhtml Història de la Declaració Universal dels Drets Humans a partir de les cròniques de La Vanguardia](en castellà)

{{1000 Societat}}
{{Autoritat}}
{{Enllaç AD|kl}}
{{ORDENA:Declaracio Universal Dels Drets Humans}}	!--ORDENA generat per bot--
[[Categoria:Documents sobre drets humans]]
[[Categoria:Resolucions de l'Assemblea General de les Nacions Unides]]</text>
      <sha1>m7cf2s4ukjxj0tx1x7u1mxazoqmprxc</sha1>
      <model>wikitext</model>
      <format>text/x-wiki</format>
    </revision>
  </page>