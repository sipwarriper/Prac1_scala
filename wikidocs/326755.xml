<page>
    <title>Rashōmon (pel·lícula)</title>
    <ns>0</ns>
    <id>326755</id>
    <revision>
      <id>13711260</id>
      <parentid>13434943</parentid>
      <timestamp>2014-06-30T07:25:53Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}} que enllaça amb [[commons:category:Rashomon]]</comment>
      <text>{{infotaula  pel·lícula
| títol original = 羅生門, 
| títol = Rashōmon
| index = 
| rati imdb = 
| imatge = Rashomon poster.jpg
| nom imatge = 
| idioma = Japonès
| direcció = Akira Kurosawa
| direcció2 = 
| direcció3 = 
| direcció4 = 
| ajudantdirecció = 
| productor = [[Minoru Jingo]]
| disseny producció = 
| productora = 
| guió = Akira Kurosawabr[[Shinobu Hashimoto]]br[[Ryūnosuke Akutagawa]] (''Contes'')
| música = [[Fumio Hayasaka]]
| fotografia = [[Kazuo Miyagawa]]
| repartiment = [[Toshirō Mifune]]br[[Machiko Kyō]]br[[Masayuki Mori (actor)|Masayuki Mori]]br[[Takashi Shimura]]br[[Kichijiro Ueda]]br[[Fumiko Honma]]br[[Daisuke Katō]] (policia)
| so = 
| muntatge = Akira Kurosawa
| direcció artística =
| vestuari = 
| maquillatge = 
| efectes = 
| país = Japó
| país2 = 
| país3 = 
| país4 = 
| estrena = 1950
| gènere = 
| duració = 88 minuts 
| distribució = Daiei Kabushiki kaisha (Japó)
| pressupost = 
| imdb = 0042876
|}}
'''''Rashōmon''''' (羅生門) és una pel·lícula [[Japó|japonesa]] produïda i dirigida el [[1950]] pel [[director de cinema|director]] [[Akira Kurosawa]], considerada com una de les seves obres mestres, amb l'actor [[Toshirō Mifune]] com a protagonista. Basada en els contes de [[Ryūnosuke Akutagawa]] Rashōmon (羅生門, [[1915]]) i Dins el bosc (藪の中, [[1922]]), descriu un crim a través del punt de vista dels de diversos testimonis, incloent la versió del criminal. ''Rashōmon'' va ser una de les tres pel·lícules en les quals Kurosawa va col·laborar amb el també director [[Kazuo Miyagawa]].

La pel·lícula va ser un dels referents que va obrir les portes del cinema japonès als espectadors occidentals. Es va estrenar al Japó, el [[25 d'agost]] de [[1950]] i als [[EUA]] el [[26 de desembre]] de [[1951]]. Es van realitzar diverses adaptacions posteriors, entre les quals cal destacar el [[western]] ''[[The Outrage]]'' (1964) amb [[Paul Newman]], [[Claire Bloom]] i [[Edward G. Robinson]].

La pel·lícula va obtenir el [[Lleó d'Or]] en la [[Mostra de Cinema de Venècia]] i l'[[Oscar]] Honorari de l'Acadèmia en la seva XXV edició.

== Context històric ==

Potser per comprendre millor el pes d'aquesta pel·lícula tant en el cinema japonès com en el cinema occidental caldria contextualitzar-la en el seu període [[històric]] i dins el seu entorn. Cal dir que aquesta pel·lícula va ser una petita joia que florí en el desert de la [[censura]] i la intolerància de la postguerra.

El Japó, era un país que venia de perdre la [[Segona Guerra Mundial]] i la societat vivia immersa en una espècie de pessimisme, d'altra banda lògic. Però hi va haver un canvi substancial amb el cúmul d'idees que els directors van experimentar, i és que per primera vegada la censura ja no era tan dura. Si els artistes van patir una forta pressió per part de les autoritats locals per conduir la direcció de les seves pel·lícules en època de guerra, amb la nova censura americana les coses van canviar. Aquests canvis van afectar al propi Kurosawa, al que abans se li presentaven innombrables problemes perquè segons la censura japonesa les seves pel·lícules eren massa occidentals, i per tant, havia de reconstruir, canviar l'enfocament, o directament desestimar projectes per centrar-se en pel·lícules [[comercials]] i que exaltessin els valors patriòtics, com per exemple la pel·lícula, ''Zoku Sugata Sanshiro'' (La nova llegenda del gran judo). Sota el control dels nord-americans, seguia existint censura, però els creadors tenien bastant més llibertat per expressar les seves idees.

''Rashōmon'' n'és un clar exemple; és una espècie d'explosió d'originalitat que destapà la caixa de pandora de la [[indústria cinematogràfica]] japonesa. No sol és una pel·lícula revolucionària per al cinema japonès, també ho és per al cinema occidental que a partir d'aquell moment es va veure molt influïda per l'obra de Kurosawa.

== Producció ==

Aquesta pel·lícula va tenir molts problemes per sortir a la llum. El director va mostrar el [[Guió (cinema)| guió]] a diversos estudis, els quals es van negar a finançar un projecte tan rar. I és que, igual que la majoria de persones, no entenien de què anava i els semblava que un projecte tan extravagant no podria tenir èxit en pantalla.

Van ser uns anys després quan finalment es van decidir a produir el film. Sens dubte no és una pel·lícula de gaires recursos econòmics, això salta a la vista. És més aviat un clar exemple d'[[economia]] cinematogràfica, com és habitual en una gran part del cinema de Kurosawa.

En la planificació inicial, havia de filmar-se completament en exteriors, però van tenir bastants problemes per trobar una porta prou majestuosa. Van buscar per tot el país, però cap no s'assemblava a la real (la [[porta de Rashōmon]]), que havia estat destruïda feia temps. Davant d'aquesta circumstància, i a causa de la meticulositat de Kurosawa que de vegades ratllava en la [[malaltia]], van haver de construir un decorat per a aquesta part. Un decorat que mereix una menció especial pel seu realisme i grandesa. Sens dubte Kurosawa tornava a demostrar que tenia raó, ja que seria inimaginable el desenvolupament de la història sense aquest marc arquitectònic.

Aquesta pel·lícula es basa en dues històries de [[Ryūnosuke Akutagawa]]. La primera es titula Rashōmon, amb la porta d'escenari, la seva atmosfera i la discussió moral. La segona es titula Dins el bosc, de la que pren la història de la dona violada i el marit assassinat, i a grans trets l'estructura en la qual es narra tot recollint els diferents punts de vista narratius.


{{Commonscat}}
{{ORDENA:Rashomon Pellicula}}	!--ORDENA generat per bot--
[[Categoria:Pel·lícules del Japó del segle XX]]
[[Categoria:Pel·lícules del 1950]]
[[Categoria:Pel·lícules dirigides per Akira Kurosawa]]

[[it:Rashōmon]]
[[lt:Rashōmon]]
[[pl:Rashomon]]
[[sv:Rashomon]]</text>
      <sha1>7eknenr27js113njxep20uyqkuwmt1o</sha1>
      <model>wikitext</model>
      <format>text/x-wiki</format>
    </revision>
  </page>