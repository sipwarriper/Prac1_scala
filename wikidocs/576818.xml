<page>
    <title>Aimé Césaire</title>
    <ns>0</ns>
    <id>576818</id>
    <revision>
      <id>13824246</id>
      <parentid>13528294</parentid>
      <timestamp>2014-07-14T16:23:43Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Aimé Fernand David Césaire''' ([[Basse-Pointe]], [[Martinica]], [[26 de juny]] de [[1913]] — [[Fort-de-France]], [[17 d'abril]] de [[2008]]) va ser un [[poeta]] i [[polític]] [[Martinica|martiniquès]]. Va ser l'ideòleg del concepte de la [[negritud]] i la seva obra ha estat marcada per la defensa de les seves arrels africanes. 
== Biografia == 
Nascut en una família de sis fills, el seu pare era professor i la seva mare costurera. El seu avi havia estat el primer professor negre de Martinica i la seva àvia, en oposició a moltes de les dones de la seva generació, sabia llegir i escriure i en va ensenyar als seus néts des de molt joves. Entre [[1919]] i [[1924]] Aimé Césaire acudí a l'escola primària de Basse-Pointe en la que hi treballava el seu pare, i després aconseguí una beca per al Liceu [[Victor Schoelcher]] a [[Fort-de-France]]. El setembre de [[1931]] es traslladà a [[París]] com a becari del govern francès i passa a estudiar en un dels més famosos liceus de París: el [[Liceu Louis-le-Grand]] on coneix des del primer dia al [[Senegal|senegalès]], futur president del seu país, [[Léopold Sédar Senghor]], amb qui farà una amistat que durarà fins a la mort de Senghor. 
== El concepte de ''negritud'' == 
En contacte amb els joves [[Àfrica|africans]] que es trobaven estudiant a [[París]], Aimé Césaire i el seu amic de la [[Guaiana Francesa]] [[Léon Gontran Damas]], a qui ja havia conegut a Martinica, van descobrint una part desconeguda de la seva identitat, el component africà, víctimes de l'alienació cultural característiques de les societats colonials de Martinica i Guaiana francesa. El setembre de [[1934]], Césaire funda, amb altres estudiants de les [[Antilles]], de Guaiana i africans (entre els quals estaven [[Léon Gontran Damas]], el [[Illa de Guadalupe (França)|guadalupeny]] [[Guy Tirolien]], i els senegalesos [[Léopold Sédar Senghor]] i [[Birago Diop]]), el periòdic [[L'étudiant noir]] (''L'estudiant negre''). A les pàgines d'aquesta revista apareixerà per primera vegada el terme [[Negritud]]. 

Aquest concepte, ideat per Aimé Césaire com a reacció a l'opressió cultural del sistema [[colonialisme|colonial]] francès, té com a objectiu, d'una banda rebutjar el projecte francès d'assimilació cultural i per altra fomentar la cultura africana, desprestigiada pel [[racisme]] sorgit de la ideologia colonialista. 

Edificat contra la ideologia colonial francesa de l'època, el projecte de la Negritud és més cultural que polític. Es tracta, més enllà d'una visió partidista i racial del món, d'un humanisme actiu i concret, destinat a tots els oprimits del planeta. En efecte, Césaire declararà: Sóc de la raça dels qui són oprimits. 

Després de superar en [[1935]] les proves d'accés a l'[[Escola Normal Superior]], Césaire passa l'estiu a [[Dalmàcia]], a casa del seu amic Petar Guberina, i allí empezarça a escriure el Cahier d'un retour au pays natal (''Quadern de retorn al país natal''), que finalitzarà en [[1938]]. En [[1936]] llegí la traducció de la ''Història de la civilització africana'' de Frobenius. Finalitza els seus estudis en l'Escola Normal Superior en [[1938]] amb un treball sobre ''El tema del Sud en la literatura [[Afroamericans|negre-americana]] dels Estats Units''. Després de casar-se el [[1937]] amb una estudianta martiniquesa, Suzanne Roussi, Aimé Césaire, catedràtic de lletres, torna a Martinica en [[1939]], per a exercir, igual que el seu pare, la docència en el Liceu Schoelcher. 
== Evolució durant la Segona Guerra Mundial == 
La situació en Martinica a la fi dels [[anys 1930]] era la d'una zona encaminada cap a la total alienació cultural, ja que l'elit local preferia sempre qualsevol referència provinent de la metròpoli colonial, [[França]]. En temes literaris, les escasses obres martiniqueses de l'època solen estar tenyides d'un exotisme benpensant, i adopten la mirada exterior que es pot trobar en els llibres francesos que parlen de la Martinica. Aquest [[duduïsme]], que utilitzen autors com [[Mayotte Capécia]] ha estat el principal motiu pel que han augmentat els clixés als que es veu sotmesa la població de Martinica. 

Com a reacció a aquesta situació, el matrimoni Césaire, amb el suport d'altres intel·lectuals martiniquesos com [[René Ménil]] i [[Aristide Maugée]], funda en [[1941]] la [[Revue Tropiques]]. Durant la [[Segona Guerra Mundial]], els [[Estats Units]] blocaren la Martinica, a causa de la desconfiança que senten davant els representants del règim [[colaboracionisme|col·laboracionista]] de [[Vichy]]), el que fa que les condicions de vida en l'illa es deteriorin. El règim instaurat per l'almirall [[Georges Robert]], enviat especial del [[França de Vichy|Govern de Vichy]] és racista i repressor. Als pobles, els representants electes negres o mulats són cessats i substituïts per representants de l'aristocràcia criolla, els [[béké]]s. En aquest context, la censura apunta de manera directa contra la revista Tropiques, que només anirà apareixent amb dificultats fins a [[1943]]. 

El conflicte mundial també marca el pas per Martinica del poeta [[surrealisme|surrealista]] [[André Breton]] (que contra les seves experiències en un breu opuscle, ''Martinica, encantadora de serps''). Breton descobreix la poesia de Césaire pel ''Quadern de tornada al país natal'' i es troba amb ell el [[1941]]. En [[1943]] redacta el pròleg de l'edició bilingüe del ''Quadern...'', que es publica en el nombre 35 de la revista ''Fontaine'' que dirigeix [[Max-Pol Fouchet]] i en [[1944]] el del compendi ''Les armes miraculoses'', que marca l'adhesió de Césaire al surrealisme. Anomenat el negre fonamental, influirà en autors com [[Frantz Fanon]], [[Edouard Glissant]] (alumnes de Césaire en el liceu Schoelcher), el guadalupeny [[Daniel Maximin]] i molts altres. El seu pensament i la seva poesia també van marcar als intel·lectuals africans i afroamericans en la seva lluita contra el colonialisme i la desculturització.

== Carrera política després de la Segona Guerra Mundial == 
El [[1945]], Aimé Césaire s'afilia al [[Partit Comunista Francès]], i al capdavant d'aquest partit fou escollit [[alcalde]] de [[Fort-de-France]]. També es presenta i surt escollit diputat a l'[[Assemblea Nacional Francesa|Assemblea Nacional]] per Martinica, escó que conservarà sense interrupció fins a [[1993]]. Encara que durant molt de temps es va declarar independentista les seves aspiracions una vegada fou escollit es tornaren més modestes, tenint en compte la situació econòmica i social de la Martinica, molt deteriorada després d'anys de bloqueig i després de la caiguda de la indústria [[sucre|sucrera]], i va tractar d'aconseguir l'estatus de [[Departaments de França|departament]] per a la Martinica, cosa que s'esdevingué en [[1946]]. 

Aquesta era una reivindicació que datava de finals del [[segle XIX]] i que s'havia consolidat en [[1935]], en el tricentenari de la unió de la Martinica a França que va dur a terme [[Pierre Belain d'Esnambuc]]. La postura de Césaire no va ser ben entesa entre els molts moviments d'esquerra martiniquesos, que s'eren més favorables a la independència, i anava contra corrent dels moviments d'alliberament d'[[Indoxina]], [[Índia]] o el [[Magreb]]. La mesura tenia com a objectiu, segons Césaire, lluitar contra la preponderància béké en la política martiniquesa, contra el [[clientelisme]], la corrupció i el conservadorisme estructural que duien aparellats. Segons Césaire va ser per a aconseguir un sanejament, una modernització, i per a permetre el desenvolupament econòmic i social de Martinica pel que va adoptar aquesta decisió. En [[1947]] Césaire crea al costat d'Alioune Diop la revista ''Présence africaine''.

En 1948 apareix l{{'}}''Anthologie de la nouvelle poésie nègre et malgache'', amb pròleg de [[Jean-Paul Sartre]] que consagra el moviment de la [[negritud]]. Oposat a les valoracions que el [[Partit Comunista Francès|PCF]] va fer de la [[Revolució Hongaresa de 1956|revolució]] d'[[Hongria]], Aimé Cesaire abandona el PCF el [[1956]], per a fundar el 1957 el [[Partit Comunista Martiniquès]] i el [[1958]] el [[Partit Progressista Martiniquès]] (PPM), des del qual reivindicarà l'[[autonomia]] de Martinica. Es va alinear amb els no inscrits de l'[[Assemblea Nacional Francesa|Assemblea Nacional]] entre [[1958]] i [[1978]], i en el grup [[Partit Socialista (França)|socialista]] de [[1978]] a [[1993]]. Césaire seguirà sent alcalde de [[Fort-de-France]] fins al [[2001]], també fou president del [[Consell Regional de la Martinica]]. El desenvolupament de la capital de Martinica a partir de la [[Segona Guerra Mundial]] es va caracteritzar per un massiu [[èxode rural]], provocat pel declivi de la indústria sucrera i l'explosió demogràfica provocada per la millora de les condicions sanitàries de la població. La política social portada a terme va afavorir la creació d'una base electoral estable per al PPM. La política cultural d'Aimé Césaire se simbolitza amb la creació del Servei Municipal d'Acció Cultural ([[SERMAC]]), a través de tallers d'art popular (ball, artesania, música) i el prestigiós festival de Fort-de-France.

Aimé Césaire es va retirar de la vida política (especialment de l'ajuntament de [[Fort-de-France]], deixant el lloc en mans de [[Serge Letchimy]]), però segueix sent un personatge imprescindible per a entendre la història de Martinica. Després de la mort del seu company i amic [[Léopold Sédar Senghor|Senghor]], va romandre com un dels últims fundadors del pensament de la negritud.

== Obres (en francès) ==

* ''Œuvres complètes'' (tres volumens), Fort-de-France, 1976.

=== Poesia ===

* ''Cahier d'un retour au pays natal'', Paris, 1939
* ''Les Armes miraculeuses'' 1946
* ''Soleil cou coupé'' 1947 
* ''Corps perdu'' (gravats de [[Picasso]]), Paris, 1950
* ''Ferrements'', Paris, 1960
* ''Cadastre'', Paris, 1961
* ''Moi, laminaire'', Paris, 1982
* ''La Poésie'', Paris, 1994

=== Teatre ===

* ''Et les chiens se taisaient'', Paris, 1958
* ''La Tragédie du roi Christophe'', París, 1963
* ''Une saison au Congo'', París, 1966
* ''Une tempête, d'après 'La Tempête de [[William Shakespeare]]: adaptation pour un théâtre nègre''), París, 1969

=== Assaigs ===

* ''Esclavage et colonisation'', París, 1948. 
* ''Discours sur le colonialisme'', Paris, 1955.
* ''Discours sur la négritude'', 1950

=== Història ===

* ''Toussaint Louverture, La révolution Française et le problème colonial'', París, 1962

== Bibliografia ==

:CAILLER, Bernadette, ''Proposition poétique: une lecture de l'œuvre d'Aimé Césaire'', Sherbrooke (Québec), 1976.
:CARPENTIER, Gilles, ''Scandale de bronze: lettre à Aimé Césaire'', París, 1994.
:CONFIANT, Raphaël, ''Aimé Césaire. Une traversée paradoxale du siècle'', Paris, 1994.
:DELAS, Daniel, ''Portrait littéraire'', Paris, 1991.
:HALE, Thomas A., ''Les écrits d'Aimé Césaire, Bibliographie commentée'', en “Etudes françaises”, t. XIV, n° 3-4, Montréal, 1978.
:HENANE, René, ''Aimé Césaire, le chant blessé: biologie et poétique'', Paris, 2000.
:HOUNTONDJI, Victor M., ''Le Cahier d'Aimé Césaire. Eléments littéraires et facteurs de révolution'', Paris, 1993.
:KESTELOOT, Lilyan, ''Aimé Césaire'', París, 1979.
:LEBRUN, Annie, ''Pour Aimé Césaire'', París, 1994.
:LEINER, Jacqueline, ''Aimé Césaire: le terreau primordial'', Tübingen, 1993.
:LOUIS, Patrice, ''Aimé Césaire. Rencontre avec un nègre fondamental'', París, 2004.
:MALELA, Buata B., ''Les écrivains afro-antillais à Paris (1920-1960). Stratégies et postures identitaires'', Paris, Karthala, coll. Lettres du Sud, 2008.
:MALELA, Buata B., ''Aimé Césaire. Le fil et la trame: critique et figuration de la colonialité du pouvoir'', Paris, Anibwe, 2009.
:MBOM, Clément, ''Le Théâtre d'Aimé Césaire ou La primauté de l'universalité humaine'', Paris, 1979.
:MOTOUSSAM, Ernest, ''Aimé Césaire: député à l'Assemblée nationale, 1945-1993'', Paris 1993.
:NGAL, Georges, ''Aimé Césaire, un homme à la recherche d'une patrie'', Paris, 1994.
:NNE ONYEOZIRI, Gloria, ''La Parole poétique d'Aimé Césaire: essai de sémantique littéraire'', Paris, 1992.
:OWUSU-SARPONG, Albert, ''Le Temps historique dans l'œuvre théâtrale d'Aimé Césaire'', Sherbrooke (Québec), 1986.
:SONGOLO, Aliko, ''Aimé Césaire: une poétique de la découverte'', Paris, 1985.
:TOUMSON, Roger y HENRY-VALMORE, Simonne, ''Aimé Césaire, le nègre inconsolé'', Paris, 1994.
:TOWA, Marcien, ''Poésie de la négritude: approche structuraliste'', Sherbrooke (Québec), 1983.

== Filmografia ==

* [[1976]]: ''Martinique, Aimé Césaire, un homme une terre'' (52mn – documental de [[Sarah Maldoror]] escrit per [[Michel Leiris]]), CRS, “Les amphis de la cinquième”
* [[1986]]: ''Miami, Martinique, Aimé Césaire, le masque des mots'' (52mn – documental de [[Sarah Maldoror]])
* [[1994]]: ''Aimé Césaire, une voix pour l'histoire'' (quatre parts), d'[[Euzhan Palcy]]

==Vegeu també==
*[[Postcolonialisme]]

== Enllaços externs ==
{{Commonscat|Aime Cesaire}}

* {{fr}} [http://www.cesaire.org Aimé Césaire, poeta de la universal fraternitat]: web dedicat a l'obra i pensament del poeta (texts de Xavier Orville)
* {{es}} [http://www.poeticas.com.ar/directorio/Poetas_miembros/Aime_Cesaire.html Semblança de Aimé Césaire]
* {{es}} [http://www.uam.mx/difusion/casadeltiempo/86_mar_2006/casa_del_tiempo_num86_11_24.pdf ''Breve Antología Poética'' de Aimé Césaire; selecció y traducció de José Luis Rivas] {{pdf}}
* {{es}} [http://www.festivaldepoesiademedellin.org/pub.php/es/Diario/53.html Fragmento de ''Cuaderno De Un Retorno Al País Natal''] al web del [[Festival Internacional de Poesia de Medellín]]
* {{es}} [http://www.scielo.cl/scielo.php?pid=S0716-58112001001300009script=sci_arttext ''Aimé Césaire: Acción Poética Y Negritud'', assaig de Ricardo Ferrada A.]
* {{fr}} [http://www.biblioweb.org/-CESAIRE-Aime Aimé Césaire, l'art de la negritud]
* {{es}} [http://redalyc.uaemex.mx/redalyc/src/inicio/ArtPdfRed.jsp?iCve=10504310 Ressenya a ''Discurso Sobre El Colonialismo'' (edició del 2006)]
* {{es}} [http://www.periodicodepoesia.unam.mx/index.php?option=com_contenttask=viewid=842Itemid=1 Ressenya a ''Para Leer a Aimé Césaire'']
* {{es}} [http://www.elpais.com/articulo/cultura/Fallece/Aime/Cesaire/padre/negritud/elpepucul/20080417elpepucul_4/Tes Obituari d'Aimé Césaire] a [[El País]]

{{start box}}
{{succession box
|títol = [[Consell Regional de la Martinica|President del Consell Regional de Martinica]]br/[[Fitxer:Logo conseil régional martinique.gif|30px|Martinica]]
| anys = [[1983]] - [[1986]] 
| abans = [[Camille Petit]] 
| després = [[Camille Darsières]]}}
{{end box}}
{{Autoritat}}
{{ORDENA:Cesaire, Aime}}

[[Categoria:Escriptors francesos en francès]]
[[Categoria:Polítics francesos]]
[[Categoria:Persones de la Martinica]]</text>
      <sha1>s3l096bsia7nqiakrye4kw543ctnjod</sha1>
      <model>wikitext</model>
      <format>text/x-wiki</format>
    </revision>
  </page>