<page>
    <title>Linus Carl Pauling</title>
    <ns>0</ns>
    <id>21989</id>
    <revision>
      <id>13768385</id>
      <parentid>13663578</parentid>
      <timestamp>2014-07-09T04:08:00Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Linus Pauling]]</comment>
      <text>{{Nobel|Química|1954|Pau|1962}}
'''Linus Carl Pauling''' ( [[Portland]], [[EUA]] 1901 - [[Big Sur]] [[1994]] ) fou un [[físic]] i [[químic]] nord-americà guardonat l'any [[1954]] amb el [[Premi Nobel de Química]] esdevenint el químic més influent del [[segle XX]], i un dels [[científic]]s més importants de tots els temps. 
[[Fitxer:LinusPaulingGraduation1922.jpg|thumb|ritht|Graduació de Pauling l'any [[1922]].]]
L'any [[1962]] fou guardonat amb el [[Premi Nobel de la Pau]], convertint-se en la segona persona, després de [[Marie Curie]], en aconseguir dos [[Premis Nobel]] en dues categories diferents.

== Biografia ==
Va néixer el [[28 de febrer]] de 1901 a la ciutat de [[Portland]], situada a l'[[estat nord-americà]] d'[[Oregon]]. Va estudiar [[enginyeria química]] a la Universitat Estatal d'Oregon, on es llicencià l'any [[1922]], i posteriorment amplià els seus estudis a l'[[Institut Tecnològic de Califòrnia]] ([[Caltech]]) a [[Pasadena]], on es doctorà l'any [[1925]] en [[fisicoquímica]].

El [[1926]] va viatjar a [[Europa]], on va col·laborar amb destacats científics com [[Arnold Sommerfeld]] a [[Munic]], [[Niels Bohr]] a [[Copenhaguen]], [[Erwin Schrödinger]] a [[Zuric]] i [[William Henry Bragg]] a [[Londres]]. Va retornar l'any [[1927]] al Caltech on treballà al costat de [[Robert Oppenheimer]] i on fou designat professor l'any [[1931]]. 

Pauling morí el [[19 d'agost]] de [[1994]] a la seva residència de [[Big Sur]], població situada a l'estat de [[Califòrnia]], a causa d'un [[càncer de pròstata]].

== Recerca científica ==
Inicià la seva recerca científica a la [[dècada del 1930]] esdevenint un dels primers científics a aplicar els principis de la [[mecànica quàntica]] per a donar explicació als fenòmens de [[difracció]] dels [[raigs X]] i va assolir descriure satisfactòriament les distàncies i els angles dels [[enllaç químic|enllaços químics]] entre [[àtoms]] de diverses [[molècules]]. Per a descriure la capacitat de l'àtom de [[carboni]] per a formar quatre enllaços, Pauling va introduir el concepte d'[[hibridació (química)|hibridació]], en els quals les òrbites teòriques descrites pels [[electrons]] es desplacen de les seves posicions originals a causa d'una mútua [[repulsió]]. 

Va identificar la presència d'[[orbital atòmic|orbitals híbrids]] en la coordinació d'[[Ió (àtom)|ions]] o grups d'ions en disposició definida al voltant d'un ió central. Per al cas de [[compost]]os, la geometria dels quals no es pot justificar mitjançant una única estructura, va proposar el model d'híbrids de ressonància, que contempla la veritable estructura de la molècula com un estat intermedi entre dos o més estructures susceptibles de ser dibuixades. Va introduir el concepte empíric d'[[electronegativitat]], com a mesura del poder d'[[atracció]] dels electrons involucrats en un [[enllaç covalent|enllaç de caràcter covalent]] per part d'un àtom. Les teories de Pauling sobre l'enllaç atòmic es troben recollides en el seu obra ''The Nature of Chemical Bond and the Structure of Molecules and Crystals'', obra publicada l'any [[1939]] i que és consdierat un dels textos científics que han exercit una major influència al llarg del [[segle XX]]. 

A partir de la [[dècada del 1940]], en col·laboració amb el [[biologia|biòleg]] d'ascendència alemanya [[Max Delbrück]], va desenvolupar el concepte de [[complementarietat molecular]] en les reaccions [[antigen]]-[[anticòs]]. Així mateix, el seu treball al costat del químic nord-americà [[Robert B. Corey]] el va dur a reconèixer l'estructura [[hèlix alfa|helicoïdal]] de certes [[proteïnes]] i va realitzar intents fallits de descriure l'[[ADN]]. 

El [[1954]] fou guardonat amb el [[Premi Nobel de Química]] ''per les seves investigacions sobre la naturalesa de l'enllaç químic''.

A partir de la [[dècada del 1960]] va advocar pel consum de dosis massives de [[vitamina C]], quelcom que avui dia es considera fora de l'ortodòxia mèdica.

== Activisme social ==
[[Fitxer:Pauling.jpg|thumb|Linus Pauling l'any [[1954]]]]
Pauling havia estat pràcticament apolític fins a la [[Segona Guerra Mundial]], però aquesta terrible guerra el va fer canviar d'idea i es va convertir en un [[pacifisme|activista de la pau]]. Durant l'inici del [[Projecte Manhattan]] [[Robert Oppenheimer]], director del projecte, el convidà a esdevenir el cap de la divisió química, cosa que rebutjà com a pacifista. El [[1946]] va inscriure's en el [[Comitè d'Emergència de Científics Atòmics]], presidit per [[Albert Einstein]], i que tenia la missió d'advertir a la població dels perills del desenvolupament d'[[arma nuclear|armes nuclears]]. 

El seu activisme polític va incitar al [[departament d'Estat dels Estats Units|Departament d'Estat]] a negar-li el [[passaport]] l'any [[1952]] quan fou convidat en una conferència científica a [[Londres]]. El seu passaport li fou retornat l'any [[1954]], just dies abans de la cerimònia a [[Estocolm]] on va rebre el seu primer Premi Nobel. L'any [[1955]] fou partícip al costat d'Einstein, [[Bertrand Russell]] i vuit científics més del [[Manifest Russell-Einstein]]. El [[1957]] inicià la seva cooperació amb el biòleg [[Barry Commoner]], el qual havia estudiat la [[radioactivitat]] de l'[[isòtop]] [[estronci|estronci-90]] en les [[dent]]s d'un nen petit i que havia conclòs de l'existència d'un alt risc de [[contaminació nuclear]] en la [[salut pública]] degut a les [[prova nuclear|proves nuclears]]. Va participar, així mateix, en un discussió pública amb el físic atòmic [[Edward Teller]] sobre la probabilitat real que la contaminació nuclear causés [[mutacions]]. 

L'any [[1958]] Pauling i la seva esposa van presentar davant les [[Nacions Unides]] una petició signada per més d'11.000 científics on demanaven la parada total de les proves nuclears. La pressió pública aconseguí posteriorment una moratòria en les proves d'armes nuclears terrestres, seguida del [[Partial Test Ban Treaty]] (Tractat d'Interdicció Parcial de les Proves Nuclears), signat finalment l'any [[1963]] per [[John F. Kennedy]] i [[Nikita Khrusxov]]. El [[10 d'octubre]] del mateix any, el mateix dia en el qual el tractat entrà en vigor, l'Institut Nobel guardonà Linus Pauling amb el [[Premi Nobel de la Pau]] de l'any [[1962]] ''per la seva campanya contra les proves d'armes nuclears''.

blockquote''Linus Carl Pauling, que des de 1946 ha fet campanya incessantment, no només contra les proves d'armes nuclears, no només contra l'extensió d'aquests armaments, no només contra el seu mateix ús sinó contra tota la guerra com a mitjà per intentar solucionar els conflictes internacionals''./blockquote

Aquest reconeixement però no estigué exempte de polèmica, ja que molts dels seus col·legues de professió l'acusaren de ser el portaveu del [[Partit Comunista de la Unió Soviètica]]. Així doncs hagué de presentar-se davant el Subcomitè Intern de Seguretat del Senat dels Estats Units que l'anomenà el científic número u que major activitat ha desenvolupat en l'ofensiva del Partit Comunista en aquest país, alhora que la revista ''[[Life]]'' titllà aquest guardó com un estrany insult de Noruega. L'any [[1970]] li fou concedit el [[Premi Lenin de la Pau]] concedit per l'[[URSS]]. 

Pauling forma part d'un grup prestigiós de científics guardonats amb dos premis Nobel. Juntament amb [[Marie Curie]], guardonada amb el [[Premi Nobel de Física]] l'any [[1903]] i amb el [[Premi Nobel de Química]] l'any [[1911]] són les dues úniques persones que han rebut el [[Premi Nobel]] en dues categories diferents. Per la seva banda [[John Bardeen]] i [[Frederick Sanger]] també han rebut dues vegades el Premi Nobel, si bé ambdós dues vegades en la mateixa categoria, així Bardeen rebé els anys [[1956]] i 1972 el Premi Nobel de Física i Sanger els anys [[1958]] i [[1980]] el Premi Nobel de Química.

== Vegeu també ==
*[[Escala de Pauling]]

== Enllaços externs ==
{{Projectes germans|commons=Linus Carl Pauling}}
* [http://www.nap.edu/readingroom/books/biomems/lpauling.html Biografia de l'Acadèmia Nacional de Ciències] {{en}} 
* [http://nobelprize.org/nobel_prizes/chemistry/laureates/1954/index.html Pàgina de l'Institut Nobel, Premi Nobel de Química 1954] {{en}} 
* [http://nobelprize.org/nobel_prizes/peace/laureates/1962/ Pàgina de l'Institut Nobel, Premi Nobel de la Pau 1962] {{en}} 
* [http://profiles.nlm.nih.gov/MM/ Linus Paper] {{en}} 
* [http://oralhistories.library.caltech.edu/archive/00000018/00/OH_Pauling_L.pdf Entrevista oral de Caltech] {{en}} 
* [http://osulibrary.orst.edu/specialcollections/rnb/ scans de 46 dels quaderns de Pauling, de 1922 a 1994] {{en}} 
* [http://www.quackwatch.org/01QuackeryRelatedTopics/pauling.html El Costat Fosc del Llegat de Pauling ] {{en}} 
{{ORDENA:Pauling, Linus Carl}}
{{Enllaç AB|ja}}
{{Autoritat}}
{{Enllaç AD|es}}
{{Enllaç AD|pt}}

[[Categoria:Persones de Portland]]
[[Categoria:Físics estatunidencs]]
[[Categoria:Químics estatunidencs]]
[[Categoria:Premis Nobel de Química]]
[[Categoria:Pacifistes]]
[[Categoria:Premis Nobel de la Pau]]
[[Categoria:Esperantistes]]
[[Categoria:Biofísics]]
[[Categoria:Premi Lenin de la Pau entre els pobles]]</text>
      <sha1>7tcsabifvrlf9423r5w0dh259fjtc85</sha1>
      <model>wikitext</model>
      <format>text/x-wiki</format>
    </revision>
  </page>