<page>
    <title>Josep Maria de Sagarra i de Castellarnau</title>
    <ns>0</ns>
    <id>38401</id>
    <revision>
      <id>14058628</id>
      <parentid>14053145</parentid>
      <timestamp>2014-09-20T18:17:27Z</timestamp>
      <contributor>
        <username>Color sépia</username>
        <id>12253</id>
      </contributor>
      <comment>/* Teatre */</comment>
      <text>{{protegida}}
{{Infotaula persona
| nom = Josep Maria de Sagarra
| imatge = Retrat josep maria sagarra ricard canals-MAE-35811.jpeg
| peu = Retrat a carbó, de [[Ricard Canals i Llambí]], fons d'art del [[Centre de Documentació i Museu de les Arts Escèniques|MAE]]
| data_naix = {{Data naixement|1894|3|5}}
| lloc_naix = [[Barcelona]], [[Barcelonès]]
| data_mort = {{Data defunció i edat|1961|9|27|1894|3|5}}
| lloc_mort = Barcelona, Barcelonès
| nacionalitat = {{CAT}}
| altres_noms = 
| conegut_per = 
| ocupació = [[Poeta]], [[novel·lista]], [[dramaturg]], [[periodista]] i [[traductor]]
}}
'''Josep Maria de Sagarra i de Castellarnau''' ([[Barcelona]], [[5 de març]] de [[1894]] – [[27 de setembre]] de [[1961]]) va ser un [[poeta]], [[novel·lista]], [[dramaturg]], [[periodista]] i [[traductor]] català. Fou l'autor d'obres dramàtiques molt populars i membre destacat de l'[[Institut d'Estudis Catalans]] i de la [[Reial Acadèmia de Bones Lletres]]. Obtingué nombrosos premis literaris.

== Biografia == 
=== Orígens familiars i infantesa ===
Provenia d'una família de la petita aristocràcia barcelonina, amb profundes arrels pallareses i tarragonines per part de mare, [[Filomena de Castellarnau i de Lleopart]]; el seu pare, [[Ferran de Sagarra i de Siscar]], va consagrar la seva vida a la investigació històrica i sigil·logràfica, matèria aquesta de la qual és un referent mundial.

De la seva infantesa en destaca la casa senyorial del carrer de Mercaders, amb una biblioteca antiga de quatre segles, i sobretot la finca de [[Santa Coloma de Gramenet]] on va entrar en contacte per primer cop amb la natura, de la qual n'era un apassionat, cosa que queda palesa en una de les seves primeres proses: ''Els ocells amics'' ([[1922]]). Va començar el batxillerat a l'institut de [[Reus]] i el va acabar als [[Col·legi Casp-Sagrat Cor de Jesús|Jesuïtes del carrer de Casp]] de [[Barcelona]], on va donar a conèixer els seus versos de tema religiós o de tema històric, escrits indistintament en català i castellà. Només tenia quinze anys quan va publicar un [[sonet]] a ''[[La Ilustració Catalana|La Il·lustració Catalana]]'' i uns poemes a ''[[La Revista Universitària]]''. En aquesta època ja era lector del teatre de [[William Shakespeare]], de les ''[[Vides paral·leles]]'' de [[Plutarc]], dels poemes [[Homer|homèrics]], del poeta [[renaixement|renaixentista]] italià [[Ludovico Ariosto]] i de ''[[La Divina Comèdia]]'' del [[Dant]]; va adquirir, doncs, ben aviat una formació cultural sòlida.

===L'Ateneu barcelonès i els primers reconeixements===
El [[1910]] va ingressar a la facultat de [[Dret]] de la [[Universitat de Barcelona]]. Va formar part de la Penya Gran de l'[[Ateneu Barcelonès]] sota el padrinatge d'un personatge peculiar, [[Joaquim Borralleras i Grau|Quim Borralleras]], el qual el va introduir a les tertúlies literàries, als bons restaurants, a les terrasses dels cafès, a l'ambient del Paral·lel.
L'any [[1912]] va guanyar el tercer accèssit a la [[Viola d'or i d'argent]] amb el poema ''La celestial ametista'' als [[Jocs Florals]] de Barcelona i el [[1913]] va guanyar l'[[Englantina d'or]] d'aquest certamen literari amb el poema ''Somni d'una nit d'hivern'' (''Joan de l'Ós''), que havia començat a gestar durant un viatge a [[Itàlia]] amb el seu pare. Aquest viatge comportà el seu gust primerenc pel cosmopolitisme i pels refinats ambients vaticans. Ja llicenciat en [[Dret]], el [[1916]] va ingressar a l'[[Instituto Diplomático y Consular]], de [[Madrid]], però, poc abans d'acabar els estudis els va deixar per dedicar-se de ple a la literatura. A Madrid, va intimar amb personatges destacats del moment i va conèixer les millors tertúlies literàries, com per exemple la del Café de Pombo, capitanejada per [[Ramón Gómez de la Serna]].

El seu nom començava a sonar, ja que, a part de l'[[Englantina d'or]], havia publicat amb bona acollida el ''Primer llibre de poemes'' ([[1914]]) i ''El mal caçador'' ([[1915]]), havia estrenat al [[Teatre Romea]] ''Rondalla d'esparvers'' ([[1917]]) i fins i tot havia editat una novel·la, ''Paulina Buxareu'' ([[1919]]). El seu amic [[José Ortega y Gasset]], eminència gris d'''[[El Sol (diari)|El Sol]]'', era conscient que la carrera diplomàtica no satisfeia gens Sagarra i li va proposar la corresponsalia del diari a [[Berlín]]. Encara que tenia un lligam sentimental amb una noia gironina, el fet de poder passejar-se amb les despeses pagades per l'[[Europa Central]] li va fer acceptar l'oferiment. D'aquesta manera, els anys [[1919]] i [[1921]] va recórrer [[Txecoslovàquia]], [[Polònia]], [[Alemanya]], [[Països Baixos|Holanda]]…

===Coneixença amb Josep Pla i consolidació com a escriptor===
[[File:Josep Maria de Sagarra.JPG|thumb|Bust de Josep Maria de Sagarra a l'[[Institut del Teatre]].]]
En tornar, com el seu amic [[Josep Pla i Casadevall|Josep Pla]] el va convidar a la [[Costa Brava]] i li va descobrir la bellesa d'aquells paratges. Aquest fet va inspirar el nou volum de poesies ''Cançons de rem i de vela''. A poc a poc, l'èxit i la popularitat que de ben jove havia assolit va anar creixent, sobretot gràcies al fet que la seva producció es va diversificar en tots els gèneres, amb un català vivíssim que el va apropar al gran públic. Durant una bona colla d'anys va estrenar, amb gran èxit, una o dues obres l'any, i les seves novel·les van aconseguir tiratges mai assolits fins aleshores. 

El [[1923]] va guanyar la [[Flor Natural]] als [[Jocs Florals de Barcelona]] amb el poema ''La balada del caminant''. Entre el [[1920]] i el [[1936]], Sagarra va recollir algunes de les aspiracions més significatives d'una època que tendia al cosmopolitisme més brillant: les aspiracions nacionals de la societat catalana que identificava en les seves obres les formes més genuïnes d'emoció. I, així, Sagarra va esdevenir un mite popular que, en molts aspectes, va ocupar el lloc que havien deixat buit [[Frederic Soler]], [[Jacint Verdaguer]], [[Àngel Guimerà]] o [[Joan Maragall]].

Era conscient del paper que estava duent a terme [[Pompeu Fabra]] i per això, com a escriptor, no va dubtar mai a tenir una gran cura del llenguatge. El seu bagatge cultural i el profund coneixement del país li permeteren d'exhibir una riquesa lèxica aclaparadora. Va prendre consciència del paper que ocupava dins la cultura, i aquest fet li va fer revisar vells mites com ''El Comte Arnau'' (monumental poema èpic de [[1928]]) o a donar el seu toc personal a tradicions, com ara el ''Poema de Nadal'' ([[1931]]), que ell mateix va recitar en un [[Palau de la Música Catalana]] ple de gom a gom i fragments del qual la gent de diverses generacions ha après de memòria.

Va rebre el [[Premi Fastenrath]] de poesia i va ser declarat [[Mestre en Gai Saber]] quan va guanyar novament l'[[Englantina d'or]] l'any [[1931]] amb el poema ''Abril''. Més tard obté el [[Premi Crexells]] amb una de les novel·les més reeixides, ''Vida privada'' ([[1932]]), que constitueix una crònica meitat costumista meitat [[Marcel Proust|proustiana]] de la decadència de l'aristocràcia barcelonina. Li van traduir, o es va traduir ell mateix, moltes comèdies al castellà, i, de les seves novel·les, ''All i Salobre'' va ser traduïda també al castellà i ''Paulina Buxareu'', a l'italià.

En el camp del teatre, Sagarra va conrear també una gran varietat de gèneres. Va intervenir en la realització d'algunes de les revistes musicals més famoses del [[Paral·lel (Espectacles)|Paral·lel]] com ara ''Yes-yes'' ([[1925]]), ''Oui-oui'' ([[1926]]), ''Joy-Joy'' ([[1926]]) o ''Charivari'' ([[1927]]); va estrenar comèdies, farses i sainets de costums, com ara ''La Llúcia i la Ramoneta'' ([[1928]]), ''Les llàgrimes d'Angelina'' ([[1928]]) o ''La Rambla de les floristes'' (1935). També va escriure tragèdies com ''Judit'' ([[1929]]) i, sobretot, va crear un model de poema dramàtic que recollia amb originalitat una bona part dels ingredients del drama, de la comèdia de costums i de la cançó popular catalana: ''La filla del Carmesí'' ([[1929]]), ''La corona d'espines'' ([[1930]]), ''L'Hostal de la Glòria'' ([[1931]]), ''[[El Cafè de la Marina]]'' ([[1933]]) -escrita en agosarats versos estramps- i ''Reina'' (1935).

En aquesta època, va escriure cançons i també uns quants poemes van ser musicats per [[Amadeu Vives]], [[Eduard Toldrà]] i [[Enric Morera i Viura|Enric Morera]]. A l'adveniment de la [[Segona República Espanyola|república]] ([[1931]]) li fou encarregat un projecte d'himne nacional català (El cant del poble), al qual Vives posà música, prou reeixit però que no arribà a gaudir de cap popularitat. Va traduir obres de [[Carlo Goldoni]], [[Molière]] i [[Luigi Pirandello]]. Va conrear el [[periodisme]], com a [[Crítica literària|crític teatral]], i com a [[articulista]] va col·laborar amb assiduïtat a ''[[La Publicitat]]'' i ''[[Mirador (revista)|Mirador]]'', i va aplegar algunes d'aquestes col·laboracions en dos volums: ''Cafè, copa i puro'' ([[1929]]) i ''L'aperitiu'' ([[1937]]).

Va cultivar temibles [[epigrama|epigrames]] i poemes satírics d'una comicitat esbojarrada, que durant una època publicava al setmanari ''[[El Be Negre]]''. Sovint hom feia córrer poemets de gran causticitat que li eren atribuïts sense cap fonament, només a causa de l'anomenada que el poeta tenia. Sagarra és, amb [[Fages de Climent|Carles Fages de Climent]], un dels autors que més s'han interessat per l'epigrama -considerat per alguns com un art menor- dins la literatura catalana contemporània.

===La Guerra civil i l'exili===
El [[1936]] li encomanen l'Himne de l'[[Olimpíada Popular]]. L'esclat de la [[guerra civil espanyola]] marca un abans i un després en la seva vida i en la seva obra.

Gràcies al cònsol italià, que li professava una gran admiració arran de la publicació a ''[[La Veu de Catalunya]]'', a partir de 1935, de la traducció en vers de ''[[La Divina Comèdia]]'', va ajudar a fugir, entre d'altres, la seva germana que era mare superiora del Col·legi Jesús i Maria del carrer de Casp de [[Barcelona]]. Aquests fets i els seus versos satírics contra la [[FAI]] van provocar que la seva vida en aquell moment corregués perill. L'assassinat del seu amic [[Josep Maria Planes i Martí|Josep Maria Planes]], director d'''[[El Be Negre]]'', va resultar determinant perquè abandonés la ciutat.

Es va instal·lar al [[Port de la Selva]], en companyia de Mercè Devesa, la qual, des de feia cinc anys, era la seva promesa. [[Ventura Gassol]], conseller de Cultura de la [[Generalitat de Catalunya]] a l'època de la [[Segona República espanyola|República]], el va poder avisar que la seva vida corria perill, a causa dels esdeveniments del moment. Després d'un breu temps amagat, va esperar que un cotxe de la mateixa [[Generalitat de Catalunya]], custodiat per homes armats, el portessin a la frontera francesa.
 
Així, entre l'octubre del [[1936]] i l'agost del [[1940]], va residir a l'estranger. El [[1936]] es va casar amb Mercè Devesa i, entre aquesta data i el [[1938]], va fer un llarg viatge de noces des de [[Marsella]] fins a [[Tahití]] i les [[illes de la Societat]]. Fruits d'aquesta experiència pels [[Mars del Sud|mars del sud]] són el poemari ''Entre l'equador i els tròpics'' ([[1946]]) i el llibre de viatges ''La ruta blava'', publicat primer en versió castellana el [[1942]] i, pòstumament, en l'original catalana el [[1964]].

El [[1938]] es va establir a [[París]], on el 6 de gener de [[1939]] va néixer el seu fill [[Joan de Sagarra|Joan]]. En esclatar la [[Segona Guerra Mundial|guerra mundial]], es va traslladar successivament a [[Saint-Sulpice-la-Pointe]], [[Prada de Conflent]] i [[Banyuls de la Marenda]], on es va dedicar, fonamentalment, a la traducció de ''[[La Divina Comèdia]]''.

===El retorn a Catalunya===
El [[1940]], de retorn a Catalunya, es va incorporar a la vida literària clandestina. Va ser membre ([[1942]]) de la secció filològica de l'[[Institut d'Estudis Catalans]]. Amb l'ajut d'alguns mecenes -especialment [[Francesc Cambó]]-, va enllestir la traducció en vers de ''[[La Divina Comèdia]]'' de [[Dant]], reconeguda pels experts italians com la millor traducció d'aquesta obra a qualsevol llengua. També va traduir bona part (vint-i-vuit obres) del teatre de [[William Shakespeare|Shakespeare]] i va escriure el seu darrer poema narratiu: ''El poema de Montserrat'' ([[1950]]), publicat inicialment amb força passatges censurats.

A partir de [[1945]], va començar les negociacions per reprendre el teatre en català. La reposició de ''L'Hostal de la Glòria'' va ser un èxit clamorós. A partir d'aquí s'anima a escriure alguns drames en prosa i d'inspiració existencialista que, malgrat l'interès, van obtenir poc ressò: ''El prestigi dels morts'' ([[1946]]), ''La fortuna de Sílvia'' ([[1947]]) i ''[[Galatea (Josep Maria de Sagarra)|Galatea]]'' ([[1948]]). El públic no va entendre l'esforç de Sagarra per a adaptar-se als nous temps. Decebut, va decidir tornar a la vella fórmula del poema dramàtic que l'havia consagrat com a gran dramaturg i va estrenar algunes de les seves obres més famoses: ''L'hereu i la forastera'' ([[1949]]), ''Les vinyes del Priorat'' ([[1950]]), ''L'alcova vermella'' ([[1952]]).

Després de la lluita i la col·laboració que havia dut a terme en la resistència, desanimat, decideix abandonar-la progressivament i començar un període en el qual vol tornar a viure de l'escriptura, del teatre i del periodisme. Així, doncs, per diverses raons, de tipus econòmic o literari més que no pas d'ideològic, Sagarra va començar a col·laborar en publicacions més o menys oficials com el ''[[Diario de Barcelona]]'' (fins al [[1957]]), a ''[[Destino (revista)|Destino]]'' (de [[1951]] a [[1961]]) i a ''[[La Vanguardia]]'' (de [[1957]] a [[1961]]), evidentment en castellà. També va acceptar el càrrec de conseller de la [[SGAE|Societat General d'Autors]] a Madrid. Aquestes col·laboracions van promoure algunes campanyes negatives que desqualificaven la seva persona i la seva obra i que van acabar fent-lo sentir marginat dels cercles culturals catalans durant una bona colla d'anys.

===La plenitud de l'escriptor===
L'any [[1954]], amb seixanta anys, emprèn l'escriptura de les ''Memòries'' -gènere poc conreat a [[Catalunya]] i que amb Sagarra assoleix una qualitat extraordinària- i decideix estrenar una de les obres que li tornaria l'èxit que havia perdut aquells darrers temps: ''La ferida lluminosa'', un drama burgès d'intenció religiosa que va ser traduït al castellà, al portuguès i a l'anglès, va ser guardonat amb el [[Premio Nacional de Comedia]] i va ser portada al cinema dues vegades: el [[1956]], dirigida per [[Tullio Demicheli]] i doblada després al català, i el [[1997]], dirigida per [[José Luis Garci]].

Els dos darrers anys de la seva vida va escriure ''El senyor Perramon'' i ''El fiscal Requesens'', versions molt personals de [[Molière]] i [[Nikolai Gógol]], respectivament, fetes a mida per a l'actor còmic [[Joan Capri]].

El govern espanyol, el [[1960]], li concedeix la [[Gran Cruz de Alfonso X el Sabio]]. El fet que acceptés la condecoració, va fer rebrotar les crítiques dels sectors catalans de la resistència cultural per la seva actitud condescendent amb el règim [[franquisme|franquista]], motivada, d'altra banda, per la seva situació de supervivència econòmica.

===La desaparició i el llegat d'un gran escriptor===
[[Fitxer:Josep Maria de Sagarra (Tomba).jpg|thumb|300px|Làpida de la tomba de l'escriptor]]
L'any [[1961]], '''Josep Maria de Sagarra''' preparava una llarga estada a [[Roma]], amb una subvenció de la [[Fundación Juan March]], per a escriure una obra ambiciosa sobre el [[Vaticà]] i la Ciutat Eterna i ostentar la corresponsalia especial de ''[[La Vanguardia]]'' i de ''[[Ya]]'' per enviar cròniques sobre el [[Concili del Vaticà II|Concili Ecumènic Vaticà II]], però un [[carcinoma]] li va provocar una llarga agonia que el va portar a la mort el 27 de setembre de [[1961]].

La seva obra poètica ha estat musicada per intèrprets com [[Toni Subirana]], [[Guillermina Motta]], [[Lluís Llach]], [[Ramon Muntaner i Torruella|Ramon Muntaner]], [[Ovidi Montllor]] i [[Celdoni Fonoll]], entre d'altres, que l'han difosa a les noves generacions.

En commemoració del centenari del seu naixement, el [[1994]] es va iniciar la reedició de l'obra completa a l'[[Editorial 3 i 4]] de [[València]]. Des d'institucions i entitats, es va recordar l'autor amb exposicions i actes diversos, i es van representar novament algunes de les seves obres dramàtiques, que de fet mai no han estat oblidades per grups de teatre aficionat de tot el país. Les seves traduccions del teatre de [[William Shakespeare]] són sovint les que utilitzen moltes companyies catalanes actuals per revisar el dramaturg més universalment representat. L'ajuntament de [[Santa Coloma de Gramenet]], població amb la qual Josep Maria de Sagarra havia mantingut vincles de petit, va posar el seu nom al nou teatre municipal de la ciutat.

Potser amb la sola excepció de [[Jacint Verdaguer i Santaló|Verdaguer]] i a desgrat de les enveges i dels rebuigs de determinats cercles intel·lectuals i polítics, Sagarra ha estat l'únic poeta català autènticament popular, i no cal dir que un dels poquíssims escriptors que van aconseguir viure de la seva ploma.

==Principals obres==
===Poesia===

* ''Primer llibre de poemes'', [[1914]], reed. [[1996]]
* ''El mal caçador'', [[1916]], reed. [[1915]], [[1916]], [[1925]], [[1957]], [[1962]], [[1996]]
* ''Cançons d'abril i de novembre'', [[1918]], reed. [[1962]], [[1985]], [[1996]]
* ''Cançons de taverna i d'oblit'', [[1922]], reed. [[1996]]
* ''Cançons de rem i de vela'', [[1923]], reed. [[1937]], [[1947]], [[1962]], [[1962]], [[1985]], [[2002]]
* ''Cançons de totes les hores'', [[1925]], reed. [[1985]], [[1996]]
* ''El comte Arnau'', [[1928]], reed. [[1942]], [[1949]], [[1957]], [[2006]]
* ''El poema de Nadal'', [[1931]], reed. [[1948]], [[1950]], [[1957]], [[1962]], [[1995]], [[2003]], [[2008]]
* ''La rosa de cristall '', [[1933]], reed. [[1996]], [[1998]]
* ''Àncores i estrelles'', [[1936]], reed.[[1949]], [[1996]], [[1998]]
* ''Entre l'equador i els tròpics'', [[1937]], reed. [[1947]], [[1996]], [[1998]]
* ''El poema de Montserrat'', [[1956]], reed. [[1996]], [[1998]].
* ''Poemes satírics'', [[1989]], reed. [[1990]], [[1996]], [[2003]]

===Teatre===
[[File:Cartell cafe de la Marina Sagarra TNC-MAE-98415.jpeg|thumb|Cartell del [[Teatre Nacional de Catalunya|TNC]], temporada 2002/2003, conservat al [[Centre de Documentació i Museu de les Arts Escèniques|MAE]]]]
[[File:Poema de Nadal - Josep Maria de Sagarra 2007.jpg|thumb|Cartell per al muntatge del Poema de Nadal de Josep Maria de Sagarra al Teatre Nacional de Catalunya]]
* 1918. ''[[Rondalla d'esparvers]]''. Poema en 2 actes, estrenat al teatre [[Teatre Romea|Romea]] de Barcelona, el 10 de gener de [[1918]].
* 1919. ''[[Joan Enric (Josep Maria de Sagarra)|Joan Enric]]''. Poema dramàtic, retirat per l'autor en plens assajos (mes de gener) al teatre Romea de Barcelona.
* 1919. ''[[Dijous Sant (Josep Maria de Sagarra)|Dijous Sant]]''. Poema en 3 actes, estrenat al teatre Romea de Barcelona, el 6 d'octubre de [[1919]], amb [[Bartomeu Soler Rabassó]] de principal intèrpret.
* 1921. ''[[L'estudiant i la pubilla]]''. Drama en 3 actes, estrenat al teatre Romea de Barcelona, el 21 de maig de [[1921]].
* 1921. ''[[El jardinet de l'amor]]''. Comèdia en 3 actes, en vers, estrenada al teatre Romea de Barcelona, el 7 d'octubre de [[1921]].
* 1922. ''La careta'', [[1922]]
* 1922. ''[[Cançó de taverna]]''. Poema en un acte, estrenat al teatre Romea de Barcelona, l'11 de maig de 1922.
* 1922. ''[[El matrimoni secret]]''. Comèdia grotesca en 3 actes, estrenada al teatre Romea de Barcelona, el 24 d'octubre de [[1922]]
* 1923. ''[[El foc de les ginesteres]]''. Comèdia en 3 actes, estrenada al [[Teatre Victòria (Barcelona)|Teatre Victòria de Barcelona]] el 6 de maig de [[1923]]
* 1923. ''[[Cançó d'una nit d'estiu]]''. Un acte, estrenat al teatre Romea de Barcelona, el 20 de maig de [[1923]]
* 1923. ''[[Les veus de la terra]]''. Poema dramàtic, en 4 actes i en vers, estrenat al teatre Romea de Barcelona, el 10 d'octubre de [[1923]].
* 1924. ''[[Fidelitat (Josep Maria de Sagarra)|Fidelitat]]''. Poema dramàtic, en 3 actes i en vers, estrenat al teatre Romea de Barcelona, el 14 de novembre de [[1924]]
* 1925. ''La màscara''. Drama en 3 actes, escrit la primavera de 1925 i destinat per a ser estrenat per [[Enric Borràs]]. L'estrena no es va dur a terme.
* 1925, 5 de maig. ''[[El senyor Pupurull]]''. Farsa en tres actes, adaptació lliure de ''[[Georges Dandin]]'' de [[Molière]]. Estrenada al teatre Romea de Barcelona.
* 1925. ''[[La follia del desig]]''. Drama en 2 actes, estrenat al teatre Romea de Barcelona, el 15 de desembre de [[1925]]
* 1926. ''[[Marçal Prior]]''. Poema en 5 actes, estrenat al teatre [[Teatre Novedades (Barcelona)|Teatre Novedades]] de Barcelona, el 29 d'octubre de [[1926]].
* 1926?. ''La modista o Llucieta Sangenís'', comèdia en 3 actes inèdita i mai no representada.
* 1927. ''[[Un estudiant de Vic]]''. Comèdia en 3 actes i en vers, estrenada al [[Teatre Novedades (Barcelona)|Teatre Novedades]] de Barcelona, l'1 d'octubre de [[1927]].
* 1927. ''[[L'assassinat de la senyora Abril]]''. Comèdia dramàtica en 3 actes, estrenada al teatre Romea de Barcelona, el 14 de desembre de [[1927]]
* 1927. ''Andreu, el navegant''. Llibret per una òpera d'[[Enric Morera i Viura|Enric Morera]] inèdita i mai no representada.
* 1928. ''[[La Llúcia i la Ramoneta]]''. Farsa en 3 actes i en vers, estrenada al [[Teatre Novedades (Barcelona)|Teatre Novedades]] de Barcelona, el 28 d'abril de [[1928]].
* 1928. ''[[Les llàgrimes d'Angelina]]''. Comèdia en 3 actes i en vers, estrenada al [[Teatre Novedades (Barcelona)|Teatre Novedades]] de Barcelona, el 30 d'octubre de [[1928]].
* 1929. ''Judit''. Misteri en 3 actes, estrenat al [[Teatre Novedades (Barcelona)|Teatre Novedades]] de Barcelona, el 16 d'abril de [[1929]].
* 1929. ''[[La filla del Carmesí]]'', estrenada al [[Teatre Novedades (Barcelona)|Teatre Novedades]] de Barcelona, el 5 d'octubre de [[1929]].
* 1930. ''[[Gardènia]]''. Poema dramàtic en 6 quadres, estrenat al teatre [[Teatre Talia (Barcelona)|Talia]] de Barcelona, el 19 d'abril de [[1930]].
* 1930. ''[[El cas del senyor Palau]]''. Farsa en 3 actes i en vers, estrenada al [[Teatre Novedades (Barcelona)|Teatre Novedades]] de Barcelona, l'any [[1930]].
* 1930. ''[[La perla negra]]''. Comèdia romàntica en 3 actes i en vers, estrenada al [[Teatre Novedades (Barcelona)|Teatre Novedades]] de Barcelona, l'any [[1930]].
* 1930. ''[[La corona d'espines]]''. Poema dramàtic en 3 actes, estrenat al [[Teatre Novedades (Barcelona)|Teatre Novedades]] de Barcelona, el 17 d'octubre de [[1930]]. Representat la temporada 1993/1994 al [[Teatre Romea]] i de gira per Catalunya amb direcció d'[[Ariel García Valdés]] i participació de [[Josep Maria Pou]].
* 1931. ''[[La priora del Roser]]''. Poema dramàtic en 3 actes i en vers, estrenat al [[Teatre Novedades (Barcelona)|Teatre Novedades]] de Barcelona, l'any [[1931]]
* 1931. ''[[L'hostal de la Glòria]]''. Poema dramàtic, estrenat al teatre Romea de Barcelona, el 7 d'octubre de [[1931]].
* 1931. ''Les tres Gràcies''. Estampa gortesca, estrenada al [[Teatre Novedades (Barcelona)|Teatre Novedades]] de Barcelona, el 10 d'octubre de [[1931]].
* 1932. ''[[L'alegria de Cervera]]''. Estrenada al teatre Romea de Barcelona, el 26 de març de [[1932]].
* 1932. ''[[Desitjada]]''. Poema en 3 actes, estrenat al teatre Romea de Barcelona, el 7 d'octubre de [[1932]].
* 1933. ''[[El Cafè de la Marina|El Cafè de la Marina]]''. Poema en 3 actes, estrenat al teatre Romea de Barcelona, el 14 de febrer de [[1933]]. Representat la temporada 2002/2003 al [[Teatre Nacional de Catalunya]], direcció de [[Rafel Duran]].
* 1933. ''[[L'Estrella dels miracles]]''. Poema en 3 actes, estrenat al teatre Romea de Barcelona, el 3 d'octubre de [[1933]].
* 1933. ''Gardènia'', [[1933]]
* 1934. ''[[La plaça de Sant Joan (Josep Maria de Sagarra)|La plaça de Sant Joan]]''. Comèdia en 3 actes i en vers, estrenada al teatre Romea de Barcelona, el 9 de novembre de [[1934]].
* 1935. ''[[La Rambla de les floristes]]''. Comèdia en 3 actes, estrenada al teatre [[Teatre Poliorama|Poliorama]] de Barcelona, el 21 de març de 1935.
* 1935. ''[[Reina (Josep Maria de Sagarra)|Reina]]''. Poema en 3 actes, estrena al teatre [[Teatre Nou|Nou]] de Barcelona, el 20 d'abril de 1935.
* 1935. ''[[Roser florit]]''. Comèdia en 3 actes, estrenada al [[Teatre Novedades (Barcelona)|Teatre Novedades]] de Barcelona, el 30 d'octubre de 1935.
* 1936. ''[[La cançó de la filla del marxant]]''. Poema en 3 actes i en vers, estrenat al teatre [[Gran Teatre Espanyol|Espanyol]] de Barcelona, el 28 de maig de [[1936]].
* 1946. ''[[El prestigi dels morts]]''. Comèdia dramàtica en 3 actes i 6 quadres, estrenada al teatre Romea de Barcelona, el 17 d'octubre de [[1946]].
* 1947. ''[[La fortuna de Sílvia]]'' Comèdia en 3 actes. Estrenada al teatre Romea de Barcelona, el 5 d'abril de [[1947]].
* 1948. ''[[Galatea (Josep Maria de Sagarra)|Galatea]]''. Farsa en 3 actes i 6 quadres del nostre temps, estrenada al [[Teatre Victòria (Barcelona)|Teatre Victòria]] de Barcelona, el 15 de desembre de [[1948]]. Es va representar la temporada 1998/1999 al [[Teatre Nacional de Catalunya]], amb direcció d'[[Ariel García Valdés]] i participació de [[Pere Arquillué]], [[Joan Carreras i Valldeperes|Joan Carreras]], [[Camilo García]], [[Anna Güell]], [[Anna Lizaran]], [[Joan Massotkleiner]] i [[Artur Trias]], entre d'altres.
* 1948. ''[[Ocells i llops]]''. Drama en 3 actes, estrenada al teatre [[Teatre Apol·lo (Barcelona)|Apol·lo]] de Barcelona, el 15 de novembre de [[1948]].
* 1949. ''[[L'hereu i la forastera]]''. Poema en 3 actes, estrenat al teatre Romea de Barcelona, el 17 de novembre de [[1949]].
* 1950. ''[[Els comediants]]''. Poema en 3 actes, estrenat al teatre Romea de Barcelona, el 18 d'abril de [[1950]].
* 1950. ''[[Les vinyes del Priorat]]''. Poema en 3 actes, estrenat al teatre Romea de Barcelona, el 9 de novembre de [[1950]].
* 1950. ''El poema de Nadal''. Revisió d'una peça tradicional catalana, estrenat a Badalona. S'ha dut a escena en diverses ocasions, moltes d'elles dirigit per [[Esteve Polls i Condom|Esteve Polls]], la darrera vegada els dies 18, 25 i 26 de desembre de 2007 al [[Teatre Nacional de Catalunya]].
* 1952. ''[[L'alcova vermella]]''. Comèdia dramàtica en 3 actes i en vers, estrenada al teatre Romea de Barcelona, el 15 de febrer de [[1952]].
* 1952. ''[[L'amor viu a dispesa]]''. Comèdia en 3 actes, estrenada al teatre Romea de Barcelona, el 26 de novembre de [[1952]].
* 1954. ''[[La ferida lluminosa]]''. Estrenada al teatre Romea de Barcelona, el 18 de novembre de [[1954]].
* 1955. ''[[La paraula de foc]]''. Drama dividit en 4 quadres, estrenat el 28 d'octubre de 1955, al Teatre Romea de Barcelona.
* 1958. ''[[El pobre d'esperit i els altres]]''. Comèdia en 2 actes, el primer dividit en 2 parts, estrenada al teatre [[Teatre Guimerà (Barcelona)|Guimerà]] de Barcelona, el 16 d'abril de [[1958]].
* 1959. ''[[Soparem a casa]]''. Comèdia en 2 actes i 5 quadres. Estrenada al teatre Romea de Barcelona, el 29 de desembre de 1959.
* ''[[El senyor Perramon]]''. Adaptació lliure de L'avare de [[Molière]], en 2 parts i 6 quadres. Estrenada al teatre [[Teatre Candilejas|Candilejas]] de Barcelona.
* ''[[El fiscal Requesens]]''. Comèdia en 1 pròleg i 2 parts, adaptació lliure d'El casament de [[Nikolai Gógol]].
* ''El comte Arnau'', poema dut a escena com a monòleg en el marc del [[Festival Grec]] de l'any 2005, muntatge dirigit per [[Antonio Calvo]] i representat per [[Lluís Soler]].

===Novel·la===

* ''Paulina Buxareu'', [[1919]]
* ''All i salobre'', [[1929]]
* ''[[Vida privada]]'', [[1932]]

===Reculls d'articles periodístics===

* ''Cafè, copa i puro'', [[1929]]
* ''L'aperitiu'', [[1937]], reed. [[1946]]
* ''Cola de gallo'', [[1959]], en castellà
* ''L'ànima de les coses'', [[2001]]
* ''El perfum dels dies'', [[2004]]

===Altres obres===

* ''Els ocells amics'', [[1922]]
* ''Elogi dels ocells'', [[1924]]
* ''David i Jonathàs'', [[1924]]
* ''El cas del doctor Hipòlit'', [[1924]]
* ''Maria Pia'', [[1924]]
* ''La ruta blava'', [[1942]] en castellà, [[1964]] en català
* [http://mdc.cbuc.cat/cdm/ref/collection/manuscritBC/id/38204 ''Memòries'', [[1954]]]
* ''La bruixa dels panellets'', [[1960]]
* ''Verdaguer, poeta de Catalunya'', [[1968]]

===Traduccions i versions===

* ''[[La Divina Comèdia]]'', traduïda de [[Dante Alighieri|Dante]], [[1950]] 
* ''El senyor Perramon'', versió de ''L'avar'' de [[Molière]], [[1960]]
* ''El fiscal Requesens'', versió de ''El casament'' de [[Nikolai Gógol|Gógol]], [[1961]]
* Traducció de gairebé totes les obres de [[Shakespeare]]

== Bibliografia ==
* {{ref-llibre| cognom=Carbonell
| nom=Jordi
| títol= L'obra dramàtica de Josep Maria de Sagarra
| editorial= Editorial Selecta 
| lloc= Epíleg a ''Teatre'' de Josep M. de Sagarra, vol. IV. Barcelona
| any= [[1964]], p. 1343-1407.
}}
* {{ref-llibre| cognom=Font
| nom=Melcior
| títol= Josep M. de Sagarra
| editorial= Llibreria Catalònia
| lloc= Barcelona
| any= [[1934]]
}}
* {{ref-llibre| cognom=Espinàs
| nom=Josep Maria
| enllaçautor=Josep Maria Espinàs i Massip
| títol= Sagarra
| editorial= Editorial Alcides
| lloc= Barcelona
| any= [[1962]]
}}
* {{ref-llibre| cognom=Permanyer
| nom=Lluís
| enllaçautor= Lluís Permanyer
| títol= Sagarra vist pels seus íntims
| editorial= Edhasa
| lloc= Barcelona
| any= [[1982]]
}}
* {{ref-llibre| cognom=Pla
| nom=Josep
| enllaçautor=Josep Pla i Casadevall
| títol= Homenots. Josep M. de Sagarra i el seu teatre
| editorial= Editorial Selecta
| lloc= Barcelona
| any= [[1958]]
}}
* {{ref-llibre| cognom=Garolera
| nom=Narcís
| enllaçautor= Narcís Garolera i Carbonell
| cognom2= Mumbrú
| nom2=Eulàlia 
| títol= Josep Maria de Sagarra
| editorial= Eliseu Climent ed.
| lloc= València
| any= [[2003]]
}}
* {{ref-llibre| cognom=Sagarra
| nom=Josep Maria de
| títol= Memòries
| editorial= Edicions 62, 2 vols.
| lloc= Barcelona
| any= [[2000]], 6a edició
}}

==Enllaços externs==
* {{AELC|sagarrajm}}
* {{GEC|0057732}}
* {{LletrA|josep-maria-de-sagarra}}
* [http://autorslocantich.blogspot.com/search/label/Josep%20Maria%20de%20Sagarra Josep Maria de Sagarra a '''Lo Càntich'''] 
* [http://www.tnc.cat/ca/galatea Pàgina del muntatge de ''Galatea'' al Teatre Nacional de Catalunya]
* [http://www.tnc.cat/ca/el-poema-de-nadal Pàgina del muntatge d'''El Poema de Nadal'' al Teatre Nacional de Catalunya]
* ''Lluís Soler aborda el mito del Comte Arnau con un monólogo'', [http://elpais.com/diario/2005/07/19/catalunya/1121735257_850215.html El País, 19 de juliol de 2005].

===Obra===
* [http://manybooks.net/titles/sagarraj2472924729-8.html Paulina Buxareu] a http://manybooks.net/, per a [[ordinador de butxaca]], (via [[Projecte Gutenberg]])

{{Presidents de l'IEC}}
{{Premis Joan Crexells de narrativa}}
{{Mestres en Gai Saber}}

{{Autoritat}}
{{ORDENA:Sagarra Castellarnau, Josep Maria De}}
[[Categoria:Novel·listes barcelonins contemporanis en català]]
[[Categoria:Dramaturgs barcelonins en català]]
[[Categoria:Membres de la Secció Històrico-Arqueològica de l'IEC]]
[[Categoria:Presidents de l'IEC]]
[[Categoria:Mestres en Gai Saber]]
[[Categoria:Estudiants de dret de la UB]]
[[Categoria:Traductors barcelonins]]
[[Categoria:Traductors de l'italià al català]]
[[Categoria:Traductors de l'anglès al català]]
[[Categoria:Traductors del francès al català]]
[[Categoria:Poetes barcelonins contemporanis en català]]
[[Categoria:Crítics teatrals barcelonins]]</text>
      <sha1>passiabn2v6tno34px2wr55dcgkm8pb</sha1>
      <model>wikitext</model>
      <format>text/x-wiki</format>
    </revision>
  </page>