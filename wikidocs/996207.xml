<page>
    <title>Història de l'Iraq</title>
    <ns>0</ns>
    <id>996207</id>
    <revision>
      <id>13691316</id>
      <parentid>13691315</parentid>
      <timestamp>2014-06-26T10:15:59Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Naharawan el [[1  Naharawan l'[[1</comment>
      <text>Aquest article inclou una descripció de la prehistòria al present a la regió de l'estat actual de l'[[Iraq]] a [[Mesopotàmia]].

== Antiga Mesopotàmia ==
{{AP|Mesopotàmia}}
Conegut antigament com a [[Mesopotàmia]], l'Iraq és el lloc on les civilitzacions antigues van prosperar.

Després del col·lapse de la civilització sumèria, [[Hammurabi]] va vèncer els prínceps rivals i va fundar un regne al voltant del [[1700 aC]]. Durant el seu govern, Babilònia es va convertir en el principal centre de comerç del [[Pròxim Orient]].ref{{ref-web | url = http://www.icarito.cl/medio/articulo/0,0,38035857_152309059_147567184_1,00.html | títol = Babilonia y el código de Hammurabi | obra = Icarito.cl | consulta = 26/05/2008 | llengua = castellà}}/ref Va estendre el seu imperi cap al nord a través de les valls dels rius [[Tigris]] i [[Eufrates]].ref{{ref-web | url = http://www.biografiasyvidas.com/biografia/h/hammurabi.htm | títol = Hammurabi | obra = Biografías y Vidas 2004 | consulta = 26/05/2008 | llengua = castellàl}}/ref

Entre els anys 1813 i 1780 aC, [[Assíria]] va assolir la categoria d'imperi. Va ser el primer [[Assíria|Imperi assiri]], de la mà del rei [[Xamxi-Adad I]] fins que l'any 1760 aC., Hammurabi de Babilonia va derrotar i va conquerir els assiris.

El [[segle XVI aC]] va ser un període d'invasions i gran confusió per tot Mesopotàmia. Assíria es va veure sota el control d'uns i altres invasors (els mitani i els hittites sobretot), fins al segle XIV en què el rei assiri [[Aixuruballit I]] es va alliberar dels seus opressors i fins i tot va arribar a engrandir els límits de les seves terres. Els successors d'aquest rei van ampliar més les fronteres i van saber enfrontar-se als pobles del voltant.

=== Nabucodonosor II ===
[[Fitxer:Hanging Gardens of Babylon.jpg|thumb|Una pintura del segle XVI dels [[Jardins penjants de Babilònia]]. Al fons pot distingir-se la [[Torre de Babel]].]]
{{AP|Nabucodonosor II}}
Nabucodonosor II (fill de [[Nabopolassar]]) va heretar l'Imperi de Babilònia, al qual va afegir territoris, i va reconstruir la ciutat de Babilònia.ref{{ref-web | url = http://www.artehistoria.jcyl.es/civilizaciones/contextos/7556.htm | títol = El Nuevo Imperio babilónico | obra = artehistoria | consulta = 26/05/2008 | llengua = castellà}}/ref

El segle VI aC, Nabucodonosor II va conquerir [[Jerusalem]]. El [[Temple de Jerusalem]] va ser saquejat, el rei Joaquim i part de la població van ser deportats a Babilònia.ref{{ref-web | url = http://www.cervantesvirtual.com/portal/Antigua/franja_textos.shtml | títol = Franja oriental mediterránea | obra = cervantesvirtual | consulta = 26/05/2008 | llengua = castellà}}/ref A Nabucodonosor II s'acredita la construcció dels llegendaris [[Jardins penjants de Babilònia]],ref{{ref-web | url = http://www.clarin.com/suplementos/viajes/2006/06/18/v-01901.htm | títol = Los jardines, esos paraísos | obra = El Clarín | consulta = 26/05/2008 | llengua = castellà}}/ref una de les [[Les set meravelles del món|Set Meravelles del Món]].

== Antiguitat clàssica ==
=== Domini aquemènida i Imperi Selèucida  ===
{{AP|Dinastia Aquemènida|Imperi Selèucida}}
Diversos invasors van conquerir el territori després de la mort de Nabucodonosor II, incloent-hi [[Cir II el Gran]]  al 539 aC i [[Alexandre el Gran]] al 331 aC, que va morir el 323 aC. Al segle VI aC passà a formar part de l'[[Dinastia Aquemènida|Imperi Aquemènida]], quan fou conquerit per [[Alexandre el Gran]] i romangué sota domini [[Grècia hel·lenística|grec]] sota la dinastia [[Imperi Selèucida|selèucida]] durant prop de dos segles. [[Babilònia]] declinà després de la fundació de [[Selèucia del Tigris]], la nova capital de l'[[Imperi Selèucida]].

=== Domini romà i part ===
{{AP|Asoristan|Osroene|Adiabene|Mesopotàmia (província romana)|Província romana de Síria}}
Els selèucides van ser succeïts pels [[Imperi Part|parts]] al segle tercer. Al començament del segle segon, els [[Imperi Romà|romans]], dirigida per l'emperador [[Marc Ulpi Trajà|Trajà]], van envair Pàrtia, va conquistar Mesopotàmia, i la van convertir en una província imperial. Va ser retornada als parts breument pel successor de Trajà, [[Adrià]].

=== Conquesta àrab i califat abbàssida ===
[[Fitxer:Dish from 9th century Iraq.jpg|thumb|Aquesta  [[cassola de fang]] es va fer el segle IX a l'Iraq.]]
{{AP|Asoristan|Imperi Sassànida|Primer califat|Edat d'or de l'islam|Califat abbàssida|Iraq (província del Califat)}}
Al segle III, els parts van ser, al seu torn, succeïts per l'[[Imperi Sassànida]], que va governar Mesopotàmia fins al segle VII, quan es va produir la conquesta musulmana de l'Iraq. Aquesta conquesta es va iniciar en el califat d'[[Úmar ibn Abd-al-Aziz]] el [[633]] i es va acabar el [[642]].

Un cap dels bakrites de la regió (la tribu Banu Bakr), [[al-Muthanna ibn Haritha]], que s'havia convertit a l'islam, va convidar a l'Iraq Khalid ibn al-Wàlid i a la primavera o estiu del [[633]] Khalid va aparèixer davant al-[[Hira]] amb una tropa. La ciutat va capitular ràpidament; però el [[634]] Khalid fou enviat a [[Síria]] i les operacions gairebé es van suspendre. Al-Muthanna va tenir diversos xocs amb els làkhmides i sassànides i fou derrotat a la batalla del Pont; el [[635]] va vèncer a la Bawayh, però va morir poc després ([[636]]). Un nou cap va agafar el comandament: Sad ibn Abi Wakkas, un antic company de Mahoma, i el [[637]] va fer front a un atac persa dirigit pel general Rustam i es va lliurar la famosa [[Batalla d'al-Qadisiyya]] (a 30 kms al sud-oest d'al-Hira) que va durar tres dies i tres nits, en la que els perses foren derrotats per forces dues o tres vegades inferiors en nombre.ref [[Saddam Hussein]] en la [[Guerra del Golf|primera guerra del golf]], va anomenar l'enfrontament com la Nova Kadisiyya /ref Aquesta victòria obria als musulmans a la conquesta de l'Iraq. Es van acostar fins a [[Ctesifont]] que van saquejar i es van establir a la resta de la regió on no foren mal acollits per la població nativa d'origen arameu i per tant semites com els àrabs.

El [[638]] es va establir el campament fortificat d'al-Basra ([[Bàssora]]) a la regió del [[Xatt al-Arab]] (la unió dels rius [[Tigris]] i [[Eufrates]]) i a l'any següent el campament d'al-Kufa o simplement [[Kufa]] al sud de la moderna [[Bagdad]] però a la riba dreta de l'Eufrates, destinat a esdevenir la capital de la província en el lloc de Ctesifont, destruïda i progressivament despoblada. La victòria sobre els perses a [[Nihawand]] el [[642]] va garantir el domini de la província i va obrir el camí de [[Pèrsia]] als musulmans. Els campaments de Kufa i Bàssora, van esdevenir viles i després grans ciutats, amb governadors separats.

El [[4 de desembre]] del [[656]] es va lliurar a la rodalia de [[Bàssora]] l'anomenada [[batalla del Camell]] en què [[Alí ibn Abi Tàlib]] va derrotar els seus rivals dirigits pe [[Àïxa bint Abi-Bakr]], [[Talha ibn Ubayd Allah al-Taymi|Talha ibn Ubayd-Al·lah al-Taymí]] i [[Az-Zubayr ibn al-Awwam]]. A Kufa Alí va tenir el seu quarter general durant el conflicte que el va oposar a [[Muawiya I]] i després de la [[Batalla de Siffín]] (26 a [[28 de juliol]] del 657) al [[kharigites]] oposats a l'arbitratge, i que foren derrotats a al-Nahrawan el [[658]]. A Kufa fou assassinat Alí per [[Ibn Muldjam]] el [[25 de gener]] del [[661]] (Alí va morir dos dies després).

Amb el triomf de [[Muawiya I]] el centre del califat musulmà es va desplaçar a [[Síria]]. Iraq va esdevenir el [[670]] una [[Iraq (província del Califat)|província del califat]] formada pels governs de Bàssora i de Kufa.

=== Iraq sota els abbàssides (750-945) ===
Iraq va estar sota govern dels abbàssides del [[750]] al [[1258]], però el govern efectiu es va interrompre el [[945]] per la dominació [[buwàyhida]] i després [[seljúcida]].

Els abbàssides es van establir inicialment ([[750]]) a Kufa que no fou de la seva satisfacció. Després d'algunes vacil·lacions la capital es va establir finalment a [[Bagdad]]. Al-Kufa es va buidar mentre [[Bagdad]] creixia de manera important fins que el [[836]] la cort es va traslladar a Samarra ([[836]]-[[872]]). 

Es van produir dos aixecaments alides importants: el primer a [[Bàssora]] el [[762]] que va culminar en la [[Batalla de Bakhamra]] en la qual Isa ibn Musa, cap de les forces del califa a Iraq, van derrotar les forces rebels d'Ibrahim ibn Abd Allah que va morir a causa d'una fletxa quan anava guanyant la batalla. 

La segona revolta alida es va produir a Kufa el [[814]] o [[815]] amb [[Abu-s-Saraya aix-Xaybaní]] al servei de Muhàmmad ibn Ibrahim (Ibn Tabataba); Abu l-Saraya es va presentar a Kufa on unit a les forces d'[[Ibn Tabataba]] va fer la ''khutba'' en nom d'Ibn Tabataba com a imam ([[27 de desembre]] del [[814]], segons altres fonts el [[26 de gener]] del [[815]]). Per combatre la revolta de Kufa, el visir [[Hasan ibn Sahl]] va enviar un exèrcit que fou derrotat per Abu l-Saraya el [[14 de febrer]] del [[815]]. Ibn Tabataba es va posar malalt i va designar com a nou imam transitori Alí ibn Ubayd Al·là amb l'encàrrec de designar un nou imam i va renunciar el dia 14 i va morir el dia [[15 de febrer]]. Ali ibn Ubayd Allah va designar Muhàmmad ibn Zayd, que amb l'aprovació d'Abu l-Saradj fou elegit. Destacaments militars foren enviats per ocupar [[Wasit]], [[Bàssora]], [[La Meca]] i altres ciutats. Es coneixen dirhams emesos a Kufa durant el domini d'Abu l-Saraya, segons els quals va iniciar preparatius per atacar Bagdad. Hasan ben Sahl va cridar llavors el general Harthama, que estava de camí cap al Khurasan. Harthama va retornar i es va enfrontar a Abu l-Saraya a Kasr Ibn Hubayra (maig/juny del [[815]]) i el va derrotar. Les forces alides van quedar assetjades a Kufa, on una part de la població no els era pas favorable. El [[26 d'agost]] del [[815]] Abu l-Saraya va fugir de la ciutat amb 800 cavallers i fou capturat i executat el [[18 d'octubre]] del [[815]]. 

A [[Bagdad]] es va viure la guerra civil entre [[Al-Amín (abbàssida)|al-Amin]] i [[Al-Mamun (abbàssida)|al-Mamun]] amb el setge de la ciutat ([[812]]-[[813]]). El [[865]] la rebel·lió dels soldats turcs de [[Samarra]] va portar a un segon setge de Bagdad ([[865]]/[[866]]). 

Al baix Iraq es va viure la revolta dels [[Zandj]], els esclaus negres, que va durar del [[869]] al [[883]], i després del 900 les incursions de bandes de càrmates del [[Bahrain]] (Aràbia oriental) especialment a Bàssora, a les portes de la qual es va presentar el cap càrmata [[Abu Said Hasan ibn Bahram]] el [[901]] si bé es va retirar, després van tornar del [[905]] en endavant quan Abu Said va enviar freqüents incursions a la regió de Bàssora on va fer captius; l'expedició càrmata a l'estiu del [[912]] va aconseguir assolar les rodalies de la ciutat. 

En aquest temps s'anomenava [[Sawad]] a les terres centrals de l'Iraq. Era considerada la part més fèrtil del califat i hi aportava una part important dels ingressos.

El [[936]], caigut el visir [[Ibn Mukla]], el califa [[al-Radi]] va nomenar per primera vegada un ''amir al-umara'' o gran ''amir'' (i per tant cap de l'exèrcit), en la persona d'[[Ibn Raik]], oficial turc governador de Bàssora, la qual cosa va obrir una etapa que va durar fins a l'establiment del sultanat buwàyhida. Durant el període que Ibn Raik va governar (936-938) va eliminar tot mitjà de defensa del califa i va fer massacrar la guàrdia Hudjariyya fidel al califa. També va combatre els governadors autònoms d'[[Ahwaz]], els Banu l-Baridi o [[barídides]], als que va tractar d'arrabassar la seva província. 

El [[938]] fou enderrocat pel seu lloctinent el turc [[Badjkam]] que va entrar a Bagdad, va assolir el poder, i va enviar el seu antic cap com a governador al [[Diyar Mudar]]. Mort Badjkam ([[940]]) el va substituir [[Kurankidj]] o Kurankidji (940-941), però el barídida [[Abu Abd Allah Ahmad ibn al-Baridi]] va entrar a Bagdad i va prendre el poder que va perdre ràpidament per un motí de les seves tropes; Ibn Raik va poder ocupar el seu lloc el setembre del [[941]]; va governar uns mesos fins que el [[942]] Abu Abd Al·là Àhmad ibn al-Baridi va enviar un exèrcit dirigit pel seu germà [[Abu l-Husayn ibn al-Baridi]] que va ocupar Bagdad i va obligar al califa i al seu visir Ibn Raik a refugiar-se en territori dels [[hamdànides]] a [[Mossul]]. Els hamdànides van contraatacar i fou expulsat de Bagdad i Wasit però els [[barídides]] van conservar el govern de Bàssora (que havien adquirit anteriorment) i van sostenir una guerra contra l'emir d'[[Oman]] que havia desembarcat i s'havia apoderat d'al-Ubulla.

La lluita es va acabar el [[945]] quan [[Muizz al-Dawla]] que havia acabat la conquesta del Khuzistan als [[barídides]] va ocupar [[Bagdad]] (i [[Bàssora]] el [[947]])¡ i va imposar la seva tutela al califa. Els [[buwàyhides]] foren xiïtes.

=== Domini buwàyhida ===
{{Principal|Buwàyhides}}
El '''buwàyhides''' o '''búyides''' foren una dinastia [[xiïta]] que va governar l'[[Iraq]] i [[Pèrsia]]. Des del [[981]] les ciutats de [[Bàssora]] i [[Ahwaz]], que corresponien a l'Iraq, van gaudir d'autonomia i sovint es van posar sota dependència de Fars. La dinastia fou eliminada pels [[seljúcides]] entre el [[1055]] i el [[1056]].

==== Sultans buwàyhides d'Iraq ====
* [[Muïzz-ad-Dawla]] 932-967
* [[Izz-ad-Dawla Bakhtiyar]] 967-977
* [[Adud-ad-Dawla]] 977-983
* [[Samsam-ad-Dawla]] 983-987
* [[Xàraf-ad-Dawla]] 987-989
* [[Bahà-ad-Dawla (búyida)|Bahà-ad-Dawla]] 989-1012
* [[Sultan-ad-Dawla]] 1012-1022
* [[Muixàrrif-ad-Dawla]] 1022-1025
* [[Jalal-ad-Dawla]] 1025-1044
* [[Abu-Kalijar]] 1044-1048
* [[Al-Màlik ar-Rahim]] 1048-1055
* captura de Bagdad per [[Toghril Beg I]] ([[seljúcida]]) 1055 i empresonament d'Al-Màlik ar-Rahim

== Fatimites i seljúcides a l'Iraq ==
{{VT|Califat fatimita|Imperi Seljúcida}}
Entre [[1055]] i [[1060]] els fatimites i els seljúcides es van disputar l'Iraq. Van vèncer finalment els segons. El 1054 una revolta dels turcs de [[Bagdad]] va triomfar i els rebels van saquejar [[Bagdad]]; llavors el destacat general [[al-Bassassirí]] va trencar amb el [[buwàyhida]] [[Malik al-Rahim]] i va fer a contracor la [[khutba]] en nom del seljúcida [[Toghril Beg I]]. A Bagdad el visir abbàssida Rais al-Ruasa ibn al-Muslima, havia abandonat també als [[buwàyhides]] i es va decantar per Toghril Beg ([[1054]]) que des del [[1052]] s'havia instal·lat a [[Hulwan (Pèrsia)]] i al que va cridar a Bagdad ([[1055]]). El visir va impedir a al-Bassassirí d'actuar contra els [[ukàylides]] de l'emir Kuraiix que havien anat també a Bagdad, i el general va reaccionar i va tallar els subsidis al califa, i el març del [[1055]] va ocupar [[al-Anbar]]. 

Llavors al-Bassassirí es va dirigir a Bagdad on no va anar a fer homenatge al califa. El visir va instigar manifestacions sunnites que van acabar en disturbis; al-Bassassirí, que havia anat a [[Wasit]] per reunir-se altra vegada amb Malik al-Rahim, va fer emetre una fàtua on declarava els disturbis (en els que s'havien destruït gerres de vi del vaixells propietat d'un cristià) il·legals. El visir el va acusar d'estar d'acord amb el califa fatimita, i els turcs de Bagdad van saquejar la seva casa a Bagdad. 

Mentre Toghril Beg, amb l'excusa d'anar a fer el pelegrinatge i a combatre els fatimites, havia anat a Bagdad on les seves tropes van arribar davant la ciutat. Malik al-Rahim va anar a Bagdad i al-Bassassirí va haver d'anar a terres del [[mazyàdida]] Dubays de la [[Batiha]] que era son cunyat. El califa, el visir i Malik al-Rahim van acceptar l'entrada de Toghril Beg a Bagdad i es va fer la khutba en nom seu el [[15 de desembre]] de [[1055]]. Toghril va fer entrada solemne el dia [[18 de desembre]]. 

Però les seves tropes [[ghuzz]] aviat es van enfrontar a la població. Toghril va acusar Malik al-Rahim dels disturbis i pillatges que van seguir, i el va fer detenir el [[23 de desembre]]. Toghril Beg va ordenar a Dubays de la Batiha de trencar amb al-Bassassirí i aquest va haver de marxar a [[Rahba]], a l'[[Eufrates]] i va demanar al califa fatimita de poder anar al [[Caire]], però el visir fatimita al-Yazuri li va refusar l'asil; no obstant el califa fatimita es va mostrar d'acord en enviar tropes contra Toghril per impedir la conquesta per aquest de Síria i després Egipte, i va nomenar a al-Bassassirí governador de Rahba i li va enviar diners, robes, cavalls, i armament, que li va portar el delegat fatimita al-Muayyad fi l-Din al-Shirazi, plenipotenciari a la regió de l'Eufrates. La propaganda fatimita (1056-1057) va decantar al seu costat alguns amirs, afavorida també per l'hostilitat de la població a les forces [[ghuzz]] [[seljúcides]]. En diversos llocs del Iraq, com Wasit, es va llegir la khutba en nom del califa fatimita [[al-Mustansir Abu Temim Moad]] ([[1035]]–[[1094]]). El mazyàdida Dubays es va revoltar contra Toghril i va tornar a l'aliança amb al-Bassassirí. Aquest va tenir també el suport dels àrabs nòmades i el dels turcs de Bagdad, espoliats per Tughril. 

Llavors al-Bassassirí amb forces pròpies i de Dubays va anar a la regió de [[Sindjar]] on va derrotar greument als seljúcides dirigits per Kutlumush, cosí de Tughril, que va haver de fugir cap a l'[[Azerbaidjan]] (9 de gener de 1057). L'ukàylida Kuraiix, ferit, fou fet presoner i llavors es va declarar a favor d'al-Bassassirí i del califa fatimita que fou reconegut a Mossul.

Toghril va abandonar Bagdad el [[19 de gener]] de [[1057]] per lluitar contra els revoltats; va rebre reforços des de Pèrsia, i va avançar cap a [[Mossul]], que va conquerir; després va seguir cap a [[Nisibis]]. Dubays i Kuraysh van tornar al seu partit i al-Bassassirí va retornar a [[Rahba]] amb els turcs de Bagdad i un grup de ukàylides. 

Quan va arribar a Mossul el seljúcida [[Ibrahim Inal]], germanastre (uterí) de Tughril, que odiava els àrabs, Kuraysh va renovar la seva aliança amb al-Bassassirí, i Dubays va fer el mateix i va retornar a Djamian (al-Hilla). Toghril va prendre venjança a [[Sindjar]] per la derrota patida pels seus i va deixar a Inal a Mossul, retornant a Bagdad on fou rebut pel califa que li va donar el títol de rei d'Occident i d'Orient ([[24 de gener]] de [[1058]]). Ibrahim Inal aspirava al sultanat en perjudici del seu germà i es va posar en contacte amb al-Bassassirí i el delegart fatimita al-Muayyad (que era a [[Alep]]) per obtenir el suport fatimita per enderrocar a Tughril, a canvi de fer la ''khutba'' en nom del califa fatimita. Va abandonar Mossul que fou immediatament ocupada per Kuraysh i al-Bassassirí (encara que la ciutadella va resistir quatre mesos), però Toghril va recuperar la ciutat, i va avançar contra [[Nisibis]] i al-Bassassirí va fugir de [[Rahba]] cap a [[Damasc]].

En aquell moment [[Ibrahim Inal]] es va declarar obertament en rebel·lió contra el seu germà i va marxar cap al [[Djibal]]. El [[5 de novembre]] de [[1058]] Toghril Beg va abandonar [[Nisibis]] que havia ocupat i va perseguir al seu germà. 

Així Iraq va quedar lliure de forces seljúcides i al-Bassassirí no va tardar a tornar a [[Hit]] i després a [[al-Anbar]]. El califa [[al-Qaim]], ple de dubtes, no sabia si sortir de Bagdad o no (el mazyàdida Dubays li va oferir refugi als seus dominis) però finalment va restar a la capital. El [[27 de desembre]] al-Bassassirí va entrar a Bagdad (part occidental) amb 400 cavallers i l'[[1 de gener]] de [[1059]] va fer la khutba en nom del califa fatimita. El [[8 de gener]] va creuar el riu i el califa fatimita fou proclamat a la mesquita de Rusafa a la part oriental.

El califa va fortificar el seu palau però al-Bassassirí tenia el suport dels xiïtes i de part dels sunnites que odiaven els [[ghuzz]]; excitats pel visir, un grup de haiximites i eunucs del palau van voler front a al-Bassassirí però foren derrotats a la vora de l'Hipòdrom i el [[19 de gener]] de [[1059]] al-Bassassirí va atacar el palau; el califa i el visir van fugir i van demanar asil a Kuraysh que els en va donar i els va portar a al-Haditha amb el seu cosí Muharix; el palau fou saquejat; al-Bassassirí es va apoderar de les insígnies del califa que va enviar al Caire i el [[29 de gener]] de [[1059]] va celebrar la festa de les víctimes amb banderes egípcies. Va deixar al califa en mans de Kuraiix però li va exigir a aquest l'entrega del visir, al que va executar de manera horrible el [[16 de febrer]] de [[1059]].

Al-Bassassirí va prendre possessió de [[Bàssora]] i [[Wasit]] però no va aconseguir dominar el [[Khuzestan]]. El califa fatimita es va molestar per que no li fou entregat el califa abbàssida. També el visir al-Yazuri fou destituït i executat acusat d'arruïnar les finances del país pel suport donat a al-Bassassirí. El califa va abandonar a al-Bassassirí.

Mentrestant, Toghril havia triomfat sobre el seu germà Ibrahim Inal (juliol del [[1059]]) i estava disposat a tornar a Bagdad. Va oferir a al-Bassassirí de deixar-li Bagdad a canvi de fer la khutba en el seu nom, restablint a [[al-Qaim]] al tron, assegurant que en aquest cas no tornaria a Bagdad. En cas d'oposar-se a la proposta, Kuraysh fou convidat a abandonar a al-Bassassirí. Aquest darrer va negociar amb el califa per desautoritzar al seljúcida sense èxit. Kuraysh li va recordar la ingratitud del califa fatimita i li va dir que Toghril el perdonaria, però al-Bassassirí no va voler acceptar canviar de bàndol.

Toghril finalment va avançar cap a Bagdad. Muharix, a petició del seljúcida, va alliberar al califa que es va reunir amb Toghril a Naharawan l'[[1 de gener]] de [[1060]] i l'endemà va entrar al seu palau. Kuraysh ja havia abandonat a al-Bassassirí i aquest havia sortit de Bagdad el [[14 de desembre]] amb la seva família i s'havia refugiat a [[Kufa]]. No gaire després els soldats de Toghril van atrapar a al-Bassassirí que estava en companyia de Dubays. Aquest va passar altre cop al bàndol de Toghril però al-Bassassirí s'hi va negar i va presentar batalla a Saki al-Furat, prop de Kufa, però fou derrotat i mort ([[15 de gener]] de [[1060]]). 

La dominació seljúcida (sunnita) a Bagdad fou llarga; els sultans seljúcides van tenir la seva capital a [[Isfahan]] (es diu que per això la regió del [[Djibal]] a Pèrsia es va anomenar [[Iraq Adjemí]]. La branca que va formar el principat autònom es va iniciar amb [[Mahmud II ibn Muhàmmad ibn Màlik-Xahd]], nebot de [[Sandjar]], que va pujar al poder el [[1118]], però ja en aquest temps els califes començaven a agafar volada sols; les lluites d'influències es van fer especialment violentes en temps del sultà Masud (amb l'execució del califa [[al-Mustarshid]] el [[1135]] i del califa [[Ar-Ràixid (abbàssida)|ar-Ràixid]] el [[1136]]) fins que finalment va pujar al poder el califa [[al-Mústadi]] (1170-1180) escollit pel sultà. Però el poder seljúcida ja estava en descomposició i el califa [[An-Nàssir (abbàssida)|an-Nàssir]] (1180-1225) va començar una política pròpia. Al segle XIII es va enfrontar al [[khwarizmxah]] que el [[1221]] fou aniquilat pels mongols de [[Genguis Khan]] i després d'un renaixement sota [[Djalal al-Din Manguberti]] foren escombrats definitivament el [[1230]]. De moment els mongols no van envair Iraq però finalment el gran khan [[Mongke]] va enviar al seu germà [[Hulegu]], que va conquerir Bagdad el [[1258]] i va posar fi al califat abbàssida.


{{multiple image
 | align  = center
 | direction = horizontal
 | header =[[Setge de Bagdad (1258)|Invasió mongol de l'Iraq]]
 | header_align = left/right/center
 | header_background =
 | footer = Il.lustracions del ''[[Jami at-Tawàrikh]]'' per [[Raixid-ad-Din]] Bibliothèque Nationale de France, Département des Manuscrits, Division Orientale.
 | footer_align = center
 | footer_background =
 | width  =
 | image1 = Hulagu Baghdad 1258.jpg
 | width1 = 260
 | caption1  = El saqueig de [[Bagdad]], 1258 
 | image2 = Siège d'Irbil 1258-1259.jpeg
 | width2 = 222
 | caption2  = Setge d'[[Irbil]], 1258-1259
 | image3 = Siège de Mossoul (1261-1262).jpeg
 | width3 = 270
 | caption3  = Setge de [[Mossul]], 1261-1262.}}

== Iraq sota els ilkhànides i els jalayírides  ==
{{VT|Dinastia jalayírida|Il-khanat}}
Iraq va estar sota el domini dels [[Il-khanat|ilkhànides]] del [[1258]] al [[1335]] i sota el domini dels [[Dinastia jalayírida|jalayàrides]] del [[1336]] al [[1411]].

Després de la conquesta de Bagdad per Hulegu, Iraq formà part del domini de l'[[Il-Khan]] de [[Pèrsia]] dividit en dues províncies, l'Alta Mesopotàmia amb capital a [[Mossul]] i la Baixa Mesopotàmia amb capital a [[Bagdad]]; Spuler dona una llista d'alguns governadors mongols d'una i altra regiórefSpuler, ''Die Mongolen in Iran''/ref que estaven assistits d'un ''naib'' no mongol, generalment un alt funcionari musulmà, cristià o jueu, d'un dels grups que tenien major poder a la cort.ref els Djuwayni, a través de funcionaris del Khurasan, van tenir el control de les dues províncies uns vint anys fins que van caure en desgràcia./ref La situació no va tenir gaires disputes fins al [[1335]]. 

En aquell any ,el governador de l'Iraq i Diyar Bakr Ali Padxà, a la mort del khan Abu Said Bahadur Khan va donar suport a la reina Delsad Khatun, que estava embarassada (s'hi va casar) i es va revoltar contra el nou khan [[Arpa Khan|Arpa]], que havia estat posat al tron pel visir al·legant una designació al llit de mort per part d'Abu Said; Ali Padxà va derrotar Arpa prop de [[Maragha]] el [[10 d'abril]] de [[1336]] i el derrotat khan fou capturat poc després i executat. Delsad havia donat a llum a una filla i Ali Padxà va haver de proclamar sobirà a [[Musa Khan]] ([[12 d'abril]]) net del efímer khan [[Baydu]]. Poc després Ali Padxah fou derrotat a Qara Darra ([[24 de juliol]] de [[1336]]) per Xaykh Hassan ibn Amir Husseyn, conegut com a [[Hasan Buzurg]], el principal ''amir'' de Pèrsia i considerat el primer governant de la dinastia dels djalayàrides (tot i que mai va agafar el títol reial); Delsad es va casar amb Hasan i va tenir a [[Xaikh Uways]] (que després va succeir a Hasan al front dels [[djalayàrides]]). 

La dinastia jalayírida o jalayàrida va dominar Bagdad i va aconseguir expulsar els [[cobànides]] de l'alta Mesopotàmia. La primera invasió de [[Tamerlà]] el [[1393]] va trobar als [[Qara Qoyunlu]] a [[Tabriz]]. Després de dominar Pèrsia i d'establir diversos governants, fou ocupada la [[Batiha]] i Bagdad que pertanyien als djalayarides. 

Els [[timúrides]] es van retirar el [[1394]] i encara que van tornar a l'Iraq el [[1401]]-[[1402]] (el 1401 Tamerlà es va tornar a acostar a Bagdad que fou atacada per segona vegada, saquejada i massacrada una part de la població; però després va marxar cap a Geòrgia) i el [[1403]]-[[1405]] els jalayàrides van poder recuperar el poder amb l'ajut dels [[Qara Qoyunlu]]. Però els beduïns al sud i els turcmans i kurds al nord, amb els seus atacs, van desviar el tràfic de caravanes i van desorganitzar l'economia local iraquiana. La dinastia djalayàrida expulsada de Bagdad ([[1411]]) va intentar resistir al Baix Iraq (Khuzestan, Hilla, Bàssora), enfrontada ara als Qara Qoyunlu ([[1411]]-[[1431]]). El moviment polític religiós dels [[muixaixa]] va acabar substituint els jalayàrides.

== Iraq otomà ==
{{AP|Imperi otomà|Eyalat de Bàssora|Eyalat de Bagdad|Eyalat de Mossul|Vilayat de Mossul}}
=== Qara Qoyunlu, Muixaixa i Aq Qoyunlu ===
{{Principal|Qara Qoyunlu|Muixaixa|Aq Qoyunlu}}
La dinastia jalayírida, expulsada de Bagdad ([[1411]]) va intentar resistir al Baix Iraq ([[Khuzestan]], [[Hilla]], [[Bàssora]]), enfrontada ara als [[qara qoyunlu]] (1411-1431). El moviment polític religiós dels [[muixaixa]] va acabar substituint als jalayàrides. Els muixaixa no obstant el seu èxit parcial a [[Khuzestan]] i [[Fars]] no van aconseguir ocupar mai Bagdad als qara qoyunlu, i Hilla només breument del [[1466]] al [[1468]]. 

El [[1469]] els [[aq qoyunlu]], que van substituir als qara qoyunlu, van estabilitzar uns anys la situació; foren expulsats de [[Pèrsia]] pels [[safàvides]] al començament del segle XVI però encara es van sostenir uns anys a l'Iraq amb [[Murad ibn Yakub]] (1503-1508). Finalment el [[1508]] els safàvides van ocupar Iraq i el van governar fins al [[1534]] a través dels emirs Mawsillu de l'alta Mesopotàmia, ja poderosos sota els aq qoyunlu, i que van aconseguir el govern de Bagdad del xa, governant així tot l'Iraq. El [[1528]] l'emir Dhu l-Fikar ibn Nukhud (o Zulfiqar ibn Nukhud) va intentar independitzar-se i es va sotmetre al sultà otomà però fou derrotat per les forces de xa Tahmasp I ([[1529]]) que el 1530 tornaven a dominar Bagdad.

Després de la batalla de [[Çaldiran]] el [[23 d'agost]] de [[1514]] en què els otomans van obtenir una gran victòria sobre els safàvides perses i la campanya que va seguir (1515-1517) va permetre als otomans ocupar el [[Diyar Bakr]] i [[Mossul]] i els territoris kurds a l'est del [[Tigris]]. El [[1534]] els otomans van ocupar Bagdad i al mateix temps el dinasta àrab de Bàssora Raixid ibn Mughadam, que era vassall del [[safàvides]], va esdevenir vassall otomà.

D'aquí fins al [[segle XX]], la sort de l'Iraq anirà lligada a la de l'Imperi Otomà.
==== Governadors safàvides ====
{{Principal|Imperi Safàvida}}
* Lala Husayn 1508/09 - 1515 
* Qunghuruz Sultan 1515-1524
* Zulfiqar ibn Nukhud 1524 - 1529 (rebel i vassall otomà 1528-1529) 
* Muhàmmad Khan ibn Xaraf ad-Din 1530 - 1533 
* Takkalu Muhàmmad ibn Khan 1533 - 1534

== Segle XX ==
{{VT|Zona neutral Iraq-Aràbia Saudita|Qüestió de Mossul|Regne del Kurdistan}}
=== Administració britànica (govern militar 1918-1919, adinistració civil 1919-1920, Mandat 1920-1932) ===
El domini otomà va durar fins a la [[I Guerra Mundial]]. [[Al-Hasa]] fou ocupada pels [[wahhabites]] el [[1913]], Bàssora pels britànics el [[1916]] i Bagdad el [[1917]]. El 10 de gener del [[1919]] es va establir l'administració provisional britànica i l'abril de [[1920]] la [[Societat de Nacions]] va confiar el mandat de l'Iraq a [[Gran Bretanya]]. El 24 d'abril de 1920 Mossul fou declart part del territori del mandat.

L'agitació que el domini britànic va provocar entre els xeics àrabs, va incitar a la revolta a les tribus de l'Eufrates mitjà (a partir de maig de [[1920]]) encoratjada pels mudjahids xiïtes de [[Nadjaf]] i [[Karbala]]. Els britànics van instal·lar l'[[1 d'octubre]] de [[1920]] un alt comissari, Sir Percy Zachariah Cox (1864 - 1937) que l'11 de novembre de 1920 va proclamar un consell d'estat àrab dirigit per Saiyid Abdul Rahman al-Haydari al-Gaylani (1841 - 1927) per exercir les funcions de govern provisional de l'estat sota mandat, però del que quedava exclòs el wilayat de Mossul. Fins al gener del [[1921]] els britànics no van pacificar la zona rebel, a còpia d'un gran desplegament d'efectius. 

El març de [[1921]] la Conferència del [[Caire]], presidida pel ministre de colònies britànic Sir [[Winston Churchill]] va proposar pel govern del país Faysal ibn Husayn, segon fill del xerif de la Meca [[al-Husayn II ibn Ali]], que havia estat expulsat de Síria pels francesos el juliol de 1920. L'elecció fou confirmada pel consell d'estat o govern provisional i sotmesa a un referèndum, i [[Faisal I]] fou coronat el [[23 d'agost]] de [[1921]] i assolia així la direcció del govern nacional constitucional, democràtic i representatiu. Les relacions de l'Iraq amb la potència que exercia el mandat, la Gran Bretanya, foren regulades per diversos tractats que van ampliar progressivament la independència de l'estat iraquià, fins al tractat de [[30 de junu]] de [[1930]] que convertia l'Iraq un estat independent però establia una aliança estreta amb la Gran Bretanya per 25 anys amb un cert control de les relacions exteriors i dues bases militars, una a al-Xuayba a Bàssora i una altra a Habbaniyya a Bagdad. El [[1932]] l'Iraq fou admès a la Societat de Nacions i el darrer alt comissari britànic es va retirar.

En accedir a la independència el 1932 l'Iraq va continuar sent una monarquia constitucional. Encara que el [[Regne de l'Iraq]] va ser admès en la [[Societat de Nacions]] com una nació sobirana, la presència militar britànica i el [[Acord anglo-iraquià de 1930|desavantatjós acord anglo-iraquià]] de venda de petroli va generar descontentament en la població, especialment en els nacionalistes àrabs representats per [[Raixid Ali Gaylani]].

El 1941, en plena [[Segona Guerra Mundial]], Raixid Ali Gaylani, en aquell moment Primer Ministre, va encapçalar un cop d'estat amb suport de l'[[Tercer Reich|Alemanya Nazi]]. El Regne Unit va respondre [[Guerra anglo-iraquiana|envaint el país]] i restaurant el [[regent]] [[Abd al-Ilah]]

==== Comandants militars britànics a Iraq ====
* Sir Arthur Arnold Barret 1914 - 1915
* Sir John Eccles Nixon 1915 - 1916
* Sir Percy Henry Noel Lake 1916 - 1916
* Sir Frederic Stanley Maude 1916 - 1917

==== Comandants militars britànics a Bagdad ====
* Sir Frederic Stanley Maude 1917
* Sir William Raine Marshall 1917 - 1918
* Sir Alexander Stanhope Cobbe 1918 - 1919

==== Administrador provisional de l'Iraq (inclòs Mossul) ====
* Sir Arnold Talbot Wilson 1919-1920

==== Alts comissionats britàmics a l'Iraq (inclòs Mossul) ====
* Sir Percy Zachariah Cox 1920-1923
* Sir Henry Robert Conway Dobbs 1923-1928
* Sir Gilbert Falkingham Clayton 1928-1929
* Sir Francis Henry Humphrys 1929-1932

==== President del consell d'estat ====
* Saiyid Abdul Rahman al-Haydari al-Gaylani 1920-1921

=== Monarquia iraquiana ===
{{AP|Haiximites de l'Iraq|Regne de l'Iraq}}
El 1945 l'Iraq es va unir a l'[[Organització de les Nacions Unides]] i es va convertir en membre fundador de la [[Lliga Àrab]]. En [[1956]] el [[Pacte de Bagdad]] va convertir a Iraq, [[Turquia]], [[Iran]], [[Pakistan]] i el [[Regne Unit]] en aliats, i va establir la seva seu central a Bagdad.

=== República iraquiana ===
{{Principal|República de l'Iraq (1958-1978)}}
El general [[Abd al-Karim Qasim]] va prendre el poder en un cop d'estat el juliol de 1958. Durant el mateix foren morts el rei [[Faisal II]] i el primer ministre [[Nuri al-Said]]. El nou govern, encapçalat per Qasim, aviat emprèn importants reformes; el 27 de juliol d'aquell mateix any es promulga una nova Constitució provisional, en la que es defineix a l'Iraq com a República independent plenament sobirana i que considera àrabs i kurds companys en aquesta pàtria i amb els seus drets tradicionals dins de la unitat de l'Iraq s'emprenen importants reformes populistes que afecten la propietat de la terra i millores en sanitat i educació. En l'àmbit internacional, es denuncia el [[Pacte de Bagdad]], s'assoleixen importants acords estratègics amb l'[[Unió de Repúbliques Socialistes Soviètiques|URSS]] i es defineix l'alineament antioccidental. Malgrat l'aparent sintonia ideològica, les relacions amb la [[República Àrab Unida]] presidida per [[Gamal Abdel Nasser]] són dolentes; es produeixen alguns aixecaments contra Qasem i fins i tot un atemptat contra la seva pròpia persona (en el que participa un [[Saddam Hussein]] molt jove), darrere dels quals semblava haver-hi la mà de Nasser. Debilitat també en l'interior com a conseqüència del final del suport del Partit Comunista (que són durament reprimits des de finals del 59), Qasem no té més remei que desenvolupar una lleu obertura del règim, amb l'acceptació d'altres grups polítics; tanmateix, aquest acostament serà insuficient per aconseguir una pau social a l'Iraq, ja que els [[kurds]], molestos per la forta política d'arabització a què són sotmesos pel govern de Qasem, es revolten el setembre de 1961, iniciant-se així una guerra civil. En aquest context els baazistes van cobrant protagonisme.

El febrer de 1963 Qasim va ser assassinat i el [[Partit Baas|Partit Socialista Àrab Baaz]] (Partit Ba'ath) va prendre el poder sota el lideratge del general [[Ahmad Hassan al-Bakr]] com a primer ministre i el coronel [[Abd al-Salam Aref]] com a president.

Nou mesos més tard Arif va liderar un cop d'estat que va enderrocar el govern Ba'ath, amb la qual es va iniciar una etapa de clara influència [[Gamal Abdel Nasser|nasserista]]. L'abril de 1966 Arif va morir en estavellar-se el seu avió i va ser reemplaçat pel seu germà, el general Abdul Rahman Mohammad Arif. El 17 de juliol de 1968 un grup d'individus del partit Ba'ath, junt amb elements de les forces militars, va enderrocar el règim d'Arif. Ahmad Hasan al-Bakr va reaparèixer com a president de l'Iraq i del Consell del Comandament de la Revolució (CCR).

== Iraq sota Saddam Husein ==
{{VT|Guerra Iran-Iraq}}
El [[1978]] la lluita pel poder al Baath havia ja donat amplis poders a [[Saddam Hussein]] (des de 1976 general de l'exèrcit) que era l'home fort del país tot i que només vicepresident del Consell Revolucionari, però el vell al-Bakr ja no podia complir amb totes les seves funcions. El maig de [[1978]] vint-i-un comunistes foren executats acusat d'haver volgut crear cèl·lules comunistes a l'exèrcit, i això va enterbolir les relacions amb l'URSS. El [[9 de juliol]] de [[1978]] l'ex primer ministre Razzak fou assassinat a [[Londres]], segurament per ordre de Saddam Hussein. El [[26 d'octubre]] un acord amb Síria es va signar a Bagdad després d'un temps de molt males relacions. Els dos governs s'oposaven als acords de [[Camp David]] entre Egipte i Israel.

El [[17 de juliol]] de [[1979]] el president al-Bakr va dimitir oficialment per motius de salut i el va substituir [[Saddam Hussein]] que culminava el seu ascens al poder. El dia [[28 de juliol]] cinc dirigents [[Partit Baas|baasistes]] foren detinguts acusats de complot amb Síria i es van succeir detencions (incloent-hi algun ministre) i execucions (21 persones el [[8 d'agost]]). Les eleccions del [[20 de juliol]] de [[1980]] tenien ja els resultats determinats i la victòria del [[Partit Baas]] garantida; en tot cas el consell revolucionari tenia el dret de veto sobre qualsevol llei aprovada pel parlament o per dissoldre aquest. El setembre es van celebrar eleccions a la regió kurda i es van elegir els diputats a l'assemblea legislativa local. 

El conflicte mal resolt del [[Xatt al-Arab]], la reclamació iraquiana dels drets dels àrabs al [[Khuzistan]] i l'activitat desestabilitzadora del xiïtes iraquians (la meitat de la població) eren elements que influïen en l'hostilitat del règim als aiatol·làs que havien pres el poder a l'[[Iran]]. [[Estats Units]] i alguns països europeus van prometre o donar assistència a Saddam Hussein a canvi d'una guerra desestabilitzadora contra el règim islàmic d'Iran.. 

La guerra es va iniciar el [[22 de setembre]] de [[1980]]. Es van conquerir [[Mehran]] i [[Susangerd]] i es van acostar a [[Abadan]] que va acabar destruïda; [[Dezful]] i [[Ahwaz]] van patir bombardejos. El [[7 de juny]] de [[1981]] els israelians van destruir la central nuclear d'Osirak, al·legant que servia per fabricar bombes atòmiques; Israel fou condemnat per la comunitat internacional i França va oferir la reconstrucció de la central.

Els iranians van passar al contraatac i van recuperar progressivament tot el que havien perdut; al final del [[1982]] la guerra s'havia estancat i es tornava a les posicions inicials. Les iniciatives de pau presentades el [[1983]] i en endavant no van prosperar i el [[1984]] Iran va llençar una ofensiva per tallar les comunicacions per carretera entre Bàssora i Bagdad que només va poder ser aturada amb l'utiliutzació massiva d'armament químic. El maig de [[1984]] Saddam Hussein (el seu ministre d'afers exteriors [[Tarik Aziz]]) van iniciar converses amb la [[Unió Patriòtica del Kurdistan]], dirigida per [[Jalal Talabani]]. L'aviació iraquiana, millor dotada, atacava objectius estratègics, i així foren destruïdes primer la terminal petrolera de l'illa de [[Kharg]] i després la de [[Sirri]] i [[Illa de Laraq|Larak]]. El febrer de [[1986]] els iraquians ,utilitzant milers de vaixells de pesca o esportius, van ocupar el port de [[Fao]] (Faw), quan l'estat del cel no permetia l'ús de l'aviació. Més al nord el contraatac iraquià contra Mehran fou rebutjat. Als bombardejos iraquians contra ciutats iranianes, aquests van respondre amb un míssil contra Bagdad (agost de [[1986]]). 

A començaments de [[1987]] els iranians van avançar cap a Bàssora. Iraq va haver d'utilitzar massivament l'aviació i va perdre el 10% d'aquesta (pèrdues cobertes per la [[Unió Soviètica]]). L'anomenada guerra de les ciutats en la qual les parts bombardejaven les ciutat de l'enemic, va continuar i també la guerra dels petrolers en què els petrolers internacionals eren atacats per un o altra segons l'origen del petroli que portaven. Iraq podia exportar petroli per oleoductes cap a Turquia, però Iran només ho feia pel [[Golf Pèrsic]], i davant els atacs a petrolers iranians, va atacar a petroliers kuwaitians, considerats aliats dels iraquians, i va minar l'[[estret d'Ormuz]]. Un incident amb un avió iraquià, oficialment un error, va causar 37 mariners morts en un vaixell americà i els Estats Units van decidir intervenir en cas de perill pels seus vaixells, cosa que interessava l'Iraq.

El juliol de [[1987]] el Consell de Seguretat va urgir un [[alto el foc]] (resolució 598), però Iran exigia que la resolució reconegués l'estat agressor i la seva negativa (enfront de l'acceptació de l'Iraq) va permetre declarar un embargament d'armament. El [[1988]] els iraquians van passar a l'ofensiva en tots els fronts: contra els kurds, aliats dels iranians, es va iniciar la campanya anomenada al-Anfal, destinada a recuperar el control del govern a la regió, i es van emprar tota mena de mètodes com el atac amb gas mostassa a la vila kurda de [[Halabja]] que va causar cinc mil morts civils i en va afectar seriosament deu mil més; d'aquest atac es va fer responsable als iranians, informació que fou avalada pels Estats Units durant uns anys. Al front sud i centre, l'exèrcit iraquià va recuperar Fao (abril) els camps de petroli de Majnun (juny) i Zubaidat i Armanah el juliol. El [[18 de juliol]] Iran va acceptar l'alto el foc que es va signar el [[20 d'agost]] de [[1988]]. El règim ho va considerar una victòria militar i la població va sortir al carrer a celebrar-ho. 

Al final de la guerra ([[1988]]) l'economia iraquiana estava ensorrada; les exportacions de petroli recuperades lentament entre [[1988]] i [[1990]], pujaven a 15.000 milions de dòlars però s'importaven productes per 16.000 (incloent 5000 per material militar) i calia buscar recursos per la reconstrucció (amb un cost estimat de 60.000 milions de dòlars) i pagar el deute (uns 70.000 milions el 1989). Kuwait però, no solament no va perdonar el deute de l'Iraq (la meitat dels seixanta mil milions de dòlars, deute al final de la guerra) sinó que va refusar reduir la producció de petroli per fer pujar els preus ([[1989]]).

El [[15 de gener]] de [[1989]] es va anunciar que el Consell de Comandament de la Revolució havia decidit l'establiment d'una nova constitució multipartidista i es creava una comissió a l'efecte. Unes primeres eleccions amb el Bath i candidats independents (que havien d'acceptar els principis del règim) es van celebrar l'[[1 d'abril]]. El [[5 de maig]] de 1989 el general Adnan Jairallah, viceprimer ministre i ministre de Defensa, considerat un rival potencial de Saddam, va morir en un suposat accident d'helicòpter a [[Mossul]]. El [[18 de juliol]] es va aprovar per l'Assemblea Nacional la nova constitució (en la que el Bath tenia l'exclusiva de l'activitat dins l'exèrcit i la policia) i es va anunciar que seria sotmesa referèndum i que eleccions legislatives i presidencials (amb més d'un candidat) es farien segurament abans de final d'any. El [[17 d'agost]] es va produir un greu accident en una fàbrica de míssils a [[Hilla]], que va causar la mort de 700 persones. El [[7 de desembre]] de 1989 en mig d'un greu desproveïment, Iraq va llençar el coet espacial al-Ahib.

El [[1990]] la caiguda del preu del petroli, just quan Iraq tornava a arribar a un gran nivell de producció i exportació, va decidir a Hussein a anar a Kuwait per obtenir recursos, tot i confiant en què la seva tradicional submissió als interessos dels Estats Units i les principals potències europees occidentals (França, Alemanya i el Regne Unit) l'ajudarian a sortir-se'n.

=== Invasió de Kuwait i Guerra del Golf ===
{{Principal|Invasió de Kuwait|Guerra del Golf}}
L'Iraq va envair [[Kuwait]] l'agost de 1990, però una coalició liderada pels Estats Units, obrant d'acord amb resolucions de l'[[Organització de les Nacions Unides|ONU]], va expulsar l'Iraq de Kuwait el febrer de 1991, en la denominada [[Guerra del Golf]].

=== Període entreguerres ===
Al final de la guerra les divisions ètniques de l'Iraq van sortir a la llum; al sud els xiïtes, finançats pels iranians, i dirigits per l'[[Assemblea Suprema de la Revolució Islàmica]] del hadjatoleslam Sayyid Muhàmmad Bakr al-Hakim, es van revoltar amb crides des de les mesquites i amb suport de soldats iraquians desertors; es van atacar comissaries i seus del Baath. Al nord es van revoltar els kurds. Al nord la rebel·lió dels kurds es va estendre ràpidament i al cap de poques setmanes ja dominaven tot el Kurdistan; especial importància va tenir la seva entrada a la disputada ciutat de [[Kirkuk]]. 

Tanmateix, l'exèrcit de Saddam, que certament havia estat derrotat, no estava aniquilat; l'encarregat de la repressió fou [[Ali Hassan al-Majid]] (Ali el Químic), ex governador militar de Kuwait i nomenat ministre de l'Interior (març del 1991), el qual va reprimir salvatgement la revolta xiïta (es calcula que hi van haver 30000 morts), sense cap reacció per parts dels americans que havien encoratjat les revoltes, les forces dels quals foren retirades el maig. La repressió fou sistemàtica i finalment l'agost de 1992 el president Bush va anunciar que la força multinacional havia decidit establir una zona d'exclusió aèria a partir del paral·lel 32 per protegir a la població xiïta dels atacs aeris iraquians, però Saddam controlava el territori, i l'exèrcit va assecar moltes maresmes que era la zona en la qual els guerrillers finançats per Iran es refugiaven i va utilitzar contra ells armament químic el [[1993]]. Saddam va imposar com a cap religiós Muhàmmad Sadek al-Sadr per substituir l'aiatol·là Abu Kassem al-Joi, que havia mort l'agost de [[1992]].

Després de liquidar els xiites (1991) fou el torn dels kurds: amb l'ús massiu de l'aviació el Kurdistan fou reconquerit i dos milions de kurds van haver de fugir a les muntanyes a les fronteres en un èxode dramàtic que va commocionar al món per les esgarrifoses imatges de la població civil sense res fugint de les bombes. Iran tenia prou problemes econòmics per no poder embarcar-se en una nova guerra i tampoc no va fer res i els turcs van donar suport al iraquians a causa del perill de contagi del nacionalisme kurd als que vivien a [[Turquia]], o al suport d'un eventual estat kurd als membres d'aquesta ètnia a Turquia que en part ja estaven revoltats contra l'estat turc. [[Aràbia Saudita]], [[Kuwait]] i altres monarquies veien de bon ull l'aniquilació d'una revolta xiïta i dels kurds laics i democràtics. A l'abril de [[1992]] França i Gran Bretanya van aconseguir l'acceptació per Iraq de zones segures lliures d'atacs aeris. Poc després Saddam donava un gir i pactava amb els caps kurds el restabliment de l'autonomia acordada el 1970 sense, però, afluixar la pressió militar. No obstant això, la força multinacional va declarar una zona d'exclusió aèria al nord del paral·lel 36; en aquestes condicions es van poder fer les eleccions al Kurdistan el [[19 de maig]] de [[1992]] en què van obtenir la majoria molt igualats el [[Partit Democràtic del Kurdistan]] de [[Masud Barzani]] i la [[Unió Patriòtica del Kurdistan]] de [[Jalal Talabani]]. El juliol de [[1992]] l'assemblea kurda va nomenar el primer cap de govern (Muhàmmad Amin Muhàmmad) i es va decidir posposar les eleccions a president regional. L'octubre l'assemblea va aprovar una moció sobre un estat iraquià federal. De fet Kurdistan esdevingué un estat independent, on l'oposició a Saddam Hussein es podia reunir i on hi havia completa llibertat de partits, de premsa, manifestació i reunió.

Hussein va superar doncs la crisis i va romandre amb el ferm control del país, encara que econòmicament i militar no es va poder recuperar mai. El [[23 de març]] de [[1991]] Saddam va nomenar un nou govern civil presidit pel baasista Saadun Hammadi (1930 - 2007) un xiïta del sud, per donar aparença de més democràcia (deixant el càrrec de primer ministre que havia ocupat el propi Saddam des de 1979); Hamdani fou cessat al cap de sis mesos ([[16 de setembre]]) i substituït per Muhàmmad Hamza al-Zubaydi coincidint amb rumors sobre un intent de cop d'estat i execució de molts comandaments militars. Però de fet Hammadi va passar a ser conseller presidencial. Ali el Químic va esdevenir ministre de Defensa ([[6 de novembre]]) i el seu lloc a Interior fou cobert per un altre parent de Saddam, Watan Ibrahim al-Hassan. El [[28 d'abril]] de [[1993]] en el 56 aniversari del naixement del president es va celebrar una gran festa pública inspirada en l'antic cerimonial de Babilònia. El [[5 de setembre]] de [[1993]] una nova reorganització ministerial va fer córrer altre cop rumors de cop d'estat. Ahmad Hussein Khudayir al-Samarrai fou nomenat primer ministre, però el [[29 de maig]] de [[1994]] Saddam va reassolir aquest càrrec davant la greu crisi econòmica, amb el manteniment de l'embargament per l'ONU.

Saddam presentava la seva supervivència política como a prova de la seva victòria militar, i va obtenir popularitat en el món àrab en part per la simplificació de ser el representant del món àrab en la lluita contra Occident. Els palestins, jordans, sirians, iemenites, sudanesos, libis, algerians i mauritans li donaven suport (tot i que els governs romanien neutrals). Saddam proclamava unitat àrab, autosuficiència i justícia social. Saddam es va comportar com un devot musulmà per recuperar el suport dels elements conservadors i religiosos, va introduir algunes formes de la xara a les lleis del país; ja el [[19 de gener]] de [[1991]] havia introduït la frase ''Allah Akbar'' (Deu és gran) a la bandera nacional, que es va escriure (de punt i lletra de Saddam) entre les dues estrelles.

Durant uns anys Estats Units i la Gran Bretanya van llançar alguns atacs de represàlia per la violació de les zones d'exclusió destacant el bombardeig per error de l'hotel Rashid de Bagdad (amb alguns morts) el gener del [[1993]], la destrucció del quarter de la Intel·ligència iraquiana a Bagdad el [[26 de juny]] de [[1993]] en revenja d'un suposat complot per assassinar al president Bush (assassinat que s'hauria d'haver produir durant el viatge a Kuwait l'abril de 1993). Les sancions imposades per l'ONU a Iraq el [[1990]] per la seva invasió de Kuwait no foren aixecades i les exportacions de petroli van romandre aturades. L'economia iraquiana es va acabar d'enfonsar amb les infraestructures destruïdes per les dues guerres i les guerres civils, el deute acumulada i la incapacitat d'obtenir nous recursos. La inflació va arribar el 1993 al 3000%. Un corredor d'ajut humanitari es va obrir des de Síria per millorar la situació de la població, principal perjudicada de l'embargament. El [[9 de desembre]] de [[1996]] l'ONU va permetre la represa limitada de les exportacions de petroli per comprar menjar i medicines. L'exèrcit en canvi estava ben finançat amb les exportacions de petroli de contraban cap a Turquia.

Els oficials americans acusaven a Saddam de no respectar les zones d'exclusió, de violar l'embargament i d'emmagatzemar armes de destrucció massiva, Era evident per qualsevol que conegués la situació que era una forma de pressió sobre el règim. Alguns raids aeris americans i britànics van seguir esporàdicament, en especial l'Operació Guineu del Desert del [[1988]]. La suposada resistència iraquiana a les inspeccions dels dipòsits d'armes de destrucció massiva van provocar crisis diplomàtiques el [[1997]] i [[1998]], i del 16 al [[19 de desembre]] de [[1998]] Iraq fou bombardeja en diversos punts per míssils americans i britànics. Els dos següents anys l'activitat bèl·lica fou intermitent però el febrer de [[2001]] els avions americans i britànics van tornar a bombardejar de manera important diversos llocs a l'entorn de Bagdad.

En tots aquestos anys la repressió es va incrementar. Els seus fills Uday i Qusay van esdevenir poderosos i van dirigir operacions repressives i negocis bruts personals. Dos parents de Saddam (els seus gendres Hussein Kamel i Saddam Kamel, que eren alts comandaments militars) van desertar l'agost de [[1995]] cap a Jordània i quan van tornar a Iraq suposadament perdonats foren executats (febrer de [[1996]]).

Fins al final l'Iraq va jugar [[El gat i la rata|al gat i la rata]] amb els occidentals. Les acusacions d'aquests eren evidentment falses, però Iraq no deixava inspeccionar perquè així feia l'efecte que podien ser autentiques i podia mantenir així el seu prestigi com a potència regional. Aquest engany va ser fatal per al règim després dels atemptats de l'[[11 de setembre]] de [[2001]], i van donar a [[George Walker Bush|George Bush Jr.]] una excusa per portar a terme una desig personal i acabar una feina en nom del seu pare (el president [[George Herbert Walker Bush|George Bush]] de la primera guerra del Golf)

== Guerra de l'Iraq ==
=== Invasió de l'Iraq el 2003 ===
{{AP|Invasió de l'Iraq de 2003}}
El 19 de març de 2003, Estats Units, amb el suport d'una coalició integrada pel [[Regne Unit]], [[Austràlia]], [[Polònia]], [[Itàlia]], [[Espanya]], [[Filipines]], [[El Salvador]], el [[Kazakhstan]] i la [[República Dominicana]], va iniciar la invasió sense suport de l'[[Organització de les Nacions Unides]], amb nombrosos governs de països de tot el món en contra, i [[Manifestacions mundials contra la guerra d'Iraq|amb l'opinió pública mundial també en contra]] (incloent els propis ciutadans dels Estats Units, Espanya i la Gran Bretanya).

Després d'una ràpida campanya de tres setmanes, la coalició va arribar a una ciutat de Bagdad, que va caure en el caos a causa del buit de poder que es va produir amb l'enderrocament del govern sobirà de l'Iraq. El govern de Saddam Husein va deixar d'existir el 9 d'abril de 2003.

=== Postinvasió ===
El [[13 de desembre]] de [[2003]] [[Saddam Hussein]] [[Operació Alba Roja|va ser capturat per soldats estatunidencs]] amb l'ajuda d'iraquianes col·laboracionistes. Més endavant seria jutjat i condemnat a morir a la forca per un tribunal iraquià.ref{{ref-web |url=http://www.nytimes.com/2006/12/30/world/middleeast/30saddam.html?pagewanted=all_r=0 |títol=Saddam Hussein, Defiant Dictator Who Ruled Iraq With Violence and Fear, Dies |consulta= |obra= |editor=nytimes |data=30/12/2006 |llengua=anglès }}/ref

Posteriorment es van realitzar eleccions per aprovar una nova constitució per donar legitimitat al nou govern i per elegir un nou president. El cert és que des de l'inici de la invasió el país sofreix un constant clima d'inestabilitat política i social; els atemptats són gairebé diaris i els duen a terme grups tribals i sectaris descontrolats o, amb major freqüència, són atacs de guerrilla convencionals, d'aquells que rebutgen la permanència de les tropes d'ocupació al territori. També es dóna un continu enfrontament entre [[xiisme|xiïtes]] i [[Sunnisme|sunites]], que, a partir de febrer de 2006, va empitjorar fins a arribar gairebé a l'esclat d'una guerra civil. Aquest enfrontament va acompanyat també d'enfrontaments pel poder entre diferents faccions xiïtes. S'ha d'afegir, a tot això, els enfrontaments amb els iraquians reclutats pels islamistes wahabites d'Al Qaeda que volen fer-se forts al país per evitar que el controlin els Estats Units o els xiïtes. Però amb cap o poques probabilitats d'arribar al poder. 

Malgrat que els nord-americans van decretar el cessament de les operacions militars bèl·liques el maig de 2003, pensant que ja tenien el país controlat i que guanyar la guerra seria fàcil, l'exèrcit ocupant ha fet front a una guerra de guerrilles complicada i devastadora per part de la [[insurgència iraquiana]], formada per milícies i grups guerrillers de diferents tipus (nacionalistes baathistes o no baathistes, comunistes marxistes, islamistes sunnites amb relació, o sense, amb Al Qaeda, islamistes xiïtes amb o sense relació amb els xiïtes de l'Iran...) 

Diversos països han començat la repatriació de les seves tropes, en adonar-se de la perillositat de la situació del país, l'alt cost del manteniment de les tropes, la impossibilitat de guanyar la guerra, i el propi disbarat de la majoria dels seus arguments inicials.

Els Estats Units i la Gran Bretanya, a més, s'han vist esquitxats per l'escàndol de les [[tortures a la presó d'Abu Ghraib]],les pallisses de soldats britànics a joves iraquians o actuacions com els [[Fets de Hamdania]]. Se segueixen produint crims de guerra per la mort de cents de milers de civils iraquians atrapats en els combats i bombardejos de la guerra; en la petita guerra civil provocada per les divisions ètniques, tribals i sectàries; i l'empitjorament general de les condicions de vida des que es va iniciar la invasió.

Tot i l'èxit militar de la invasió en si, s'ha produït una llarga postguerra que dura fins a l'actualitat i l'exèrcit ocupant ha sofert gran quantitat de baixes entre morts i ferits en un continu degoteig a les mans de la [[resistència iraquiana]] i de grups estrangers vinguts a combatre contra els americans. El nombre de baixes dels ocupants durant la postguerra ja supera les baixes sofertes durant la invasió. Les baixes de la resistència no tenen una xifra oficial, però es calcula que multipliquen per deu a les aliades.
El terrorisme islamista radical ha utilitzat la invasió i posterior ocupació de l'Iraq com a argument en els seus atacs arreu del món, en especial a [[Madrid]] ([[11-M]]) i [[Londres]] ([[7-J]]). Actualment, tots els països que van enviar tropes d'invasió o ocupació a aquest país segueixen en la llista d'objectius de l'organització terrorista [[Al-Qaeda]] i estan sota amenaça d'atac.

== Vegeu també ==
* [[Mitologia sumèria]]

== Bibliografia ==
* '''LLAONART, Jordi'''. ''Per entendre l'Iraq: crònica d'un arabista català que viu a Kuwait''. Edicions La Campana, 2007. 296 p. (Obertures). ISBN 978-84-95616-99-9.
* '''HOURANI, Albert:''' ''Historia de los pueblos árabes''. Barcelona, Ariel, 1992.
* '''LÓPEZ GARCÍA, Bernabé.''' ''El mundo árabo-islámico contemporáneo. Una historia política''. Editorial síntesis. Madrid 1997
* [[Enciclopèdia de l'Islam]], volum IV, article Iraq

== Referències==
{{Referències|2}}

{{commonscat|History of Iraq}}


{{ORDENA:Historia De L'Iraq}}	!--ORDENA generat per bot--
[[Categoria:Història de l'Iraq| ]]</text>
      <sha1>5pha0yf0vwc2rxmwan5qbrzi5pwgkr6</sha1>
      <model>wikitext</model>
      <format>text/x-wiki</format>
    </revision>
  </page>