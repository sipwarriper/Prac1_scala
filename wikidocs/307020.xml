<page>
    <title>Nikolai Vatutin</title>
    <ns>0</ns>
    <id>307020</id>
    <revision>
      <id>13847146</id>
      <parentid>13694957</parentid>
      <timestamp>2014-07-16T15:22:16Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name= '''Nikolai Fiodorovitx Vatutin'''
|lived= ([[16 de desembre]] de [[1901]] - [[14 d'abril]] de [[1944]] ) (42 anys)
|placeofbirth= [[Fitxer:Russian Empire 1914 17.svg|23px|Imperi Rus]] [[Província de Vorónej|Vorónej]], [[Imperi Rus]]
|placeofdeath=[[Fitxer:Flag of the Soviet Union.svg|23px|Unió Soviètica]] [[Kíev]], [[Unió Soviètica]]
|image=[[Fitxer:NF Vatutin 02.jpg|200px|Nikolai Vatutin]]
|caption= 
|nickname= 
|allegiance= [[Fitxer:Russian Empire 1914 17.svg|23px|Imperi Rus]] [[Imperi Rus]]br[[Fitxer:Flag of the Soviet Union.svg|23px|Bandera de la Unió Soviètica]] [[Unió Soviètica]]
|branch=[[Fitxer:Red Army flag.svg|23px|Exèrcit Roig]] [[Exèrcit Roig]]
|serviceyears=[[1920]] – [[1944]]
|rank=[[Fitxer:CCCP army Rank general armii1 infobox.svg|40px|Coronel General de la Unió Soviètica]] [[General d'Exèrcit (Unió Soviètica)|General d'Exèrcit]]
|commands= [[1r Front Ucraïnès]]
|battles= [[Segona Guerra Mundial]]:br
:*[[Batalla de Stalingrad]]
:*[[ Batalla de Kursk]]
:*[[ Batalla de Kíev (1943)|2a Batalla de Kíev]]
|awards= [[Heroi de la Unió Soviètica]]
|laterwork= 
|portrayedby=
}}
[[Fitxer:Vatutin.jpg|thumb|right|200px|Vatutin al 1944]]
[[File:Vatutin monument Kiev.jpg|200px|thumb|Monument a Vatutin al parc Mariyinski de Kíev. A la inscripció diu A l'Heroi de la Unió Soviètica, General Vatutin, del poble ucraïnès]]
'''Nikolai Fiodoritx Vatutin''' ([[rus]]: Николай Федорович Ватутин), (Vorónej, [[16 de desembre]] de 1901 – Kíev, [[14 d'abril]] de [[1944]]) va ser un comandant militar [[Unió Soviètica|soviètic]] de la [[Segona Guerra Mundial]]. Va participar en les batalles de [[Batalla de Stalingrad|Stalingrad]] i [[Batalla de Kursk|Kursk]]. També participà en l'[[assetjament de Kòrsun-Xevtxènkivski]], juntament amb el General [[Ivan Kóniev]]. Moriria a causa de les ferides ocasionades per un [[Exèrcit insurgent ucraïnès|nacionalista ucraïnès]], sis setmanes després de l'atac.

== Biografia ==
Nasqué a l'Oblast de Vorónej, fill d'una família de plebeus. El [[1920]] ingressà a l'[[Exèrcit Roig]] i lluità contra els [[partisà|partisans]] ucraïnesos de [[Nestor Makhno]]. L'any següent s'afilià al [[Partit Comunista de la Unió Soviètica|Partit Bolxevic]]. Des de [[1926]], passà una dècada alternant el seu servei militar amb estudis a les [[Acadèmies Militars Soviètiques #Acadèmia Militar Frunze|Acadèmia Militar Frunze]] i a l'[[Acadèmies Militars Soviètiques|Acadèmia d'Estat Major]]. La [[Gran Purga]] de l'Exèrcit Roig de 1937-1938 li facilità les oportunitats d'ascens; rebent el rang de ''Komdiv'' (comandant de divisió) i va ser designat Cap d'Estat Major del Districte Militar de Kíev. Durant tots aquests anys va combinar el seu servei militar amb activitats del Partit.

El [[1939]] planejà diverses operacions per a la [[Pacte Molotov-Ribbentrop|partició de Polònia amb l'Alemanya Nazi]]; i al [[1940]] va ser cap del Grup Sud de l'Exèrcit Roig que, sota el comandament de [[Gueorgui Júkov|Júkov]], sustragué [[Besaràbia]] de [[Romania]]. Com a recompensa per les seves campanyes, [[Ióssif Stalin|Stalin]] el promogué a [[Tinent general]] i el designà Cap del Directori Operatiu de l'Estat Major. No obstant això, tot i ser innovador i treballador, Vatutin no estava a l'altura del càrrec, no tenia experiència en combat i els seus coneixements tant en el camp estratègic com operatiu eren molt abstractes. Tot i això, el seu origen humil, el fet de ser relativament jove i el seu treball pel Partit el convertiren en un dels favorits de Stalin dins de l'Exèrcit Roig. 

Vatutin, així com la resta de l'alt comandament de l'[[Exèrcit Roig]] no van poder preparar a l'exèrcit per a l'[[Operació Barbarroja|atac alemany]] del [[22 de juny]] de [[1941]]. El [[30 de juny]] de [[1941]] va ser designat Cap de l'Estat Major del Front Nord-Occidental.

=== Batalles al Front Nord-Occidental ===

Al Front Nordoccidental, l'Exèrcit Roig havia de defendre [[Leningrad]] de l'atac del [[Grup d'Exèrcits Nord|''Heeresgruppe Nord'']], amb els cossos blindats d'[[Erich von Manstein]] al capdavant. Vatutin va prendre el control de les forces soviètiques prop de [[Nóvgorod]], reunint-les i animant-les per a prendre l'ofensiva, a fi d'envoltar a una bona part de l'exèrcit alemany. Així, va aconseguir sorprendre a Manstein, el feu posar a la defensiva i obligà a tot el Grup d'Exèrcits Nord a reagrupar-se per detenir l'ofensiva soviètica. En conseqüència, la [[Wehrmacht]] no va poder aprofitar totalment l'[[estiu]], condició imprescindible per realitzar un atac efectiu sobre Leningrad, mentre que l'Exèrcit Nord guanyava temps per a enfortir les [[Setge de Leningrad|defenses de la ciutat]].

Els alemanys no van poder capturar Leningrad, un dels fracassos estratègics més importants de l'inici de la guerra. Els resultats operatius immediats de Vatutin van ser, això no obstant, menys impressionants. Va sobreestimar la capacitat de les seves tropes i es proposava objectius molt ambiciosos, a l'hora que hi havia un pobre control del desenvolupament de la batalla i de la coordinació de les tropes; a més de no tenir present fins a quin punt era un terreny escabrós que beneficiava les instal·lacions defensives alemanyes i demorava el seu atac. La xifra de baixes entre els seus homes era enorme, arribant a un 60% en un exèrcit. Tampoc li va ser de cap ajut la ineptitud de gran part dels seus subordinats, dels que s'escapava [[Ivan Txerniakhovski]], llavors un jove coronel al capdavant de la 28a divisió blindada.

Al gener de 1942, durant l'[[Batalles de Rjev|ofensiva soviètica d'hivern]] que seguí a la victòria de l'[[Exèrcit Roig]] a la [[Batalla de Moscou]], Vatutin envoltà dos cosos alemanys a [[Demjansk]]. Els exèrcits alemanys i soviètics eren d'igual mida, i durant la batalla, Vatutin emprà tàctiques innovadores, mentre que els alemanys van fer servir tàctiques convencionals. No va poder destruir les defenses alemanyes (en gran mida donada la feblesa de la Força Aèria Roja). A l'abril de 1942, Vatutin finalment aconseguí obrir les línies alemanyes, tot just en el moment en què una força de socors alemanya s'unia a l'acció. Els alemanys, després de la seva apressada retirada, arribaren a la conclusió de què podrien superar qualsevol setge soviètic mitjançant el suport aeri; assumpció que contribuiria al desastre del [[6è Exèrcit (Alemanya)|6è Exèrcit]] a [[Batalla de Stalingrad|Stalingrad]].

===Batalles al Front Sud-Occidental ===

Entre maig i juliol de 1942 va actuar un breu temps com a delegat del Cap d'Estat Major General de l'Exèrcit Roig, fins que el [[Grup d'Exèrcits Sud]] inicià l'[[Operació Blau]]. A l'inici, l'assalt alemany es concentrà a Vorónej, doncs volien [[Batalla de Vorónej (1942)|travessar la línia frontal soviètica]] i atacar als fronts Sud i Sud-Occidental de l'Exèrcit Roig per la rereguarda. L'[[1 de juliol]] de [[1942]], [[Ióssif Stalin|Stalin]] envià a Vatutin com a representant de la [[Stavka]] al Front de Briansk, que en pocs dies passà a anomenar-se Front de Vorónej, nomenant-se a Vatutin com a comandant. Durant la batalla, Vatutin es retrobà amb Txerniakovski qui, en una acció temerària, va fer atacar una sola brigada les forces alemanyes (que estaven a punt de trencar la línia soviètica), fent-les retrocedir. Per aquest motiu, Vatutin convencé a Stalin que atorgués a Txerniakovski el comandament del 60è Exèrcit. Tot i que els alemanys van capturar finalment la ciutat, el seu intent de trencar la línia frontal de l'exèrcit de Vatutin va fracassar. Com a conseqüència d'aquest fracàs, els alemanys van abandonar el seu pla inicial i es van concentrar en la conquesta de Stalingrad.

El [[22 d'octubre]] de [[1942]], Vatutin va ser nomenat cap del Front Sud-occidental, tenint un paper important en els plans per a la [[Operació Urà|contraofensiva soviètica]] i encerclament del [[6è Exèrcit (Alemanya)|6è Exèrcit alemany]] a la [[Batalla de Stalingrad|batalla de Stalingrad]]. Al desembre de 1942, per assegurar el setge al voltant de la ciutat, Vatutin [[Operació Saturn|envoltà i destruí al 7è Exèrcit italià]], contribuint al fracàs de l'[[Operació Tempesta d'Hivern|Operació Wintergewitter]] del [[Erich von Manstein|mariscal von Manstein]].

=== Batalles a Ucraïna ===

Al gener de 1943, Vatutin s'esforçà a fer fora als alemanys de l'est d'Ucraïna. Les seves accions permeteren al [[Front de Vorónej]], dirigit per [[Filipp Gólikov]] capturar [[Segona Batalla de Khàrkiv|Khàrkiv]], però esgotà les seves tropes i no va fer cas als informes d'intel·ligència sobre el desenvolupament de les accions, i Manstein va aconseguir [[Tercera Batalla de Kharkov|capturar la ciutat]] de nou al febrer de 1943. la [[Stavka]] retirà el comandament a Gólikov, sense tenir en consideració els errors de Vatutin, sinó que Stalin li atorgà el rang de [[General d'Exèrcit (Unió Soviètica)|General d'Exèrcit]] com a premi per la seva audàcia. El [[28 de març]] de [[1943]], Vatutin assumí el comandament del Front Vorónej, preparant-se per a la [[batalla de Kursk]]. Després de la batalla, Vatutin sorprengué a Manstein (que creia que l'Exèrcit Roig era massa feble per atacar) i capturà [[Belgorod]].

Llavors, Vatutin decidí alliberar [[Kíev]], la qual cosa aconseguí [[Batalla de Kíev (1943)|en una ofensiva ben planejada]] el [[6 de novembre]] de [[1943]]. Després d'aquesta victòria continuà pressionant a les forces alemanyes. Manstein respongué a través de diversos atacs, que van ser infructuosos. El [[19 de desembre]] de [[1943]] Manstein envoltà, atacà i massacrà el que semblaven ser 4 cossos soviètics que es trobaven a la línia de tren Korosten-Kíev, però només eren un parany. Mentre que Manstein batallava amb els paranys de Vatutin, aquest formà una poderosa força de xoc en una altra secció del front, llançant un atac massiu sobre els alemanys el [[25 de desembre]] que els féu retrocedir encara més cap a occident. El [[16 de febrer]] de [[1944]], Vatutin i [[Ivan Koniev|Koniev]] van aconseguir una important victòria al [[Setge de Korsun-Txerkassi]].

El [[28 de febrer]] de [[1944]], Vatutin va ser emboscat per membres de l'[[Exèrcit Insurgent Ucraïnès]], mentre que reagrupava a les seves forces per a una nova operació. Va morir a causa de les ferides sis setmanes després a un hospital. Els seus germans, Afanassi Fiódorovitx i Semió Fiodorovitx van morir també en acció al febrer i març de 1944 (la seva mare, Vera Iefimovna, va haver d'enterrar 3 fills en només dos mesos). Nikolai Vatutin va rebre un funeral d'estat a Kíev. Fa ser succeït per [[Gueorgui Júkov]].

== Condecoracions ==
: [[Fitxer:Hero of the Soviet Union medal.png|25px|Heroi de la Unió Soviètica]] [[Heroi de la Unió Soviètica]]
: [[Fitxer:Order of Lenin ribbon bar.png|50px|Orde de Lenin]] [[Orde de Lenin]] (2)
: [[Fitxer:Order of Red Banner ribbon bar.png|50px|Orde de la Bandera Roja]] [[Orde de la Bandera Roja]] 
: [[Fitxer: Order suvorov1 rib.png|50px|Orde de Suvórov]] [[Orde de Suvórov|Orde de Suvórov de 1a classe]] 
: [[Fitxer: Order kutuzov1 rib.png|50px|Orde de Kutuzov]] [[Orde de Kutuzov|Orde de Kutuzov de 1a classe]]
: [[Fitxer:20 years saf rib.png|50px|Medalla del 20è Aniversari de l'Exèrcit Roig]] [[Medalla del 20è Aniversari de l'Exèrcit Roig]]
: [[Fitxer:Defstalingrad.png|50px|Medalla de la defensa de Stalingrad]] [[Medalla de la defensa de Stalingrad]]
{{Commonscat|Nikolai Vatutin}}
{{Autoritat}}

{{ORDENA:Vatutin}}
[[Categoria:Generals soviètics]]
[[Categoria:Militars soviètics de la Segona Guerra Mundial]]
[[Categoria:Militars russos]]
[[Categoria:Herois de la Unió Soviètica]]
[[Categoria:Orde de Lenin]]</text>
      <sha1>85r5ukz9ipbdpvuejdhfvemqqocglkn</sha1>
      <model>wikitext</model>
      <format>text/x-wiki</format>
    </revision>
  </page>