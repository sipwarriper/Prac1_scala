<page>
    <title>Uniformisme lingüístic a França</title>
    <ns>0</ns>
    <id>312310</id>
    <revision>
      <id>13968843</id>
      <parentid>13761315</parentid>
      <timestamp>2014-08-24T17:46:23Z</timestamp>
      <contributor>
        <username>Independència</username>
        <id>1328</id>
      </contributor>
      <text>[[Fitxer:SpeakFrenchBeClean.jpg|thumb|Parleu en francès, no us embruteu, inscripció en una escola nord-catalana, a [[Aiguatèbia i Talau]].]]

L''''uniformisme lingüístic a França''' es refereix al fet que, tot i estar formada per territoris amb identitats culturals i lingüístiques diferents, a [[França]] només es reconeix com a [[llengua oficial]] el [[francès]]. L'Estat no imposa pas l'ús del francès en publicacions fetes per particulars; ara bé, la llei obliga a fer servir el francès en comunicacions comercials o laborals; així, el [[2006]], a una filial francesa d'una empresa [[Estats Units d'Amèrica|americana]] li fou imposada una multa de 500.000€, més un suplement de 20.000€ per dia, per haver distribuït [[Programari|software]] i informació tècnica als seus empleats escrita únicament en [[anglès]], sense traducció francesa.ref{{ref-web| url = http://www.abanet.org/labor/newsletter/intl/2006/Apr/france3.html| títol = American Bar Association Report: French court fines US company for not using French language in France
}}/ref A més d'imposar l'ús del francès al territori de la [[França|República]], el govern francès malda per promoure l'ús del francès a la [[Unió Europea]] i a nivell global mitjançant institucions com ara la [[Francofonia]]. En mitjans polítics i intel·lectuals francesos, es creu que cal lluitar per defensar el francès contra l'amenaça de l'anglicització. Dins d'aquesta política uniformista, França de moment encara no ha signat la [[Carta Europea de les Llengües Regionals o Minoritàries]].

Aquest uniformisme, orientat, tal com els seus mateixos promotors ho admeten, a eliminar els particularismes regionals, té el seu origen a l'època del [[Antic règim a França|Renaixement]] quan, segons ho consideren els francesos, va tenir lloc la creació de la Nació Francesa. L'unitarisme nacional francès, radicalitzat durant la [[Revolució Francesa|Revolució]], va dur, durant tot el [[segle XIX]] i la primera meitat del [[segle XX|XX]], als governs dels diferents règims (monarquies, imperis, [[Govern de Vichy|état]] o repúbliques) a dissenyar polítiques per imposar l'ús del francès com a única llengua tant a França com a als [[colonialisme|territoris]] integrats a l'[[Imperi colonial francès|Imperi colonial]].

Dins de l'àmbit de l'ensenyament, la imposició del francès als territoris on es parlava una altra llengua es va fer mitjançant tota mena de càstigs, i inculcant també un sentiment d'autoodi i de [[Vergonha|vergonya]], definit en la noció de ''[[patois]]'', denominació despectiva que a França encara es dóna a les llengües diferents del [[francès]]; d'aquesta manera, s'esperava aconseguir que hom volgués renunciar a la seva llengua a favor del francès.

Malgrat els canvis en les mentalitats esdevinguts a finals del [[segle XX]], a França encara es considera la diversitat lingüística com una amenaça a la unitat nacional.
[[Fitxer:FrancisIFrance.jpg|thumb|230px|Francesc I de França, pintat per [[Jean Clouet]] el [[1524]]]]
[[Fitxer:Villers-Cot.jpg|thumbnail|240px|Una de les pàgines de l'[[edicte de Villers-Cotterêts]]]]
[[Fitxer:Louis_XIV_of_France.jpg|thumb|right|180px|'''Lluís XIV'''br /Rei de França i Navarrabr /''per [[Jacint Rigau]] (1701)'']]
== Origen del francès ==
Durant l'[[Alta edat mitjana]], al nord de la [[Gàl·lia]], el [[llatí vulgar]] va evolucionar cap a una sèrie de [[Dialecte|dialectes]] denominats [[llengües d'oïl]], els quals, malgrat les seves diferències, resultaven mútuament comprensibles. Durant els segles [[segle XII|XII]] i [[segle XIII|XIII]], quan a tot arreu d'Europa es va començar a escriure en les respectives llengües vulgars i no només únicament en [[llatí]] com s'havia fet fins aleshores, al territori de les llengües d'oïl va formar-se una [[Llengua koiné|koiné]] escrita interdialectal basada en el parlar de l'[[Illa de França|Île-de-France]], regió on es troba la ciutat de [[París]], seu des d'aleshores del poder [[Dinastia Capet|reial]], i de l'[[Orleanès]]. D'ençà de finals del [[segle XIII]], aquesta koiné va passar a denominar-se [[francès]].

== L'edicte de Villers-Cotterêts ==
Si a finals del [[segle X]], en temps d'[[Hug I de França|Hug Capet]] ([[987]]-[[996]]) i dels seus immediats successors, el poder efectiu dels [[Llista de reis de França|reis de França]] no arribava gaire més enllà de les rodalies de París, durant la [[Baixa edat mitjana]], els monarques francesos aconseguiren estendre el seu domini fins a incloure-hi territoris situats fora del domini de les [[llengües d'oïl]] com ara el [[Llenguadoc]], [[Aquitània]], [[Provença]], [[Delfinat]] i [[Bretanya]]; per això, al [[segle XVI]] hi havia a [[Antic règim a França|França]] regions on no es parlava francès. A més, a França, territori que, fins al moment de la proclamació de la [[Primera República Francesa]] el [[1792]], no es podia definir d'altra forma que com el conjunt de terres dominades pel rei de França, el triomf de l'autoritarisme monàrquic va donar lloc al desenvolupament d'un aparell polític i administratiu completament centralitzat a París. 

Igual que com a la resta d'Europa, durant l'[[edat mitjana]] a França la llengua dels documents oficials era, en molts casos, el [[llatí]]; tanmateix, a partir del [[segle XV]], es començaren a donar ordenances reials per bandejar-ne l'ús a la justícia i a l'administració, substituint-lo per la llengua parlada en cada regió:

* [[Ordenança de Moulins]], de [[Carles VIII de França|Carles VIII]] de [[1490]] : obligant l'ús de les llengües vulgars o maternes, i no pas el llatí, en els interrogatoris i processos verbals
* el [[1510]], [[Lluís XII de França|Lluís XII]] va ordenar que la llengua del dret no fos el llatí sinó la del poble, és a dir, la llengua que es parlés en cada regió 
* [[Ordenança d'Is-sur-Tille]] de Francesc I donada el [[1531]], amb la qual s'estenia l'aplicació de l'anterior ordenança de Lluís XII al Llenguadoc.

Aquesta tendència va canviar radicalment amb l'[[edicte de Villers-Cotterêts]], un document redactat pel canceller [[Guillaume Poyet]] i que el rei [[Francesc I de França|Francesc I]] signà a [[Villers-Cotterêts]] entre el [[10 d'agost|10]] i el [[15 d'agost]] de [[1539]]. Aquest edicte estableix com a obligatori l'ús del [[francès]] en els documents públics, amb la qual cosa, a França, el francès esdevenia l'única llengua oficial del dret i de l'administració, en detriment del llatí i també de d'altres llengües parlades al Regne com ara l'[[occità]], el [[francoprovençal]] i el [[bretó]].

No fou pas la Monarquia l'únic agent d'uniformització lingüística; durant la [[Reforma Protestant|Reforma]], els [[Protestantisme|protestants]] criticaven a l'[[Església Catòlica Romana|Església Catòlica]] el fet de tenir la [[Bíblia]] en llatí i d'usar aquesta llengua com a idioma del ritu i de litúrgia; per això, [[Martí Luter]] va traduir la Bíblia a l'[[alemany]], i totes les esglésies protestants passaren a usar com a lengua litúrgica la llengua del territori on actuaven. Tanmateix, l'[[Església Reformada]] de França, creada pels [[hugonots]], la qual celebrà el seu primer sínode nacional a París el [[1558]], féu servir com a llengua litúrgica el francès, fins i tot a Occitània, on per a la gent el francès resultava tan incomprensible com el llatí.

Aquesta tradició d'uniformisme lingüístic és el que va dur a la prohibició de l'ús del [[català]] en els documents i actes oficials de la [[Catalunya del Nord|província del Rosselló]] el [[2 d'abril]] de [[1700]] per [[Lluís XIV de França|Lluís XIV]],ref{{Ref-llibre |cognom=Sanabre |nom=José |títol=La Resisència del Rosselló a incorporar-se a França |url=http://books.google.es/books?id=Mq5VAAAAYAAJq=2+d%27abril+del+1700+catal%C3%A0dq=2+d%27abril+del+1700+catal%C3%A0hl=casa=Xei=ns1QU5_cLaWi0QW_7YH4Bwved=0CFcQ6AEwCA |llengua= |editorial=Trabucaire |data=1985 |pàgines=177 |isbn=2905828013}}/ref qui, en el text del decret, manifestà que considerava l'ús del català com un acte contra la seva sobirania, com també que blockquotel'usage du catalan répugne et est contraire à l'honneur de la nation française/blockquote 

Malgrat aquesta política uniformitzadora menada pels reis de França, el cas és que, a finals del [[segle XVIII]], poc abans de l'esclat de la [[Revolució Francesa]], només una quarta part de la població francesa parlava realment francès, llengua que, a causa del prestigi cultural de França, s'havia convertit en la llengua internacional de les elits cultes; per això, va donar-se el cas que a [[Rússia]], els nobles, i fins i tot el [[Tsar]], parlaven en francès per donar-se així un vernís de distinció i d'europeisme.

== La Revolució Francesa ==
[[Fitxer:Gregoire.jpg|thumb|right|160px|L'Abat Gregori]]
[[Fitxer:Barere.jpg|thumb|right|160px|Bertrand Barère de Vieuzac]]
Si el centralisme polític havia estat una de les principals característiques de la [[Antic règim a França|França]] de l'[[Antic Règim]], els règims sorgits de la [[Revolució Francesa|Revolució]] (Monarquia constitucional, [[Primera República Francesa|República]] i [[Primer Imperi Francès|Imperi]]) no sols no trencaren amb la tradició centralista, sinó que encara la radicalitzaren considerant l'assoliment de la unitat nacional francesa com un dels seus objectius principals. Així, amb la divisió de França en [[Departament francès|departaments]], decretada el [[4 de març]] de [[1790]] per l'Assemblea Constituent, es van abolir les institucions de govern que poguessin conservar encara les antigues províncies i es va crear un sistema de govern uniforme per a tot França; en conseqüència, les [[Constitucions catalanes]], jurades per [[Lluís XIV de França|Lluís XIV]] el [[1660]], van estar vigents a la [[Catalunya del Nord|província del Rosselló]], fins que, el [[1790]], en aplicació de la llei aprovada per l'Assemblea Constituent, s'abolí la província i es creà el [[Pirineus Orientals|departament dels Pirineus Orientals]].

A nivell lingüístic, mentre que els antics reis s'havien limitat a bandejar les llengües regionals ([[alemany]], [[basc]], [[bretó]], [[català]], [[cors]], [[francoprovençal]] i [[occità]]) dels usos administratius i formals, ara els revolucionaris es proposen d'eradicar-les, tal com es desprèn dels textos de dos informes adreçats a la [[Convenció Nacional]] el [[1794]] per dos dels seus diputats:

* [[Bertrand Barère de Vieuzac]], originari de la ciutat [[Occitània|occitana]] de [[Tarba]] ([[Bigorra]]), el [[27 de gener]] declarà queref[http://www.tlfq.ulaval.ca/axl/Europe/france-2politik_francais.htm France: politique linguistique sur le français!-- Titre généré automatiquement --]/ref 

blockquote
La monarquia tenia raons per assemblar-se a la [[Torre de Babel]]; en la democràcia, deixar els ciutadans ignorants de la llengua nacional, incapaços de controlar el poder, és trair la pàtria ... Al país d'un poble lliure, la llengua ha de ser una i la mateixa per a tots. [...] Quantes despeses hem hagut de fer per traduir les lleis de les dues primeres assemblees nacionals a les diferents llengües de França! Com si ens correspongués a nosaltres conservar aquests parlars bàrbars i aquests idiomes grollers que només poden resultar profitosos als fanàtics i als contrarevolucionaris! (...) El [[federalisme]] i la superstició parlen baix bretó; l'emigració i l'odi a la [[Primera República Francesa|República]] parlen alemany... La contrarevolució parla italià i el fanatisme parla basc. Perseguim aquests instruments d'ignorància i d'error/blockquote

* L'[[Abat Gregori]] adreçà a la Convenció el [[4 de juny]] el seu ''Rapport sur la nécessité et les moyens d'anéantir les patois et d'universaliser la langue française'',ref[http://www.languefrancaise.net/dossiers/dossiers.php?id_dossier=66 Rapport Grégoire an II (ABC de la langue française)!-- Titre généré automatiquement --]/ref on, a més de lamentar que només el 10% de la població de França parlés francès, hi proposava l'adopció de mesures per fer desaparèixer del tot les llengües regionals.

Tota aquesta teoria es va dur a la pràctica durant el [[El Terror|Règim del Terror]] amb el decret del 2 de [[calendari republicà francès|termidor]] de l'any II ([[20 de juliol]] de [[1794]]) segons el qual:

* Dins del territori de la [[Primera República Francesa|República]] no es podrà redactar cap document públic en una llengua que no sigui el [[francès]]
* No es podrà tampoc enregistrar cap document, ni que sigui privat, si no està escrit en francès
* Tot aquell funcionari que, en l'exercici de les seves funcions, faci servir una llengua diferent del francès serà dut davant dels tribunals, condemnat a sis mesos de presó i destituït
* Aquesta mateixa pena s'aplicarà a qualsevol registrador que accepti documents no escrits en francès

== 1814-1951 ==
=== Introducció ===
L'objectiu revolucionari d'anihilar les llengües regionals per imposar-hi el francès el van mantenir tots els règims polítics existents a França durant el [[segle XIX]] i la primera meitat del [[segle XX|XX]]:

* La [[Restauració Francesa|Monarquia Restaurada]] de [[Lluís XVIII de França|Lluís XVIII]] ([[1814]]-[[1824]]) i [[Carles X de França|Carles X]] ([[1824]]-[[1830]])
* La Monarquia Constitucional de [[Lluís Felip I de França|Lluís Felip d'Orleans]] ([[1830]]-[[1848]])
* La [[Segona República Francesa|Segona República]] ([[1848]]-[[1852]])
* El [[Segon Imperi Francès|Segon Imperi]] de [[Napoleó III]] ([[1852]]-[[1870]])
* La [[Tercera República Francesa|Tercera República]] ([[1870]]-[[1940]])
* El [[Govern de Vichy]] ([[1940]]-[[1944]])

Així, segons l'article 21 del ''Règlement pour les écoles primaires élémentaires de l'arrondissement de Lorient'', adoptat pel Comitè superior de l'''arrondissement'' el [[1836]] i aprovat pel rector el [[1842]], quedava totalment prohibit als alumnes parlar en bretó, fins i tot a l'hora del pati, igual com també estava prohibit dir paraulotes, com tampoc mo s'hauria de permetre ni tolerar cap llibre escrit en bretó.refFañch Broudig, « ''La pratique du breton de l'Ancien Régime à nos jours'' », chapitre 17, ISBN 2-86847-128-5/ref El [[1845]] un subprefecte del departament de [[Finisterre|Finistère]] va adreçar una nota als mestres i professors recordant-los que la seva tasca consistia, principalment, a fer desaparèixer el [[bretó]], igual com, el [[1846]], el Prefecte dels [[Pirineus Atlàntics|Basses-Pyrénées]], departament que, a partir del [[10 d'octubre]] de [[1969]] va passar a denominar-se ''Pyrénées-Atlantiques'', va escriure que l'objectiu de les escoles al [[Iparralde|País Basc del Nord]] era, en primer lloc, provocar la substitució de l'[[euskera]] pel francès.refGeorges Labouysse: ''Histoire de France: L'Imposture. Mensonges et manipulations de l'Histoire officielle'' pp. 90-92. IEO Edicions/ref Per altra banda, el [[1902]], el govern d'[[Émile Combes]] va proposar-se posar un fre a l'ús abusiu del bretó.

=== Jules Ferry ===
[[Fitxer:Julesferry.jpg|thumb|right|Jules Ferry]]
Un vehicle per difondre el coneixement del francès entre el conjunt de la població de França era l'ensenyament, el qual no va arribar a generalitzar-se, però, fins a l'època de la [[Tercera República Francesa|Tercera República]] arran de les mesures preses per [[Jules Ferry]], ministre d'instrucció pública ([[4 de febrer]] de [[1879]]-[[23 de setembre]] de [[1880]]), primer ministre ([[23 de setembre]] de [[1880]]-[[10 de novembre]] de [[1881]]) i ministre d'instrucció pública ([[31 de gener]]-[[29 de juliol]] de [[1882]]), que foren decretar la gratuïtat de l'ensenyament primari ([[16 de juny]] de [[1881]]), permetre a les noies accedir a l'ensenyament secundari ([[21 de desembre]] de [[1880]]), establir el caràcter laic i obligatori de l'ensenyament ([[28 de març]] de [[1882]]).

Un dels objectius de l'escola laica, obligatòria i gratuïta instituïda per Jules Ferry fou, precisament, el de perseguir les llengües regionals, l'ús de les quals estava prohibit als alumnes fins i tot a l'hora del pati, sota pena de càstigs corporals o poden arribar inclús a l'expulsió del centre. Així, en nombroses escoles de França hi podia haver cartells dient ''Défense de cracher par terre et de parler patois'', és a dir, Prohibit escopir a terra i parlar en ''patois'', sent ''[[patois]]'' el terme despectiu que s'usava a l'escola per referir-se a la llengua regional, o bé ''Soyez propres, parlez français'' (=Sigueu nets, parleu francès), inscripció que avui dia encara es pot llegir a les parets de l'antiga escola d'[[Aiguatèbia i Talau|Aiguatèbia]] ([[Conflent]]).

Una manera de castigar l'ús del ''patois'' consistia que al primer alumne sorprès parlant-lo el mestre li donava un objecte de penyora; llavors, aquell alumne havia de procurar sorprendre un company parlant en ''patois'' i passar-li la penyora; al final del dia, l'alumne que tenia la penyora era castigat.

=== El retrocés de les llengües regionals ===
Aquesta política de repressió i d'inculcament d'un sentiment d'autoodi consistent a assimilar la idea que la pròpia llengua (alemany, basc, bretó, català, cors, francoprovençal o occità) no era més que un ''patois'', és a dir, una parla pròpia de gent inculta, ignorant, bruta i mal educada mentre que l'única llengua de debò era el francès va fer que, cap a mitjans del [[segle XX]], les llengües regionals franceses perdessin la transmissió generacional, és a dir, que a casa els pares decidissin parlar als seus fills no pas en la seva llengua sinó en francès; per això, vers [[1990]], a [[Bretanya]], [[Occitània]], [[Còrsega]], [[Iparralde]] i [[Catalunya del Nord]], la llengua pròpia només la parlaven els vells mentre que els joves la llengua pròpia, com a màxim, només l'entenien; evidentment, aquesta mena de situació havia de dur a la total desaparició de la llengua un cop haguessin mort les persones de la generació dels vells. 

L'única excepció és el cas d'[[Alsàcia]], on la llengua s'ha mantingut en millors condicions malgrat que, immediatament després de la seva annexió a [[França]] el [[1919]] en aplicació del [[Tractat de Versalles]], hi fou prohibit l'[[alemany]] i del fet que, després de la fi de la [[Segona Guerra Mundial]] es va iniciar una campanya associant l'ús de l'alemany amb la simpatia envers el [[nazisme]].
==Segona meitat del segle XX ==

=== Legislació ===
La política d'extermini lingüístic iniciada en temps de la [[Revolució Francesa]] va arribar a la seva fi l'[[11 de gener]] de [[1951]] amb l'aprovació de la llei 51-46refpublicada al [[diari oficial de la República francesa|diari oficial]] del 13 de gener de 1951/ref relativa a l'ensenyament de les llengües i dialectes locals dita ''llei Deixonne'', per [[Maurice Deixonne]] qui va redactar l'informe de la [[comissió parlamentària]] de l'Educació nacional i qui va presentar el projecte de llei. Amb la llei Deixonne, per primera vegada en la història, s'autoritzava, de manera facultativa i opcional, l'ensenyament a França de certes llengües regionals com eren el [[basc]], el [[bretó]], el [[català]] i l'[[occità]]. Més tard s'hi afegiren dos decrets per autoritzar l'ensenyament del [[cors]] (decret 74-33 de [[16 de gener]] de [[1974]]), el [[tahitià]] (decret 81-553 de [[12 de maig]] de [[1981]]) i les llengües melanèsiques (decret 92-1162 de [[20 d'octubre]] de [[1992]]) (l'[[ajië]], el [[drehu]], el [[nengone]] i el [[paicî]]). Per altra banda, el decret n° 70-650 de [[10 de juliol]] de [[1970]] permet de tenir en compte les llengües regionals per a l'obtenció del títol de [[Baccalauréat (França)|baccalauréat]].

La llei Deixonne, tanmateix, fou abolida arran de l'aprovació de dues lleis relatives a l'ús de la llengua francesa:
* La llei 75-1349 de [[31 de desembre]] de [[1975]], dita [[llei Bas-Lauriol]] perquè els seus proposants foren Pierre Bas i Marc Lauriol. Aquesta nova llei estableix l'obligatorietat de l'ús del francès en els cartells públics i en la publicitat comercial, com també prohibeix emprar qualsevol terme o expressió estrangera.
* La llei 94-665 de [[4 d'agost]] de [[1994]],ref{{citar ref|base=consolidé|numéro=PCEAW.htm|url=http://www.legifrance.gouv.fr/affichTexte.do?cidTexte=LEGITEXT000005616341dateTexte=vig|títol =Texte en vigueur de la loi}}/ref coneguda com a [[llei Toubon]] perquè, aleshores, [[Jacques Toubon]] era el ministre de cultura. Aquesta llei, destinada a protegir el patrimoni lingüístic francès i a la defensa del francès, definit segons l'esmena introduïda el [[1992]] en l'article 2 de la Constitució com a ''llengua de la República'', reforçava l'obligació d'ús del francès en els àmbits públics com a mesura de defensa davant de la introducció de l'anglès. Malgrat tot, alguns aspectes d'aquesta llei foren moderats, ja que el Consell Constitucional considerà que atemptava contra els drets de llibertat de pensament i d'expressió recollits a la [[Declaració dels Drets de l'Home i del Ciutadà]].

Malgrat el caràcter regressiu de les lleis [[llei Bas-Lauriol|Bas-Lauriol]] i [[llei Toubon|Toubon]], l'autorització de l'ensenyament de les llengües regionals concedida per la llei Deixonne no s'ha revocat pas. Malgrat tot, per manca de mitjans i de recursos, sovint les escoles públiques franceses no creen prou places d'ensenyament bilingüe per satisfer la totalitat de la demanda que li presenten els pares dels alumnes. Per altra banda, la nova situació legislativa ha permès el sorgiment, a partir de [[1970]], d'escoles associatives privades dedicades al foment de les llengües regionals, a vegades usant-les com a llengua vehicular de l'ensenyament. Aquestes associacions són:

* [[Diwan]] a [[Bretanya]]
* [[Ikastola]] a [[Iparralde]]
* [[La Calandreta]] a [[Occitània]]
* [[La Bressola]] i [[Arrels (associació)|Arrels]] a la [[Catalunya del Nord]]

===Carta Europea de les Llengües Regionals o Minoritàries ===
El [[1992]], el [[Consell d'Europa]] aprovà el [[1992]] la [[Carta Europea de les Llengües Regionals o Minoritàries]], la qual estableix el dret d'usar una llengua regional dins dels àmbits públic i privat. El [[1999]], [[França]], igual com tots els països de la [[Unió Europea]], va signar-la, però no la va ratificar per considerar-la inconstitucional. Allò que crea obligacions per a l'Estat és la ratificació, mentre que la signatura no passa mai de ser un simple reconeixement dels objectius generals de la Carta.

== Referències ==
{{referències|2}}

== Vegeu també ==
* [[Vergonya (genocidi lingüístic)|Vergonya]]
* ''[[Patois]]''
* [[Cronologia de la repressió del català]]

{{ORDENA:Uniformisme Linguistic A Franca}}
[[Categoria:Sociolingüística a França]]
[[Categoria:Francès]]</text>
      <sha1>iq8miuezockgtuetz4f9bgzwgx8mhic</sha1>
      <model>wikitext</model>
      <format>text/x-wiki</format>
    </revision>
  </page>