<page>
    <title>Home de Pequín</title>
    <ns>0</ns>
    <id>341593</id>
    <revision>
      <id>13865040</id>
      <parentid>13171359</parentid>
      <timestamp>2014-07-19T01:30:57Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot posa {{cal coor}} que enllaça amb coordenades de Wikidata</comment>
      <text>{{Taxocaixa mamífer
| name = Home de Pekín
| image = Sinathropus pekinensis.jpg
| image_caption = ''Sinanthropus pekinensis'' de 1929
| status = FO
| fossil_range = [[Plistocè]]
|
| phylum = [[Chordata]]
| subphylum = [[Vertebrata]]
| classis = [[Mammalia]]
| ordo = [[Primates]]
| familia = [[Hominidae]]
| genus = [[Homo (gènere)|Homo]]
| species = [[Homo erectus|H. erectus]]
| subspecies = H. e. pekinensis
| trinomial = Homo erectus pekinensis
| trinomial_authority = ([[Davidson Black|Black]], [[1927]])
| synonyms = ''Sinanthropus pekinensis''
}}

'''Home de Pequín''' ([[xinès]]: 北京人, [[pinyin]]: Běijīngrén) és el nom pel qual es coneix a la [[subespècie]] ''[[Homo erectus]] pekinensis'' o ''Sinanthropus pekinensis'', a causa del fet que les seves restes fòssils es van descobrir el sud-oest de [[Pequín]] ([[Xina]]), en una cova de la localitat de [[Zhoukoudian]] (周口店, ''Zhōukǒudiàn''). Les restes foren trobades entre [[1921]] i [[1937]] i daten de fa entre 250 000 i 500 000 anys. És especialment popular perquè en el moment del seu descobriment fou considerada la primera baula perduda que justificava la teoria de l'evolució.

El jaciment de [[Zhoukoudian]] fou catalogat com a [[Patrimoni de la Humanitat]] per la [[UNESCO]] des de l'any [[1987]].

== El descobriment ==
En el descobriment de l'Home de Pequín van intervenir dos factors: la faula i l'atzar. Els habitants de la zona venien als estrangers tota sort de dents, pretenent que eren dents de drac - aquesta és la faula - i l'atzar es va presentar quan una d'aquestes dents va anar a donar a les mans d'un científic suec, qui, en estudiar-ho, ho va reconèixer com a pertanyent a un mamífer extint.

Es va investigar l'origen d'aquesta dent i es va establir que provenia d'una cova de Pequín. Les investigacions van començar el [[1921]]. D'acord amb el relat posterior del [[paleontòleg]] austríac [[Otto Zdansky]], que treballava pel [[geòleg]] suec [[Johan Gunnar Anderson]], un habitant de la zona portà als arqueòlegs fins al que avui en dia es coneix com el '''Turó de l'Os del Drac''', un lloc ple d'ossos fossilitzats.

El paleontòleg va començar les feines d'excavació immediatament i trobà el que semblava ser un [[queixal]], [[molar]] humà fossilitzat. El [[1923]] va retornar al mateix indret i els materials extrets en les dues excavacions foren enviats a la Universitat d'[[Uppsala]] a [[Suècia]] per la seva anàlisi. El [[1926]] Andersson anunciava la descoberta de dos molars humans trobats en aquest material i Zdansky publicava els seus descobriments.

El [[1927]], l'[[anatomia|anatomista]] canadenc [[Davidson Black]] que treballava a la Facultat de Medecina de Pequín, va analitzar les troballes i posteriorment, publicaria els seus descobriment a la revista Nature. Els primers espècimens d'''Homo erectus'' havien estat trobats a [[illa de Java|Java]] el [[1891]] per [[Eugène Dubois]]. L'[[home de Java]] fou inicialment batejat com a ''Pithecanthropus erectus'' però més tard fou transferit al gènere ''Homo''.

La [[Fundació Rockefeller]] va accedir a patrocinar els treballs a [[Zhoukoudian]]. Cap al [[1929]], els arqueòlegs xinesos [[Yang Zhongjian]] i [[Pei Wenzhong]], i posteriorment [[Jia Lanpo]], es van fer càrrec de l'excavació. Durant els següents set anys van desenterrar fòssils de més de quaranta espècimens d'adults, joves i nens, incloent sis voltes cranianes gairebé completes. Es creu que el lloc era un lloc d'enterrament. El [[paleontòleg]] [[Pierre Teilhard de Chardin]] i l'[[antropòleg]] [[Franz Weidenreich]] també van participar en els descobriment

== La desaparició dels ossos ==

Les excavacions acabaren el juliol de [[1937]], quan els japonesos van ocupar Pequín durant la [[Segona Guerra Sinojaponesa]]. Els [[fòssil]]s foren posats fora de perill al Laboratori del [[Cenozoic]] de la Facultat de Medecina. El novembre de [[1941]], el secretari [[Hu Chengzi]] els va enviar als [[Estats Units]] per protegir-los de la imminent invasió japonesa. Tanmateix, al camí fins a la ciutat portuària de [[Qinhuangdao|Qinghuangdao]], van desaparèixer, suposadament a les mans d'un grup de marinis que els japonesos havien capturat el començament de la guerra amb els [[Estats Units]].

Es va intentar trobar els ossos però sense resultat. El 1972, el financer nord-americà [[Christopher Janus]] va prometre una recompensa de cinc mil dòlars a canvi dels cranis perduts; una dona va contactar amb ell demanant 500.000 dòlars, però no se'n va tornar a saber més d'ella. Janus fou posteriorment acusat de desfalc. El juliol de [[2005]], coincidint amb el seixantè aniversari del final de la [[Segona Guerra Mundial]], el govern xinès va establir una comissió encarregada de trobar els fòssils.
Existeixen diverses conjectures sobre què va ocórrer realment amb els ossos, incloent la teoria que es van enfonsar al vaixell japonès ''[[Awa Maru]]''.

== Vegeu també ==
* [[Domini del foc per part dels primers humans]].
{{Commonscat|Peking Man}}

{{cal coor}}
{{ORDENA:Pequin, Home De}}
{{Evolució humana}}
[[Categoria:Homo erectus]]
[[Categoria:Homo del Plistocè]]</text>
      <sha1>6venjlopa97dd0o266ozusyyb5ht34c</sha1>
      <model>wikitext</model>
      <format>text/x-wiki</format>
    </revision>
  </page>