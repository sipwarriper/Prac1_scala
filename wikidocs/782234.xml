<page>
    <title>Sivaix</title>
    <ns>0</ns>
    <id>782234</id>
    <revision>
      <id>13937598</id>
      <parentid>13835533</parentid>
      <timestamp>2014-08-13T10:31:18Z</timestamp>
      <contributor>
        <username>Flamenc</username>
        <id>7573</id>
      </contributor>
      <minor></minor>
      <text>{{Fitxa de llac
|nom=Sivaix
|foto=Bm krim.jpg
|mida foto= 
|peu= Localització vora el mar d'Azov (vista de satèl·lit)
|mapa= 
|país={{UKR}}
|regió= [[República Autònoma de Crimea]]br /[[Província de Kherson]]
|superfície=2.560 km ²
|longitud=aprox. 200 km
|amplada=30 km 
|profunditat= màxim 3
|prof. mitjana=0,5-1,0 m 
|tipus= [[Albufera]], [[llacuna]], [[maresme]]
|afluents=
|desaigües= [[Mar d'Azov]]
|illes= [[Fletxa d'Arabat]] (no és illa sinó barra de sorra en format península)
}}
El '''Sivaix''' (en [[ucraïnès]]: Сива́ш, ''Sivaix''; i en [[rus]]: Сиваш, ''Sivaix''; en [[tàtar de Crimea]]: Sıvaş) és un sistema de [[maresma|maresmes]] i [[albuferes]] o [[llacuna|llacunes]] poc profundes localitzades vora la costa occidental del [[mar d'Azov]], al litoral nord-est de [[Crimea]] ([[Ucraïna]]). També és conegut com la '''mar Podrida''' (en [[ucraïnès]]: Гниле́ Мо́ре, ''Hnilé More''; en [[rus]]: Гнилое Море, ''Gniloie Mórie''; en [[tàtar de Crimea]]: Çürük Deniz).

== Geografia ==
El Sivaix separa gran part de la [[península de Crimea]] de la Ucraïna continental ([[Europa|continent Europeu]]) i està separat del [[mar d'Azov]], a l'est, per la llarga llengua sorrenca de la [[fletxa d'Arabat]] (Араба́тська стрі́лка); està unit al mar pel grau o petit estret de [[Henítxesk]] (Гені́чеська протока) mentre que a l'oest, l'[[istme de Perekop]] (Перекопський перешийок) el separa de la badia de Karkinit (Каркінітська затока), al [[mar Negre]]. Fa uns 200 km de longitud i uns 35 km d'ample i té una extensió de 2.560 km².

Administrativament, la ribera meridional pertany a la República Autònoma de [[Crimea]] i la septentrional, a l'óblast o [[província de Kherson]].

El Sivaix es caracteritza per la seva poca profunditat –la màxima és de 3 metres i la mitjana varia entre els 50 cm i un metre–, cosa que provoca un important reescalfament de les seves aigües a l'estiu i que és la causa d'una olor particular que li ha valgut el nom de ''mar Podrida''. Aquest escalfament, acompanyat d'una gran evaporació, fa que les seves aigües siguin extremadament salades. El fons està recobert d'una capa de [[llim]] de fins a 5 m de gruix i més en alguns llocs.

L'àrea del Sivaix és un sistema d'[[aiguamolls]] [[convenció de Ramsar|d'importància internacional]] i un parc nacional d'[[Ucraïna]]. Les costes són baixes, de pendent molt suau, [[pantà|pantanoses]] i salades. A l'estiu, el nivell de l'aigua del Sivaix decreix significativament i posa de manifest [[sòl]]s estèrils de tipus ''[[solonets]]'' anomenats ''sivaix'' pels habitants locals. Ucraïna ha designat en aquesta àrea dos aiguamolls d'importància internacional, a l'empara de la [[Convenció de Ramsar]]ref[http://www.boe.es/boe/dias/1998/06/11/pdfs/A19275-19292.pdf BOE, 11 de juny de 1998]/ref i també una secció ha estat declarada parc nacional, el Parc Nacional d'Azov-Sivaix (Азо́во-Сива́ський націона́льний приро́дний парк, ''Azovo-Syvaskyi natsionalnyi pryrodnyi park'') el 1993. Aquest parc natural comprèn àrees tant a l'[[óblast de Kherson]] com a l'àrea de [[Crimea]], i també inclou una illa a l'Azov.

Es sistema es divideix en dues sub-sistemes de llacunes o albuferes, el Sivaix occidental i el Sivaix oriental, connectades per l'estret de Txonhar (Чонгарський проток) i separades per la península de Txonhar (Чонгарський півострів):
* el '''Sivaix occidental''', al districte o raion de Henítxesk (Гені́чеський райо́н, ''Henítxeskyi raion''), [[óblast de Kherson]] (Херсонська область), 1.000 km² ({{coord|46|05|N|34|15|E|type:landmark|display=inline}})
* el '''Sivaix oriental''', als districtes o raions de Djankói (Джанко́йський райо́н, ''Djankoiskyi raion''; Canköy rayonı), Nyjniohirskyi o Seyitler (Нижньогі́рський райо́н, ''Nyjniohirskyi raion''; Seyitler rayonı), Sovietskyi o Itxkí (Совє́тський райо́н, ''Sovietskyi raion''; İçki rayonı), Kírovske o Isliam Térek (Кі́ровський райо́н, ''Kírovskyi raion''; İslâm Terek rayonı) i Lèninske o Yedi Quyu (Ле́нінський райо́н, ''Lèninskyi raion''; Yedi Quyu rayonı), tots ells a la [[República Autònoma de Crimea]], 2.200 km ² ({{coord|45|40|N|35|00|E|type:landmark|display=inline}})

Vegeu: [http://eo.wikipedia.org/wiki/Dosiero:Siva%C5%9Do_mapo_skemo.jpg el sistema del Sivaix vist des del cosmos]. 1 - el golf de Karkinita al [[mar Negre]]; 2 - la badia de Perekop; 3 - l'[[istme de Perekop]]; 4 - sector occidental del Sivaix; 5 - sector oriental del Sivaix; 6 - la [[fletxa d'Arabat]]; 7 - el [[mar d'Azov]]; 8 - l'estret de Txonhar; 9 - el grau o l'estret de Henítxesk.]

== Història ==
[[Fitxer: Sivash.jpg|thumb|right|250px|Soldats [[URSS|soviètics]] creuant el Sivaix el novembre de [[1943]]]]
=== Guerres ===
Durant la [[guerra civil russa]], el Sivaix va ser creuat per l'Exèrcit Insurgent Revolucionari d'Ucraïna (Революційна повстанська армія України), liderat per l'[[anarquista]] [[Néstor Makhnó]] (Не́стор Махно́), en aquell moment aliat de l'[[Exèrcit Roig]], per lluitar contra les tropes monarquistes del [[general Vràngel]] (els blancs) en un atac sorpresa. Va derrotar l'exèrcit dels blancs, però en tornar cap a la Ucraïna continental per l'[[istme de Perekop]], va ser traït pels rojos ([[Exèrcit Roig]]) i la majoria de l'exèrcit makhnovià va ser aniquil·lat, tot i que el mateix Makhnó va poder escapar.

El Sivaix també va ser l'escenari de batalles durant la [[Segona Guerra Mundial]].

== Notes ==
{{Referències}}

== Vegeu també ==
* [[Crimea]]
* [[Aiguamoll]]
* [[Albufera]]
* [[Líman]]

== Enllaços externs ==
{{Commonscat}}

* [http://wikimapia.org/#lat=45.7406934lon=34.7360229z=9l=0m=av=2 La llacuna de Sivaix a WikiMapia]

{{coord|46|05|N|34|15|E|type:landmark|display=title}}
{{Autoritat}}
{{ORDENA:Sivaix}}	!--ORDENA generat per bot--

[[Categoria:Llacs d'Europa]]
[[Categoria:Geografia de Crimea]]</text>
      <sha1>gf58sflchaq45ov3w6qztbpi0l37zhp</sha1>
      <model>wikitext</model>
      <format>text/x-wiki</format>
    </revision>
  </page>