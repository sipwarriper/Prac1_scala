<page>
    <title>Cecília de Mecklenburg-Schwerin</title>
    <ns>0</ns>
    <id>91285</id>
    <revision>
      <id>13825300</id>
      <parentid>13569420</parentid>
      <timestamp>2014-07-14T18:49:04Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Kronprinzessin_Cecilie_von_Preussen_1908_1.jpg|thumb|Cecília de Mecklenburg-Schwerin, 1908]]
'''Cecília de Mecklenburg-Schwerin, princesa hereva de Prússia''' ([[Schwerin]] [[1886]] - Bad Kissingen ([[Baden-Württemberg]]) [[1954]]). Duquessa de Mecklenburg-Schwerin amb el tractament d'altesa que per matrimoni es convertí en princesa hereva de [[Prússia]]. 

Nascuda a la ciutat bàltica de [[Schwerin]], capital del gran ducat de [[Mecklenburg-Schwerin]], el dia 20 de setembre de [[1886]], era filla del gran duc [[Frederic Francesc III de Mecklenburg-Schwerin]] i de la gran duquessa [[Anàstasia de Rússia (gran duquessa de Mecklenburg-Schwerin)|Anàstasia de Rússia]]. Era néta per via paterna del gran duc [[Frederic Francesc II de Mecklenburg-Schwerin]] i de la princesa [[Augusta de Reuss]] i per via materna ho era del gran duc [[Miquel de Rússia (gran duc de Rússia II)|Miquel de Rússia]] i de la princesa [[Cecília de Baden]].

El 6 de juny de l'any [[1905]], a l'edat de 19 anys, contragué matrimoni amb el príncep hereu [[Guillem de Prússia (príncep hereu de Prússia)|Guillem de Prússia]], fill del kàiser [[Guillem II de Prússia]] i de la princesa [[Augusta Victòria de Schleswig-Holstein-Sondenburg-Augustenburg]]. La unió entre un príncep prussià i una duquessa mecklenburguesa unia més encara els llaços existents entre les diferents cases regnants alemanyes, política que se seguí amb la resta de fills del kàiser, tots casats amb princeses alemanyes.

La parella s'instal·là a [[Berlín]] i tingueren sis fills:

* SAIR el príncep Guillem de Prússia, nat al [[Marmolpalais]] el [[1906]] i mort en acció bèl·lica el [[1940]] a [[França]]. Es casà morganàticament amb l'aristòcrata Dorotea von Salvati.

* SAIR el príncep [[Lluís Ferran de Prússia (cap de la casa reial de Prússia)|Lluís Ferran de Prússia]], nat al [[Marmolpalais]] el [[1907]] i mort a [[Bremen]] el [[1994]]. Es casà el [[1938]] amb la gran duquessa [[Kira de Rússia]].

* SAIR el príncep [[Humbert de Prússia]], nat al [[Marmolpalais]] el [[1909]] i mort a [[Windhoek]] el [[1950]]. Es casà en primeres núpcies amb la baronessa Maria von Humboldt-Dachroeden de qui es divorcià dos anys després per casar-se amb la princesa Magdalena de Reuss.

* SAIR el príncep Frederic Jordi de Prússia, nat el [[1911]] a [[Berlín]] i mort el [[1966]] a Reinhartshausen. Es casà amb lady Brigid Guinness.

* SAIR la princesa Alexandrina de Prússia, nada a [[Berlín]] el [[1915]] i morta a Starnberg el [[1980]].

* SAIR la princesa [[Maria Cecília de Prússia]], nascuda al [[Cecilienhoff]] el [[1917]] i morta el [[1975]] al [[Castell de Königstein]]. Es casà morganàticament amb l'estatunidenc Clyde Kenneth Harris el [[1949]] al [[Castell de Hohenzollern]].

L'any [[1915]] començà la construcció d'un palauet a [[Potsdam]] anomenat [[Cecilienhof]]. Aquest palauet, de propietat privada de la princesa, s'hi celebrà la [[Conferència de Potsdam]] l'any [[1945]].

Caiguda de la monarquia prussiana l'any [[1918]], el príncep hereu Guillem abandonà el país en companyia del kàiser [[Guillem II de Prússia]] i s'establiren als [[Països Baixos]]. Mentrestant la princesa Cecília continuà residint al Cecilienhof de [[Potsdam]] sense ésser molestada per la seva condició d'exprincesa hereva.

Durant la dècada de [[1920]] i de [[1930]], la família de la princesa Cecília tingué relacions més o menys intenses amb el nacionalsocialisme. Mentre el príncep hereu, i altres germans seus, mantenien una relació molt pròxima amb el nazisme esperant una restauració dels Hohenzollern. El príncep [[Lluís Ferran de Prússia (cap de la casa reial de Prússia)|Lluís Ferran de Prússia]] i el propi kàiser [[Guillem II de Prússia]] semblaven disgustar-se de les males maneres i de la pròpia ideologia nacionalsocialista. 

Durant la [[Segona Guerra Mundial]], el príncep Guillem de Prússia, fill de la princesa Cecília, morí en el camps de batalla francesos. Tant la princesa hereva com el príncep hereu Guillem passaren la guerra de forma anònima com a mers ciutadans privats i allunyats de les falòrnies nazis. 

Acabada la [[Segona Guerra Mundial]] i perdudes les seves propietats a l'Est del país, entre les quals hi havia el Cecilienhof, la família de la princesa Cecília s'establí a l'ex-principat de [[Hohenzollern]], a l'actual land de [[Baden-Württemberg]] on hi trobà la mort l'any [[1954]], a l'edat de 68 anys.

{{commonscat|Duchess Cecilie of Mecklenburg-Schwerin}}
{{Autoritat}}
{{ORDENA:Cecilia De Mecklenburg-Schwerin}}	!--ORDENA generat per bot--
[[Categoria:Prínceps de Mecklenburg-Schwerin]]
[[Categoria:Casa de Mecklenburg-Schwerin]]
[[Categoria:Prínceps de Prússia]]</text>
      <sha1>n9qbvkknn6o8f6tezo68y49c5b2zhmz</sha1>
      <model>wikitext</model>
      <format>text/x-wiki</format>
    </revision>
  </page>