<page>
    <title>Història de Malta</title>
    <ns>0</ns>
    <id>1052872</id>
    <revision>
      <id>13588478</id>
      <parentid>13540805</parentid>
      <timestamp>2014-06-13T07:27:03Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: península itàlica  península Itàlica</comment>
      <text>[[Fitxer:Malta Temple.JPG|thumb|400px|right|Temple a Malta.]]
L'[[Illa de Malta]] ha tingut una història molt rica, lligada a la seva posició estratègica a la [[Mediterrània]] i marcada per la influència de l'[[Orde de Sant Joan de Jerusalem|Orde de Malta]] i l'ocupació britànica. 
== Prehistòria de Malta ==
{{AP|Prehistòria de Malta}}
L'arribada de l'home a [[Mediterrani]] central va ser relativament tardana en comparació amb altres zones de l'entorn. Sembla que [[Illa de Malta|Malta]] no va ser ocupada fins al [[Neolític]] ([[5200 aC]]). L'ocupació va provenir dels desplaçaments de la veïna [[Sicília]]. Durant aquest període s'importava [[lava]] i pedres des de la costa siciliana i s'exportaven [[tèxtil]]s manufacturats. Els més antics signes d'enterrament van ser trobats en Skorba. Durant la que seria l'[[Edat del Coure]] a [[Sicília]], a Malta va florir l'Edat o '''Era dels Temples''', (4000 aC - 2500 aC) en honor a les grans construccions megalítiques que es van dur a terme. Aquesta civilització autòctona va conèixer pels seus intercanvis amb Sicília els metalls però no els va usar, i dugué a terme un gran desenvolupament en la tècnica d'elaboració d'útils amb la pedra. A l'[[Edat del Bronze]] les aldees per primera vegada van començar a ser protegides amb palissades singulars. L'arribada del [[coure]] i el [[bronze]] van permetre una expansió dels cultius i un augment de la població. Del 1500 aC a 725 a. C. la població abandona els petits llogarets per instal·lar-se sobre els turons i els fortifica. Els contactes amb l'exterior augmenten amb [[Antiga Grècia|grecs]], [[Micenes|micènics]] i altres pobles de l'est.

== Història megalítica i antiga ==
=== Fenicis, grecs i romans ===
L'arribada dels [[fenicis]] es va produir entorn de l'any [[1000 aC]], i van batejar l'illa principal ''Málat'', que significa'' refugi segur''. Aquesta illa fou la seva base per al [[comerç]] i per a les exploracions a través del Mar Mediterrani. Al [[736 aC]], els [[Grècia|grecs]] ocupen l'illa i la converteixen en la colònia de ''Melita'', si bé la seva presència és poc significativa fins al període [[Hel·lenisme|hel·lenístic]].

Els fenicis viuran la seva era d'esplendor entre el [[1200 aC]] i el [[725 aC]] Des que solquen els mars coneixen l'existència de l'arxipèlag maltès, si bé en els primers anys no es mostraran interessats a establir-s'hi de manera permanent. Quan s'obren factories i instal·lacions a [[Xipre]], nord d'[[Àfrica]], [[Espanya]] i [[Sicília]], Malta es converteix en punt d'interès el [[800 aC]] segons testimonien les restes ceràmiques trobades; això fou així també perquè els [[Antiga Grècia|grecs]] no havien ocupat les [[illa|illes]] encara. Es van establir dos punts d'embarcament, un en cadascuna de les dues illes majors. Els fenicis s'ubiquen així en un lloc estratègic del Mediterrani central. Alhora, els [[etrusc]]s tracten d'exercir un control sobre el pas marítim del sud-oest de [[Itàlia]], Sicília i, previsiblement, Malta. Tanmateix, el domini final pels fenicis no va ser voluntàriament buscat. Els primers establiments estaven formats per comerciants, alguns traslladats a les illes amb les seves famílies, i només el temps i el desenvolupament de la conflictivitat posterior amb els grecs els va fer valorar la importància estratègica de la seva posició a Malta.

Les illes van passar després al control de [[Cartago]] (el [[400 aC]]) després de declarar-se les hostilitats amb els grecs. L'ascensió de Cartago a la categoria de potència militar va desencadenar les hostilitats amb els grecs i les illes es van convertir de sobte en lloc fonamental per al control d'aquesta zona del [[Mediterrani]]. Es van assentar a l'illa i van fundar, almenys, un port. Segons els últims estudis arqueològics, amb l'arribada d'[[Alexandre el Gran]], Malta va quedar sota la influència [[hel·lenisme|hel·lenística]], que es va fer patent en diverses construccions i la [[terrisseria]] de l'època, tot i que es desconeix fins a quin punt estaven implantats només culturalment o també com a força militar. 

Malta és una cruïlla entre Cartago i l'hel·lenisme i, al final, es veu afectada cap al [[264 aC]] amb l'extensió de '''[[Antiga Roma|Roma]]''' cap a Sicília. S'estava forjant un nou poder a la zona que ocupava tota la península Itàlica i que convivia malament amb Cartago. La [[Primera Guerra Púnica]] va ser el resultat del desig de Roma de controlar Sicília i els seus voltants. Els romans entren a Malta al [[255 aC]] i la devasten per la seva aliança amb Cartago. Durant la [[Segona Guerra Púnica]] al [[218 aC]], Roma ocupa definitivament l'arxipèlag i l'adscriu a la circumscripció de Sicília segons les cròniques de [[Ciceró]]. La romanització de les illes no es fa esperar i al [[segle I aC]] el comerç és pròsper i hi ha un increment notable de la població. Tanmateix, Malta és presa habitualment com a refugi de [[Pirateria marítima|pirates]] fins a la victòria de [[Gneu Pompeu Magne|Pompeu]] sobre ells l'any [[67 aC]] A partir d'aquest moment floreix la [[ramaderia]], l'[[agricultura]] i l'elaboració de peces [[tèxtil]]s molt refinades que són objecte d'exportació. S'estenen les ''villae'' decorades amb rics mosaics. 

Les illes van prosperar sota el domini romà i durant aquest temps van ser considerades un ''[[municipium]]'' i una ''[[feodorata civitas]]''. Encara es conserven moltes restes de la presència romana, que testimonien l'estreta relació entre els maltesos i els romans. Malta es converteix en un refugi segur per a la [[flota]] romana a l'hivern que li permet actuar al centre de la Mediterrània en tot moment. Al [[60]] dC, les illes van ser visitades per [[Pau de Tars|Sant Pau]], el qual explica als [[Fets dels Apòstols]] que va naufragar a les seves costes, en el que avui s'anomena la ''Badia de Sant Pau''.

[[Fitxer:Paul of Tarsus.jpg|thumb|200px|right| [[Pau de Tars|Sant Pau]] inicià la cristianització de Malta.]]

L'any [[212]], sota l'emperador [[Caracalla]], els maltesos adquireixen la ciutadania romana, igual que la resta dels habitants de l'[[Imperi Romà]]. La ruptura d'aquest va provocar que Malta quedés enquadrada en l'[[Imperi Bizantí]], frontera amb els regnes dominats per [[ostrogot]]s i [[vàndal]]s.

=== Bizantins i àrabs ===
El 440, l'illa fou capturada pels [[vàndals]], que havien ocupat recentment la [[província romana d'Àfrica]]. Fou recuperada pel general [[Imperi Bizantí|bizantí]] [[Belisari]] el 533, junt amb altres possessions vàndales, i romangué com a part la província [[Imperi Bizantí|bizantina]] de [[Sicília]] durant els següents 340 anys.

Malta va ser ocupada pels [[fatimites]], que va exercir 220 anys d'influència (870-1090 CE / AD) en la civilització actual. A més de la seva llengua, l'[[àrab sicilià]], van introduir el [[cotó]], les [[taronja (fruit)|taronges]] i [[llimona|llimones]] i moltes noves tècniques de regadiu. Algunes d'elles, com la ''sínia'' (sínia), segueixen sent utilitzats, sense canvis, avui en dia. Molts noms de llocs a Malta daten a aquest període. La ciutat [[fenícia]] de [[Mdina]], va ser modificada àmpliament en aquest període.

[[Fitxer:Malta mapa2.jpg|thumb|300px | Mapa de Malta al segle 16, quan l'italià va ser declarat l'idioma oficial dels [[Cavallers de Malta]]]]

== Del segle XII al XVI ==
{{VT|Orde de Malta}}
Després de l'expulsió dels musulmans el [[1248]] la llengua àrab i la siciliana van conviure i Malta va dependre de diversos senyors. A partir de [[1373]] Malta disposa d'una assemblea (''Università'') pròpia que dicta les seves normes i guardava, almenys aparentment, la seva independència respecte als senyors, si bé estava composta per lletrats, [[clergue]]s i terratinents. Regulaven el [[comerç]] i impartien [[justícia]], i formaren també un grup de soldats encarregats de la defensa de les ciutats. En realitat el model no distava molt del [[feudalisme]] europeu.

Malta mantenia la seva posició estratègica pel que fa a normands, Sicília i els àrabs. Les relacions comercials eren fluides. Era a la ruta que partia de [[Castella]] i [[Aragó]] cap a l'est de la Mediterrània, i entre [[Gènova]] i el Nord d'[[Àfrica]] (en concret els ports de [[Tunísia]] i [[Algèria]]). Durant aquest temps la producció de [[cotó]] va ser important, i es va convertir en una de les principals exportacions.

El [[cristianisme]] va ser reintroduït a les illes en [[1127]] amb [[Roger II]]. Es va estendre ràpidament, encara que no va comptar amb [[bisbe]] propi fins al [[1366]], quan s'establren els primers ordes religiosos, com els [[Família franciscana|franciscan]] en [[1372]] i els [[Orde de Sant Benet|benedictins]]. A aquest establiment va ajudar la història de la presència de Sant Pau en l'antiguitat.

A partir de [[1282]] Malta passa a formar part de la [[Corona d'Aragó]]. A l'inici del període el predomini de comerciants estrangers en l'economia d'Itàlia i de Sicília meridional era molt pronunciat. Els catalans van anar formant també un grup important de comerç, mentre que els banquers genovesos facilitaven tot el crèdit que pogués necessitar la corona aragonesa. Després de la unificació dels [[Regne de Castella]] i Aragó i l'expansió mediterrània d'aquests entre [[1500]] i [[1510]], que va suposar la conquesta de [[Trípoli (Líbia)|Trípoli]], [[Sfax]], [[Melilla]] i [[Orà]], la importància de Malta a la [[Regne de Nàpols|Corona de Nàpols]] va ser molt menor.

En [[1530]], les illes van ser cedides per [[Carles I d'Espanya]] a l'[[Orde de Sant Joan de Jerusalem]] que havien estat expulsats de [[Rodes]] per l'[[Imperi Otomà]] a [[1522]] a perpetuïtat, a canvi del pagament simbòlic d'un [[falcó]] cada any. Aquest orde monàstic militant, coneguda des de llavors com l{{'}}''[[Orde de Malta]]'', fou [[Setge de Malta (1565)|assetjada pels turcs otomans]] el [[1565]], després que reforcessin les fortificacions, especialment a la nova ciutat de [[La Valletta]], anomenada així per [[Jean Parisot de la Valette]], el seu constructor.

== De Napoleó als nostres dies ==
El seu domini va acabar quan [[Napoleó Bonaparte|Napoleó]] va conquistar les illes en [[1798]]. L'ocupació francesa va ser impopular, però, per la seva negativa actitud cap a la religió. [[Setge de Malta (1798-1800)|Els maltesos es van rebel·lar contra ells]], i els francesos es veieren forçats a retirar-se rere les fortificacions. El [[Regne de la Gran Bretanya]], juntament amb el [[Regne de les Dues Sicílies]], va enviar municions i ajuda. Els britànics també van enviar la seva flota, que va imposar un bloqueig a les illes. Les aïllades forces franceses, sota el general [[Claude-Henri Belgrande de Vaubois]] es rendiren el [[1800]] i els britànics van prendre el control de les illes. Malta es va convertir en un protectorat i fou presentada per diversos líders maltesos a [[Sir Alexander Ball]].

En [[1814]], com a part del [[Tractat de París (1814)|Tractat de París]], Malta va passar a ser oficialment part de l'[[Imperi Britànic]]. Per la seva situació estratègica al mig de la Mediterrània, a mig camí entre el estret i la base britànica de [[Gibraltar]] a l'oest i el [[Canal de Suez]] i l'[[Història d'Egipte|Egipte britànic]] a l'est, va passar a ser usada com a port d'escala cap a l'[[Índia britànica]] i fou quarter general de la flota fins a mitjans de la [[dècada del 1930]]. Malta va exercir un paper important durant la [[Segona Guerra Mundial]], atès que la seva posició també es trobava a mig camí entre la [[Itàlia feixista]] i el seu [[camp de batalla]] a [[Líbia italiana|Líbia]] i Àfrica del Nord, per la qual cosa fou una espina en les línies d'aprovisionament de l'[[Potències de l'Eix|Eix]], i fou bombardejada i durament assetjada. El coratge del seu poble va portar al lliurament de la [[Creu de Sant Jordi]], que avui pot ser vista en la bandera del país.

La independència de Malta va ser concedida el [[21 de setembre]] de [[1964]]. Segons la Constitució de 1964, Malta manté com a sobirana [[Elisabet II del Regne Unit]], i un governador general exerceix l'autoritat executiva en el seu nom. Però el [[13 de desembre]] de [[1974]], Malta es va transformar en una república dins de la [[Commonwealth]], amb un President com a cap d'estat. Tot i que Malta era enterament independent des de 1964, els serveis britànics van romandre al país i van mantenir un control total sobre els ports, aeroports, correus, ràdio i televisió fins al [[31 de març]] de [[1979]], quan les últimes tropes britàniques van abandonar l'illa després que el govern britànic refusés pagar la taxa que pretenia el govern maltès del moment (laborista) per permetre que les forces britàniques romanguessin al país. El primer ministre era, llavors, [[Dominic Mintoff]]. Malta es va trobar en aquell moment lliure de bases militars estrangeres per primera vegada en la història. Aquest esdeveniment és avui celebrat com el [[Dia de la Llibertat]]. Malta es va adherir a la [[Unió Europea]] l'[[1 de maig]] del [[2004]].

== Referències ==
* Stephenson, Charles. The Fortifications of Malta 1530–1945. Great Britain: Osprey Publishing Ltd., 2004.
* Attard, Joseph. Britain and Malta. Malta: PEG Ltd.1988.
* Luke, Sir Harry. Malta – An Account and an Appreciation. Great Britain: Harrap, 1949.
* Bierman, John;  Colin Smith (2002). The Battle of Alamein: Turning Point, World War II. Viking. p. 36. ISBN 978-0-670-03040-8.
* Titterton, G. A. (2002). The Royal Navy and the Mediterranean, Volume 2. Psychology Press. p. xiii. ISBN 978-0-7146-5179-8.
* Elliott, Peter (1980). The Cross and the Ensign: A Naval History of Malta, 1798-1979. Naval Institute Press. p. ??. ISBN 978-0-87021-926-9.
* Calvocoressi, Peter (1981 (reprint)). Top Secret Ultra - Volume 10 of Ballantine Espionage Intelligence Library. Ballantine Books. pp. 42, 44. ISBN 978-0-345-30069-0.

== Enllaços externs ==
{{commonscat|History of Malta}}
{{Portal|Història}}
* [http://www.hmml.org/centers/malta/history/history.html Academic Brief History fully referenced]
* [http://www.doi.gov.mt/EN/islands/ages.asp Malta through the Ages]
* [http://www.doi.gov.mt/EN/islands/dates.asp Notable Dates in Maltese History]
* [http://www.maltadata.com Malta Elections Data]
* [http://schoolnet.gov.mt/history/Options/MalteseHist/EarlyBritRule/7.PlagueNotes.pdf Malta free of the Plague]

{{ORDENA:Historia De Malta}}	!--ORDENA generat per bot--

[[Categoria:Història de Malta]]

{{Enllaç AD|hu}}
{{Enllaç AD|no}}

[[it:Malta#Storia]]</text>
      <sha1>atjmdvj0dciva3wx21xbqb5x2r2lsll</sha1>
      <model>wikitext</model>
      <format>text/x-wiki</format>
    </revision>
  </page>