<page>
    <title>Transport blindat de personal</title>
    <ns>0</ns>
    <id>331753</id>
    <revision>
      <id>13777412</id>
      <parentid>13525686</parentid>
      <timestamp>2014-07-10T06:10:15Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Armored personnel carriers]]</comment>
      <text>[[Fitxer:M113-fort-meade-1965.jpg|thumbnail|350px|L'M113, a la fotografia, és un dels transports blindats de personal més emblemàtics.]]

Un '''transport blindat de personal''', també conegut per les sigles '''APC''' (de l'[[llengua anglesa|anglès]] ''Armoured Personnel Carrier''), és un [[vehicle blindat de combat]] lleuger dissenyat principalment per traslladar la [[infanteria]] a les zones de combat de forma segura. 

D'aspecte similar al d'un [[tanc]], generalment disposen d'una protecció molt inferior i duen un [[armament]] més lleuger. El [[blindatge]] és molt bàsic i sol estar fet d'[[alumini]] o [[acer]]. L'armament, sovint una simple [[metralladora]], és molt menys potent que el d'un tanc tot i que n'hi poden haver variants que portin [[Canó sense retrocés|armes sense retrocés]], [[Míssil antitanc|míssils guiats antitanc]] o [[Morter (arma)|morters]].ref name=Museum/

Els transports blindats de personal van equipats amb [[Motor de combustió interna|motor de combustió]] i es poden desplaçar amb un [[Tractor eruga|sistema de tracció a erugues]] o amb rodes, segons el model. Els APC no estan dissenyats per prendre part en un combat directe, sinó per portar les tropes al camp de batalla segures de la [[metralla]] i [[Emboscada|emboscades]].ref name=About/

== Història ==

Tot i que els autèntics transports blindats de personal no apareixerien fins a la [[Segona Guerra Mundial]], durant la [[Primera Guerra Mundial]] ja es va experimentar amb el transport segur de tropes.ref name=Museum/ Amb el desenvolupament dels primers [[tanc]]s es van fer algunes proves, per exemple el [[Mark V]] britànic estava dissenyat amb un petit compartiment per transportar tropes. Aquest model pot ser considerat com el primer APC. Posteriorment, el [[1918]], es dissenyaria el [[Mark IX]], orientat al transport d'infanteria, que podia portar fins a 30 persones.ref name=About/

[[Fitxer:IWM-NA-24043-Priest-Kangaroo-Conselice-19450413.jpg|300px|thumbnail|dreta|Un Kangaroo de l'[[exèrcit britànic]] a [[Itàlia]] l'any [[1945]].]]

Durant la [[Guerra Civil Espanyola]], a Catalunya, la [[Comissió d'Indústries de Guerra]] presidida per [[Josep Tarradellas]] va organitzar la fabricació d'unitats blindades. D'aquesta iniciativa en va sorgir el [[Tanc Sadurní]], que en la seva versió de transport servia a l'[[Exèrcit Popular de la República|exèrcit republicà]] de transport blindat de personal. Aquest vehicle, sense armament, podia remolcar una peça d'artilleria i transportar fins a 6 [[Infanteria|soldats]] al camp de batalla.ref name=Serrador/

Amb l'arribada de la [[Segona Guerra Mundial]], l'ús dels APC es va normalitzar als exèrcits de la majoria de bel·ligerants. Vehicles com l'[[M3 Half-track|M3]] dels [[Estats Units d'Amèrica]] o l'[[SdKfx 251]] de l'[[Alemanya nazi]] es van usar massivament per transportar els soldats al front.ref name=About/

El [[1944]], el General [[Guy Simonds]] va ordenar la conversió de 72 obusos autopropulsats [[M7 Priest]] a transports blindats de personal. Com que eren vehicles que es feien servir per recanvis, els [[obús|obusos]] estaven desgastats. Per això, la peça d'artilleria es va eliminar i es va taponar el forat amb [[acer]]. El nou vehicle va rebre el nom de ''Kangaroo''.ref name=Museum/ Més tard, els tancs [[Canadà|canadencs]] Ram també serien convertits en APC, ja que s'havien quedat obsolets.

Després de la guerra es van desenvolupar diferents APC especialitzats. Els Estats Units van fabricar una sèrie de vehicles de tracció a erugues, culminant en el M113, del qual se'n van construir 80.000 unitats.ref name=About/ La Unió Soviètica va desenvolupar la sèrie de vehicles blindats ''BTR'' (literalment transport blindat). A finals dels [[anys 1980]], [[Israel]] va transformar els seus tancs [[T-55]] en APC, obtenint com a resultat un dels blindats més ben protegits, el [[IDF Achzarit]].

== Tecnologia ==

La majoria dels transports blindats de personal utilitzen un [[motor dièsel]] comparable al que usen un [[camió]] gran o un [[autobús]] urbà. L'M113 portava el mateix motor que l'autobús comú de [[General Motors]].

La majoria dels APC són amfibis. Els vehicles de [[Tractor eruga|tracció a erugues]] utilitzen les cadenes per moure's a l'aigua, mentre que els que utilitzen rodes han d'anar equipats amb motors específics. La velocitat típica a l'aigua oscil·la entre els 3 i 6 km/h i requereix aigües tranquil·les amb uns bons punts d'entrada i sortida.

Com a [[blindatge]], els transports blindats utilitzen generalment acer o [[alumini]], que és suficient com a protecció contra armes petites i metralla. Tanmateix, aquest blindatge és insuficient per a la majoria de les [[Armament antitanc|armes antitanc]].

[[Fitxer:BTR-80 and Bradley.jpg|thumbnail|350px|Un APC rus a la dreta, el [[BTR-80]], de costat amb un [[Vehicle de combat d'infanteria|IFV]], [[Estats Units d'Amèrica|estatunidenc]], l'[[M2/M3 Bradley|M2 Bradley]]]]

L'armament habitual d'un APC consta d'una metralladora pesada de calibre 12,7 o 14,5 mm. Sol estar muntada en la part superior del vehicle, a vegades amb proteccions per al tirador o en una petita torreta. Algunes vegades porta al seu lloc un [[llançagranades]] automàtic.

== APC vs. IFV ==

La idea de l'APC s'ha transformat en l'època actual en el [[vehicle de combat d'infanteria]] (IFV), en el que les tropes poden combatre utilitzant les seves armes a través de ranures del vehicle, en lloc de ser transportats només.

L'experiència real en combat, tanmateix, ha demostrat que la infanteria no pot lluitar amb eficàcia des del seu vehicle i que un atac és pràcticament un suïcidi. Com a resultat, la majoria dels vehicles d'infanteria no tenen les ranures de tret, cobrint-los amb blindatge addicional. En els nous dissenys, aquestes ranures s'ometen completament.

En conseqüència, la major diferència entre els APC i els IFV és actualment el tipus d'armament que porten: els vehicles d'infanteria porta armament pesat com [[Canó automàtic|canons automàtics]] de 20 a 40 mm amb capacitat anticarro, mentre que els transports de personal només porten metralladores.

Molts dissenys d'APC s'han convertits en IFV afegint-los un canó automàtic, i molts xassís tenen una versió de transport de personal amb metralladora i llançagranades i de vehicle d'infanteria amb canó. La raó per a això pot ser els costos o la necessitat de més espai interior, ja que el canó automàtic i la seva munició redueix la capacitat de tropes que pot portar.

== Galeria ==
centergallery
Fitxer:Dzik-3.jpg|[[Dzik|Dzik-3s]] [[Polònia|polonès]] de l'Exèrcit de l'Iraq
Fitxer:120-2048 IMG.JPG|APC [[Boxer MRAV|GTK Boxer]] alemany/holandès (aquí: un model de l'[[Exèrcit Alemany]])
Fitxer:VAB armoured personnel carrier DSC00846.jpg|Un [[Véhicule de l'Avant Blindé|VAB]] francès, un dels APCs més comuns
Fitxer:Panser un 2.JPG|[[Pindad Panser]] [[Indonèsia]] - [[ANOA]] 6X6 APS UN
Fitxer:Panser side left.JPG|APC [[Indonèsia]] [[Pindad Panser]] - [[ANOA]] 6X6 APS
/gallery/center

== Referències ==
{{Referències|refs=
ref name=About{{ref-web|url=http://usmilitary.about.com/od/armyweapons/a/m113.htm|títol=Armored Personnel Carriers - Modern Battle Buses |obra= Joel Baglole |editor= About.com |consulta=23/12/2013 |data= |llengua=anglès}}/ref
ref name=Museum{{ref-web|url=http://armedforcesmuseum.com/armored-personnel-carriers-wwii-to-present-day/|títol=Armored Personnel Carriers WWII to Present Day|obra=|editor= The Armed Forces Military Museum |consulta=23/12/2013 |data= |llengua=anglès}}/ref
ref name=SerradorDiversos autors, ''[http://books.google.cat/books?id=2xHiSbO_j98Cpg=PA107dq=comissi%F3+ind%FAstries+de+guerrahl=caei=5xSvS7KDBt-N4ga8kOW-Dwsa=Xoi=book_resultct=resultresnum=1ved=0CCoQ6AEwAA#v=onepageq=comissi%C3%B3%20ind%C3%BAstries%20de%20guerraf=false Catalunya i la guerra civil, 1936-1939]'', p.106/ref
}}

== Vegeu també ==
{{Projectes germans|commons=Armoured personnel carrier}}

* [[BTR-80]]
* [[Història de la mecanització de la infanteria]]
* [[Vehicle de combat d'infanteria]] 
* [[Semieruga]]

[[Categoria:Vehicles militars terrestres]]
[[Categoria:Transport terrestre]]</text>
      <sha1>q0zzwc4cl97iau3ipiv0qc4399i2qrn</sha1>
      <model>wikitext</model>
      <format>text/x-wiki</format>
    </revision>
  </page>