<page>
    <title>Resistència (motociclisme)</title>
    <ns>0</ns>
    <id>784626</id>
    <revision>
      <id>12151916</id>
      <parentid>11478005</parentid>
      <timestamp>2013-09-15T09:30:45Z</timestamp>
      <contributor>
        <username>Catalana27</username>
        <id>83245</id>
      </contributor>
      <minor></minor>
      <comment>/* Enllaços externs */ hi poso enllaç a commons</comment>
      <text>[[Fitxer:Suzuka 300km Endurance - Qualifying 2010.jpg|thumb|Un pilot als 300 Kms de Suzuka (2010)]]
La '''Resistència''' és una variant del [[motociclisme de velocitat]] destinada a provar la durabilitat de les [[motocicleta|motocicletes]] i la resistència física dels participants. En aquesta mena de competicions, equips formats per dos o més pilots han de cobrir una gran distància en una sola cursa, tot alternant-se en la conducció d'una única motocicleta.

Les curses de resistència es poden programar bé per cobrir una distància determinada de la manera més ràpida, o bé per cobrir la major distància possible en un lapse de temps predeterminat.

== Modalitats ==
Una de les distàncies més comunes de les curses de resistència són els 1.000 [[Km]]s (o aproximadament sis hores), tot i que se'n disputen de més llargues: 1.000 [[milla|milles]], 12 hores o fins i tot 24 hores. Els equips poden consistir de dos a quatre participants per cursa, depenent de la capacitat de resistència del pilot, la longitud de la cursa o la reglamentació establerta. 

Les motocicletes que hi competeixen actualment són de gran cilindrada -fins a 1.000 [[centímetre cúbic|cc]]- amb [[motor de quatre temps|motors de quatre temps]] i potències de 100 a 135 [[cavall de vapor|CV]], arribant a mitjanes de velocitat semblants a les assolides a les curses de velocitat.ref{{Ref-llibre 
|capítol=Las carreras de resistencia
|pàgines=p. 47
|editor=Fraile, Maria José (Directora)
|nom=Alfonso
|cognom=Egea
|cognom2=Ramos
|nom2=Javier
|cognom3=Izquierdo
|nom3=Maria Vanessa
|coautors=Murillo, Juan José; García, Óscar
|títol=Atlas visual de los deportes
|data=2000 
|volum=Vol. 5
|editorial=Producciones Editoriales Clannad
|lloc= L'Eliana 
|llengua=castellà
|isbn=84-95664-05-4}}/ref

== Història ==
[[Fitxer:Laverda-v6.jpg|left|thumb|Laverda 1000 V6 de Resistència (1977)]]
La primera cursa motoritzada de 24 hores en circuit tancat es féu amb [[automòbil]]s l'any [[1907]] a l'[[Autòdrom de Brooklands]], poc després de la seva inauguració. La llarga durada de la cursa provocà queixes dels residents pel soroll nocturn, de manera que en edicions posteriors es féu en format ''Double Twelve'' (doble dotze). Aquest format implica dividir la cursa dues tandes de 12 hores cadascuna (de vuit del matí a vuit del vespre), mantenint els vehicles al parc tancat durant la nit per evitar que se'ls facin modificacions.ref{{cite news|url=http://www.classicrallies.com/blog/index.php?/archives/980-Brooklands-creates-a-new-double-twelve.html|title=Brooklands creates a new double twelve|publisher=''Daily Telegraph''|date=7 desembre 2007|accessdate=2 març 2008|language=anglès}}/ref

Tot i que al començament cotxes i motos corrien junts a les mateixes curses, aviat es van separar i especialitzar. La primera cursa de resistència específica per a motocicletes es disputà el [[1922]] al circuit de [[Vaujours]], prop de [[París]]. S'anomenava [[Bol d'Or]] i ha durat fins als nostres dies. En aquella primera edició es permetia només un pilot per motocicleta, sense preveure cap parada tret de les que calguessin per a proveir de carburant.

Les curses de resistència motociclista començaren a expandir-després de la [[Segona Guerra Mundial]], sorgint a partir d'aleshores un seguit de noves curses arreu d'[[Europa]]: les 24 Hores de [[Warsage]] ([[1951]]), les [[24 Hores de Montjuïc]] ([[1955]]), les 24 Hores de [[Monza]] ([[1959]]) i les 500 Milles de [[Thruxton]] (o Thruxton 500, [[1960]]). Justament el 1960 s'inaugurà la ''Copa [[FIM]] de resistència'', competició que constava de quatre curses (Thruxton, Montjuïc, Warsage i Bol d'Or).ref{{ref llibre 
|capítol=Las 24 Horas Internacionales de Montjuich
|pàgines=p. 51
|cognom=Vignati
|nom=Alejandro 
|títol=Motociclismo 
|any=1972 
|editorial= Plaza  Janés
|lloc= Esplugues de Llobregat 
|llengua=castellà
|isbn=84-01-70016-7 }}/ref 

La popularitat de la resistència augmentà durant la [[dècada de 1970]] amb l'arribada de les motocicletes [[Japó|japoneses]] amb motor de quatre cilindres. El [[1976]], la Copa FIM esdevingué Campionat d'Europa, donant pas el [[1980]] al [[Campionat del Món de resistència]].

=== Resistència TT ===
A mitjan anys 70 es feren molt populars a [[Principat de Catalunya|Catalunya]] les curses de resistència ''TT'' (de Tot Terreny, nom que rebia abans l'[[enduro]]). Aquesta mena de curses eren idèntiques en el seu plantejament a les que es corren sobre asfalt, només que disputades en circuits [[fora d'asfalt]] (sovint fent-ne servir algun de [[motocròs]]). 

N'hi ha algunes que encara se celebren anualment, com ara les [[24 Hores de Moià]] o les [[24 Hores de Lliçà d'Amunt]] per a [[ciclomotor]]s, també anomenades ''24 Hores de la Vall del Tenes''. Altres curses que foren populars a la seva època varen ser les ''150 Milles TT de [[Mollet del Vallès|Mollet]]'' o les [[3 Hores Tot-Terreny de Premià]].

== Principals curses actuals ==
[[Fitxer:Freddie Spencer 1992 Suzuka 8H.jpg|thumb|F. Spencer a les 8H de Suzuka (1992)]]
* [[Bol d'Or]]
* [[24 Hores de Le Mans (motociclisme)|24 Hores de Le Mans]] en motocicleta
* [[24 Hores de Lieja]]
* [[24 Hores Motociclistes de Catalunya]]
* [[Thruxton 500]]
* [[8 Hores de Suzuka]]
* [[8 Hores d'Albacete]]

== Referències ==
{{Referències}}

== Enllaços externs ==
{{commonscat|Endurance motorcycle racing}}
* [http://www.fim-live.com/en/sport/sport/endurance/ Informació sobre la disciplina de la resistència al web de la FIM] {{en}}
* [http://www.fimendurance.com/ Web oficial del Campionat del Món de resistència] {{en}} {{fr}}
* [http://www.youtube.com/watch?v=lPbXc3cu79E Vídeo sobre el Bol d'Or del 2010] {{en}}
{{Modalitats motociclistes}}
[[Categoria:Resistència (motociclisme)| ]]</text>
      <sha1>ha6se5w269wu4r092zk9ywibxr242lr</sha1>
      <model>wikitext</model>
      <format>text/x-wiki</format>
    </revision>
  </page>