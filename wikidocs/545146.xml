<page>
    <title>Gaullisme</title>
    <ns>0</ns>
    <id>545146</id>
    <revision>
      <id>13542893</id>
      <parentid>13495120</parentid>
      <timestamp>2014-06-08T13:33:15Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: que tingui que importar si  que hagi d'importar si</comment>
      <text>[[Fitxer:Charles de Gaulle-1963.jpg|thumb|Foto de de Gaulle presa el 1963.]]
[[Fitxer:Croix de Lorraine.svg|thumb|La creu de Lorena fou un símbol primer de la resistència francesa front als alemanys nazis i, després, del gaullisme polític]]

El '''gaullisme''' és l'ideari polític inspirat en el de l'ex-president [[França|francès]] [[Charles de Gaulle]]. Tot i que se sol relacionar el gaullisme amb la dreta ([[Georges Pompidou]] i [[Jacques Chirac]] són potser dos dels gaullistes més coneguts internacionalment) també existeixen gaullismes més socials o d'esquerres. Fora de França se sol relacionar també amb el nacionalisme francès i amb l'intervencionisme de França a la política internacional o d'altres països. A més de nacionalista i socialment conservador, se sol considerar també [[populisme|populista]], basat en el carisma de de Gaulle. 

Actualment, l'antic partit gaullista RPR forma part del partit de dretes [[Unió pel Moviment Popular]] (UMP), liderat per [[Nicolas Sarkozy]].

L'emblema del gaullisme és la creu patriarcal, amb dues bandes horitzontals, la de sota més llarga, que és coneguda com a [[creu de Lorena]], tot i que aquesta en principi, estrictament parlant, té les dues bandes de la mateixa longitud.ref[http://vexil.prov.free.fr/emblemes/croix%20de%20lorraine.html Creu de Lorena] {{fr}}/ref

==Evolució del significat==
El propi de Gaulle refusava el terme ''gaullisme'', el significat del qual ha anat evolucionant amb el temps. Així, durant la [[Segona Guerra Mundial]] era el terme utilitzat per les autoritats [[alemanya|alemanyes]] i pel [[Govern de Vichy]] per referir-se a l'anomenada ''[[resistència (política)|resistència]]'' contra ells, és a dir, a les xarxes de les ''[[Forces françaises de l'intérieur (FFI)]]'' -de les quals de Gaulle n'era el cap- a [[França]] i les ''[[Forces Franceses Lliures|Forces françaises libres (FFL)]]'' a l'estranger; mentre que d'ençà que va acabar la Segona Guerra Mundial el seu sentit va esdevenir més polític. Actualment encara es fa servir amb aquest segon sentit, per a designar les idees de de Gaulle i dels seus partidaris, en contraposició als altres partits i corrents polítics.

==Filosofia gaullista==
En principi el gaullisme és una filosofia que parteix de les següents constatacions: França ha pogut fer grans coses al passat i ser una de les nacions més importants del món occidental quan s'ha embarcat en liderar-ne un destí comú com, per exemple, les [[croades]] dels països cristians contra els altres, o la influència i expansió de l'[[absolutisme]]de [[Lluís XIV de França]] a altres monarquies europees. D'altra banda, les diferències entre postures polítiques, intel·lectuals o socials internes només han portat a França vers la decadència. Per tant, perquè França pugui donar el millor de si mateixa i de ser cap d'altres nacions en els seus projectes, cal que estigui unificada, articulada per poques però fortes institucions polítiques ([[bipartidisme]] eficaç) i amb un pla econòmic i participació social prou adients per a evitar les lluites internes.

Aquesta filosofia patriòtica de l'[[humanisme]] és hereva del [[cristianisme]], de Gaulle pertanyia als cercles demòcrata-cristians abans de la guerra, i probablement també de l'ideal de la [[revolució francesa]], segons el que diu de Gaulle. Només hi ha una querella que val, la de l'Home. Per a alguns, l'humanisme gaullista són dues coses alhora, d'una banda és una finalitat de la grandesa de França, ja que segons els gaullistes el missatge que França dóna i estén al món és humanista, i d'altra banda l'humanisme és una conseqüència a través d'una política social que nogensmenys té com a objectiu principal soldar l'Estat.

==Política gaullista==
L'objectiu principal de la política gaullista és la projecció i independència de França al món, amb una forta unitat interior, al servei del seu servei patriòtic i humanista. Fonamentada en la filosofia gaullista, la política gaullista predica conseqüentment amb els principis següents:
*La independència política, econòmica, cultural, diplomàtica i militar de França, refusant el vassallatge a organismes supranacionals ([[ONU]], [[OTAN]], [[UE]], etc.) a superpotències ([[Estats Units]], [[Xina]], etc.) o a potències econòmiques o financeres (grans empreses, bancs, etc.).
*El respecte a la independència de les altres nacions i pobles, fora de França, ([[Quebec]], [[Vietnam]], etc.) front a l'imperialisme.
*El poder executiu primordial del president de la República francesa, per obtenir estabilitat i fortalesa política.
*El contacte directe entre el president i el poble, sense passar per intermediaris (per exemple, eleccions a President a les quals els votants el voten directament, i no a partits que després el voten).
*El president reagrupa a tots els ciutadans francesos via aquest contacte directe, sense que hagi d'importar si són de dretes o d'esquerres, font de divisions i per tant de decadència del país.
*Una forta intervenció econòmica per part de l'Estat per regular la planificació, la gestió del patrimoni i del territori, etc. que l'acosta al [[keynesianisme]] i l'allunya en principi (això canvia vers els anys 80) del [[liberalisme]] [[liberalisme econòmic|econòmic]].
*El refús tant al [[capitalisme]] (entès com a l'explotació d'una classe social per part d'una altra) com als [[socialisme]]s revolucionaris ([[lluita de classes]]) en profit d'una tercera via social.

El mètode utilitzat per a aconseguir aquests objectius és el [[pragmatisme]] i el refús de les ideologies que limiten la llibertat. 

==Partits gaullistes==
Al llarg de la història, primer liderats per ell i més tard pels seus partidaris, hi ha hagut alguns partits polítics francesos que s'han declarat o es declaren gaullistes. D'aquests, l'UMP, el DLR i la UPF estan encara en actiu.
===Partits liderats per Charles de Gaulle===
* [[Reagrupament del Poble Francès|''Rassemblement du peuple français'']], RPF, (1947-1955) creat pel general de Gaulle i del qual ell mateix es va retirar el maig de 1953.
* [[Unió per la Nova República|''Union pour la nouvelle République'']], UNR, (1959-1976), tot i que a partir de 1968 va canviar el nom a [[Unió de Demòcrates per la República|''Union des démocrates pour la République'']], UDR. Més tard esdevindrà l'RPR.
=== Partits posteriors a Charles de Gaulle===
* [[Reagrupament per la República|''Rassemblement pour la République'']], RPR, (1976-2002), fundat per Jacques Chirac a partir de l'UNR, l'any 2002 el mateix Chirac el transforma en l'actual [[Unió pel Moviment Popular|''Union pour un Mouvement Populaire'']], UMP (2002 - actualitat).
* [[En Peu la República|''Debout La République'']], DLR, (1999 - actualitat). Partit gaullista republicà independent presidit per Nicolas Dupont Aignan. 
* [[Unió del Poble Francès|''Union du Peuple Français'']], UPF, (2006 - actualitat). Confederació gaullista i republicana copresidida per Etienne Patier, Henry Afonso i Nicolas Stoquer. 

==Tipus principals de gaullismes==
El gaullisme és per natura divers, ja que es basa en la percepció que diferents persones poden tenir al voltant de l'acció d'un home, o fins i tot d'algunes accions seves escollides per uns o altres. Mentre ell vivia, les diverses sensibilitats del gaullisme s'esborraven front l'arbitratge del mateix de Gaulle, però un cop mort aquest, cadascuna d'elles s'han enfrontat més frontalment.ref[http://www.wikipolitique.fr/Gaullisme WikiPolitique] {{fr}}/ref Hom pot fer una primera classificació molt general de les diferents maneres d'entendre el gaullisme segons les posicions polítiques pel que fa a la socioeconomia, ja que es pot parlar de gaullismes de dretes i d'altres d'esquerres:

*'''Neogaullisme''' o '''gaullisme de dretes''': És molt proper al gaullisme tradicional -amb de gaulle viu- dels anys 70, però amb el temps s'ha adaptat a les altres dretes europees. Com elles, des dels anys 80 defensen sobretot el liberalisme econòmic. També són partidàries de la construcció de la [[Unió Europea]] i, tot i que defensen la idea d'una [[Europa]] independent dels [[Estats Units]], encara són partidàries de les accions conjuntes amb Estats Units i Canadà, un atlantisme heretat de les aliances durant la Segona Guerra Mundial. Alguns dels seus líders han estat [[Georges Pompidou]] i [[Jacques Chirac]].

*'''Gaullisme social''': És el gaullisme actual més proper al tradicional. Defensa una democràcia social sense posar en qüestió el [[capitalisme]] i està sobretot vinculat a la idea de nació francesa i del paper que té França al món. Alguns gaullistes socials són, per exemple, [[Jacques Chaban-Delmas]], [[Philippe Séguin]] i [[Nicolas Dupont-Aignan]]. 

*'''Gaullisme d'esquerres''': És el gaullisme que es qüestiona el capitalisme per a construir una tercera via social. Alguns d'aquests gaullistes són, per exemple, [[Louis Vallon]] i [[René Capitant]]. Per a alguns ho són fins i tot alguns [[Pan-capitalisme|pancapitalistes]] com [[Marcel Loichot]], que proposen la intervenció de l'Estat per a redistribuir progressivament, i seguint una llarga distribució d'accions, el capital de les empreses als seus treballadors.

==Notes i referències==
references/

==Bibliografia==
* ''Mémoires'', Raymond Aron, Juilliard, 1983.
* ''Histoire du Gaullisme'', Serge Berstein, Perrin, 2001, ISBN 2-262-01155-9
* ''La Pensée française. Pour une nouvelle Résistance''. Charles Saint-Prot. Paris-Lausanne: L'Âge d'homme, 2002.
* ''Nationalisme, antisémitisme et fascisme en France''. Michel Winock. Seuil, 2004, 432 pages.
* ''Les Gaullistes vont en enfer'', André Figueras, La Librairie française, 1965

==Enllaços externs==
* [http://www.gaullisme.net Centre d'informació oficial sobre el gaullisme] {{fr}}
* [http://www.wikipolitique.fr/Gaullisme Gaullisme] {{fr}}
* [http://web.archive.org/20091027083536/www.geocities.com/eurodos/docu/econ/participation-cdg-68-6-7-fr.html Entrevista a Charles de Gaulle sobre la seva visió de l'economia] {{fr}}

[[Categoria:Política de França]]</text>
      <sha1>8zocc35wj5mxt4fl41dk5i902c0bukr</sha1>
      <model>wikitext</model>
      <format>text/x-wiki</format>
    </revision>
  </page>