<page>
    <title>Saint-Pierre i Miquelon</title>
    <ns>0</ns>
    <id>47051</id>
    <revision>
      <id>13767834</id>
      <parentid>13626176</parentid>
      <timestamp>2014-07-09T02:37:46Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Saint-Pierre and Miquelon]]</comment>
      <text>{{Taula d'estat
 | preposicio_pais = de
 | nom_comu = Saint-Pierre i Miquelon
 | nom_original = Saint-Pierre-et-Miquelon
 | gentilici = 
 | imatge_bandera = Flag of Saint-Pierre and Miquelon.svg
 | imatge_escut = Coat of Arms of Saint-Pierre and Miquelon.svg
 | lema_nacional = A mare labor
 | imatge_mapa = Stpierremap.png
 | idiomes_oficials = [[Francès]]
 | capital = [[Saint-Pierre (Saint-Pierre i Miquelon)|Saint-Pierre]]
 | coordenades_capital = {{coord|46|46|58.29|N|56|10|24.15|W|type:isle|display=inline,title}}
 | major_ciutat = 
 | tipus_govern = [[Col·lectivitat d'ultramar]]
 | titols_liders = [[President del Consell General]]br /[[Prefecte]]
 | noms_liders = [[Stéphane Artano]]br /[[Albert Dupuy]]
 | area = 242
 | posicio_llista_area = -
 | percentatge_aigua = 0
 | codi_FIPS = SB
 | poblacio_censada = —
 | any_cens_poblacio = —
 | densitat_poblacio = 
 | posicio_llista_densitat = -
 | moneda = [[Euro]]
 | codi_moneda = EUR
 | tipus_sobirania =
 | events_establir_sobirania = [[Fundació (acció)|Fundació]] 
 | dates_establiment_sobirania = {{segle|XVII|s}}
 | zona_horaria = 
 | variacio_utc = -3
 | zona_horaria_DST = ref group=nbDel segon diumenge de març al primer de novembre/ref
 | variacio_utc_DST = -2
 | himne_nacional = 
 | domini_TLD = pm
 | codi_trucada = 508
 | notes_al_peu = references group=nb/
}}
!--FI DE TAULA PAIS --
'''Saint-Pierre i Miquelon''' (en [[francès]] ''Saint-Pierre-et-Miquelon'') és un [[arxipèlag]] de l'[[Amèrica del Nord]] compost per dues illes principals ([[Miquelon]] la més gran i [[Saint-Pierre (Saint-Pierre i Miquelon)|Saint-Pierre]] la més petita) i més d'una desena de petits illots, situat a l'entrada del [[golf de Sant Llorenç]] davant la costa [[Canadà|canadenca]] de [[Terranova]], a l'[[Oceà Atlàntic|Atlàntic]] Nord. És l'únic que queda de l'antic territori colonial de la [[Nova França]].

Anteriorment un [[departament d'ultramar]] [[França|francès]], des del 1985 Saint-Pierre i Miquelon és una col·lectivitat territorial amb un estatus de [[col·lectivitat d'ultramar]].

== Història ==
[[Fitxer:Map of Saint Pierre and Miquelon.gif|thumb|esquerra|Mapa de Saint-Pierre i Miquelon]]
Des de començaments del [[segle XVII]], l'arxipèlag de Saint-Pierre i Miquelon serví de base per a la pesca estacional del [[bacallà]] per a normands i bretons, i per a la caça de la [[balena]], duta a terme per baleners bascos. Precisament el nom de l'illa de Miquelon és d'origen basc, derivat de l'[[antropònim]] ''Mikel'', ja que aquesta illa era utilitzada per pescadors de [[Donibane Lohizune]]. 

Ara bé, la primera exploració oficial va ser la del navegant portugués João Alvares Fagundes, que descobrí les illes el [[20 d'octubre]] de [[1520]] i les batejà com les Illes de les Onze Mil Verges (''Ilhas do Arcepelleguo das Onze Mil Virgens''). Aquesta denominació no es conservà, i ja l'any 1530 s'utilitzà el nom d'illes de ''Saint-Pierre''.

Al [[segle XVIII]], les illes van ser abandonades amb la ratificació del [[Tractat d'Utrecht]], per ser posteriorment recuperades oficialment per França mitjançant el Tractat de París de [[1763]]. Com resposta al suport francès als independentistes nord-americans en la [[Guerra d'Independència dels Estats Units|Guerra d'Independència americana]], les forces britàniques presents a [[Nova Escòcia]] atacaren l'arxipèlag el [[1778]] i obligaren la població a tornar a França.

El [[Tractat de Versalles (1783)|Tractat de Versalles de 1783]] restituí l'arxipèlag a França i uns sis-cents acadians van poder tornar-hi. 

Durant la [[Revolució Francesa]], la comunitat acadiana va haver d'abandonar novament Saint-Pierre i Miquelon, en ser-hi derrotat l'exèrcit republicà francès el [[14 de maig]] de [[1793]]. Aquest nou període de dominació britànica només va durar tres anys, ja que el 1796, l'almirall francès Richerie recuperà l'arxipèlag. Les instal·lacions pesqueres foren destruïdes i fins al [[1816]] les illes restaren inhabitades. 

El [[Tractat d'Amiens]] de [[1802]] reconegué la sobirania francesa sobre l'arxipèlag. Ara bé, França tornà a perdre'l l'any següent durant les [[guerres napoleòniques]].

Calgué esperar fins a la restauració de [[Lluís XVIII de França|Lluís XVIII]] perquè la darrera retrocessió de Saint-Pierre i Miquelon fos definitiva. Així, el juny de [[1816]], els antics colons retornaren a l'arxipèlag. 

Durant la segona meitat del segle XIX, l'arxipèlag de Saint-Pierre i Miquelon conegué un auge econòmic important gràcies a la pesca del [[bacallà]]. 

Durant la [[Segona Guerra Mundial]], el Canadà preparà un projecte de desembarcament a l'arxipèlag per prendre'n possessió. Aquest projecte, que comptava amb el vistiplau dels [[EUA]], no fou dut a la pràctica degut a la prudència del primer ministre canadenc William Lyon Mackenzie King.

Així, l'alliberament de l'arxipèlag, controlat pel [[règim de Vichy]], va anar a càrrec de la resistència francesa. Sota les ordres de [[Charles de Gaulle]], l'almirall [[Émile Muselier]] preparà l'alliberament de Saint-Pierre i Miquelon d'amagat i contra la voluntat de les autoritats nord-americanes i canadenques. Saint-Pierre i Miquelon fou un dels primers territoris francesos en unir-se a la França Lliure.

L'arxipèlag esdevingué un territori d'ultramar (TOM) el [[1946]], i posteriorment, el [[1976]], departament d'ultramar (DOM), abans d'aconseguir el seu estatus actual per la llei n° 85-595 d'[[11 de juny]] de [[1985]], completat per les disposicions de la revisió constitucional de [[28 de març]] de [[2003]], que creà la categoria genèrica de les col·lectivitats d'ultramar (COM).

Històricament, Saint-Pierre i Miquelon representà un interès econòmic important per raó dels drets de [[pesca]] inherents a la zona econòmica exclusiva de 200 milles marines. La interpretació divergent dels estats francès i canadenc sobre l'aplicació d'aquesta regla internacional donà lloc en els anys noranta a la ''guerra del bacallà''.

Com a conseqüència de la decisió del [[Cort Internacional de Justícia|Tribunal Internacional de la Haia]] de [[10 de juny]] de [[1992]], la zona marítima atribuïda a l'arxipèlag es limita a la [[zona econòmica exclusiva]] de 12 milles marines a l'est, 24 milles marines a l'oest, i un corredor de 200 milles de llarg per 10 milles d'ample orientat nord/sud.

== Administració ==
Saint-Pierre, capital de l'arxipèlag, és alhora un dels dos [[municipi]]s de l'arxipèlag (juntament amb Miquelon-Langlade), la [[Batlle municipal|batllessa]] del qual és Karine Claireaux ([[Partit Socialista (França)|PS]]), i la seu del Consell General, presidit per Stéphane Artano (''Archipel demain''), i de la prefectura.

El [[Consell General (França)|Consell General]] de Saint-Pierre i Miquelon està format per 19 membres, que representen les dues [[Circumscripció electoral|circumscripcions electorals]], que corresponen a cadascun dels dos municipis: Saint-Pierre (15 consellers) i Miquelon-Langlade (4 consellers). Té competències en fiscalitat, duanes, urbanisme, habitatge i natura. Està assistit per un Comitè econòmic i social.

== Geografia ==
[[Fitxer:Ile aux marines, SPM, two houses.JPG|thumb|Île aux Marins]]

=== Demografia ===
La població, en progressió lenta des de la [[Primera Guerra Mundial]], era de 6 316 habitants, segons el cens de [[1999]], dels quals 5 618 vivien a la petita illa de [[Saint-Pierre (Saint-Pierre i Miquelon)|Saint-Pierre]] i 698 a les illes de [[Miquelon-Langlade]].

=== Geografia física ===
Saint-Pierre i Miquelon és un petit arxipèlag de vuit illes, amb una superfície total de 242 [[km²]], baix, erosionat i d'origen glacial.

L'arxipèlag està compost essencialment per la petita illa de Saint-Pierre (26 km²) i l'illa de Miquelon (216 km²). Aquesta última illa està formada per dues illes: Miquelon (110 km²) i Langlade (91 km²), també conegudes com a Grande i Petite Miquelon, unides per un istme sorrenc des de [[1783]].

L'interior està ocupat principalment per pantans, essent poc freqüents els [[boscos]]. Hom troba altres petites illes o illots deshabitats al voltant del port de Saint-Pierre: l’île aux Marins (o île aux Chiens), l’île aux Pigeons, l’île aux Vainqueurs, Grand Colombier i l'île Verte, un illot al límit de les aigües territorials, entre Saint-Pierre i [[Terranova]] i, on la sobirania de França i del [[Canadà]] roman incerta.

== Economia ==
El pes del sector públic en l'economia del territori és molt important. Un terç dels treballadors en actiu són agents de l'Estat, i alhora, l'administració és qui sosté la principal activitat privada, la construcció. 

Des de la crisi de l'activitat pesquera, l'arxipèlag sobreviu gràcies a les subvencions directes i indirectes de la metròpoli. El 1999, la taxa d'atur era del 12,8% de la [[població activa]]. 

Les activitats [[Agricultura|agrícola]] i [[Ramaderia|ramadera]] romanen limitades, degut a l'existència de pocs terrenys de conreu i al clima insular. 

== Enllaços externs ==
{{Projectes germans|commons=Saint Pierre and Miquelon|Saint-Pierre i Miquelon}}
* [http://www.st-pierre-et-miquelon.com Turisme en Saint-Pierre i Miquelon] {{fr}} {{en}}
* [http://www.lepharespm.com Le Phare: profissionais do Tourism ] {{fr}} {{en}}
* [http://www.st-pierre-et-miquelon.info/ Oficina de turisme de Saint-Pierre i Miquelon] {{fr}}
* [http://www.mathurin.com/ Magazín de Saint-Pierre i Miquelon] {{fr}}

{{Ultramar francès}}
{{Amèrica del Nord}}
{{Enllaç AD|eu}}

[[Categoria:Saint-Pierre i Miquelon]]</text>
      <sha1>alenu37dkchiby1xf15u18ln4y6rzsk</sha1>
      <model>wikitext</model>
      <format>text/x-wiki</format>
    </revision>
  </page>