<page>
    <title>Claude Simon</title>
    <ns>0</ns>
    <id>147012</id>
    <revision>
      <id>13837984</id>
      <parentid>12490706</parentid>
      <timestamp>2014-07-15T22:33:46Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Nobel|Literatura|1985}}
'''Claude Simon''' ([[Antananarivo]], [[Madagascar]], [[1913]] - [[París]], [[França]], [[2005]]) fou un [[escriptor]] francès, considerat un dels pares del [[nouveau roman]], guardonat amb el [[Premi Nobel de Literatura]] l'any [[1985]].

== Biografia ==
Va néixer el [[10 d'octubre]] de [[1913]] a la ciutat de [[Antananarivo]], capital de l'illa de [[Madagascar]], en aquells moments [[colonització|colònia]] francesa. Un any després, el seu pare, oficial de l'exèrcit, va ser mort durant la [[Primera Guerra Mundial]] i Simon es va instal·lar amb la seva mare a [[Perpinyà]], on residia la seva àvia. En finalitzar l'escola secundària al ''Collège Stanislas'' de [[París]] i després d'unes breus estades acadèmiques a la [[Univesitat d'Oxford]] i [[Universitat de Cambridge|Cambridge]], va estudiar [[pintura]] sota la direcció del [[cubisme|cubista]] [[André Lhote]]. 

El 1936 va viatjar a [[Barcelona]] i va lluitar en la [[Guerra Civil Espanyola|Guerra Civil]] al costat del [[Segona República Espanyola|bàndol republicà]], una experiència que el marcà per la resta de la seva vida. En esclatar la [[Segona Guerra Mundial]] va participar en la [[Batalla del Mosa]] l'any 1940, però detingut pels [[Alemanya|alemanys]] fou enviat a un camp de presoners a [[Saxònia]]. En el trasllat a un camp de presoners de [[França]] va aconseguir escapar-se i es va afiliar al moviment de la [[Resistència francesa]]. Refugiat al sud-est francès, en aquell moment zona lliure, va establir-se a la població de [[Salses]], dedicant-se a la [[vitivinicultura]], la pintura i la [[fotografia]] abans de dedicar-se a l'[[escriptura]]. 

Els últims anys de la seva vida va alternar la seva residència entre Salses i París, ciutat on va morir el [[6 de juliol]] de [[2005]] als 91 anys. [[Dominique de Villepin]], [[Primer Ministre de França]], va expressar la seva ''tristesa més profunda'' per la mort de Simon, dient en la seva declaració ''La [[literatura francesa]] ha perdut un dels seus grans autors''.

== Obra literària ==
La seves primeres obres com a escriptor ''Le Tricheur'' (El Trampós, [[1946]] i ''La Corde Raide'' (La corda fluixa, [[1947]]) no obtenen grans èxits, però el [[1960]] publicà ''La Route des Flandres'' (La ruta de Flandes), el seu primer èxit literari i en la qual tracta sobre la derrota militar francesa de [[1940]] i pel qual rebé el premi de la [[Nouvelle vague]] l'any [[1961]]. Juntament amb [[Alain Robbe-Grillet]] i [[Nathalie Sarraute]], [[Robert Pinget]], [[Samuel Beckett]], [[Jean Ricardou]] i [[Claude Ollier]] va formar part del grup literari del ''[[nouveau roman]]'', sorgit a [[França]] l'any [[1950]] i que breument va comptar amb la presència de [[Michel Butor]] i [[Marguerite Duras]]. 
El [[1967]] fou guardonat amb el [[Premi Mèdici]] per la seva obra ''Histoire'' (Història), que explica un dia qualsevol en la vida d'un home jove. Aquesta obra el va confirmar com un autor de prestigi i minoritari, una consideració que no canviarà fins a l'obtenció del [[Premi Nobel]]. 

El [[1981]] surt a la llum ''Les Géorgiques'' (Les Geòrgiques) on en tres èpoques diferents i en períodes d'agitació i violència —la [[Revolució Francesa]], la [[Guerra Civil Espanyola]] i la [[Segona Guerra Mundial]]— tres personatges viuen successos i experiències que semblen superposar-se. En aquest llibre l'autor torna a reflectir la seva experiència en el bàndol republicà de la Guerra Civil Espanyola. 

El [[1985]] fou guardonat amb el [[Premi Nobel de Literatura]] per la qualitat de les seves novel·les, ''que combinen la creativitat del poeta i la del pintor al donar un profund testimoniatge de la complexitat de la condició humana''. 

El [[1989]] publicà ''L'Acacia'' (L'acàcia), una novel·la fortament autobiogràfica i que és reconeguda com una obra mestra de la literatura antibèlica. En aquesta obra descriu el viatge amb la seva mare i la seva tieta a través de la [[França]] devastada de l'any [[1918]] a la recerca de la tomba del seu pare. El [[2001]], als 88 anys, va publicar la seva última novel·la ''Le Tramway'' (El tramvia), una autobiografia amb records de la seva infància i vellesa en la qual es descriu a si mateix com un autor difícil, avorrit, il·legible i confús. 

=== Obra seleccionada ===
{{col-begin}}
{{col-2}}
* [[1945]] : ''Le Tricheur''
* [[1947]] : ''La Corde raide''
* [[1952]] : ''Gulliver''
* [[1954]] : ''Le Sacre du Printemps''
* [[1957]] : ''Le Vent. Tentative de restitution d'un retable baroque''
* [[1958]] : ''L'Herbe''
* [[1960]] : ''La Route des Flandres''
* [[1962]] : ''Le Palace''
* [[1966]] : ''Femmes'', sobre vint-i-tres pintures de [[Joan Miró]]
* [[1967]] : ''Histoire'',
* [[1969]] : ''La Bataille de Pharsale''
{{col-2}}
* [[1970]] : ''Orion aveugle''
* [[1971]] : ''Les Corps conducteurs''
* [[1973]] : ''Triptyque''
* [[1975]] : ''Leçon de choses''
* [[1981]] : ''Les Géorgiques''
* [[1984]] : ''La Chevelure de Bérénice''
* [[1987]] : ''L'Invitation''
* [[1988]] : ''Album d'un amateur''
* [[1989]] : ''L'Acacia''
* [[1992]] : ''Photographies, 1937-1970''
* [[1994]] : ''Correspondance avec [[Jean Dubuffet]]''
* [[1997]] : ''Le Jardin des Plantes''
* [[2001]] : ''Le Tramway''
{{col-end}}

== Enllaços externs ==
{{Commonscat|Claude Simon}}

* {{en}} [http://nobelprize.org/nobel_prizes/literature/laureates/1985/index.html Pàgina de l'Institut Nobel, Premi Nobel de Literatura 1985]
{{Autoritat}}

{{ORDENA:Simon, Claude}}

[[Categoria:Escriptors francesos en francès]]
[[Categoria:Membres de la Resistència francesa]]
[[Categoria:Premis Nobel de Literatura]]</text>
      <sha1>1zkxy964ep3o9ua0b3yslle1l6munxx</sha1>
      <model>wikitext</model>
      <format>text/x-wiki</format>
    </revision>
  </page>