<page>
    <title>Semion Budionni</title>
    <ns>0</ns>
    <id>233085</id>
    <revision>
      <id>13825803</id>
      <parentid>13609621</parentid>
      <timestamp>2014-07-14T19:58:49Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name= Semion Mikhàilovitx Budionni
|lived=([[25 d'abril]] de [[1883]] – [[26 d'octubre]] de [[1973]])
|placeofbirth= 
|placeofdeath=
|image=[[Fitxer:SM-Budyonny-01.jpg|200px|El Mariscal de la Unió Soviètica Semió Budionni]]
|caption=El Mariscal de la Unió Soviètica Semió Budionni
|nickname=
|allegiance=[[Fitxer:Flag of Russia.svg|25px|Rússia]] [[Imperi Rus]] (1883-1917) br {{bandera|URSS}} [[Unió Soviètica]] (1917-1973)
|branch=
|serviceyears=1903-1945, 
|rank=[[Mariscal de la Unió Soviètica]] 
|commands= [[1r Exèrcit de Cavalleria|Cavalleria de Budionni]] br [[Districte Militar de Moscou]]
|battles=[[Guerra Russo-Japonesa]] br[[Primera Guerra Mundial]]br[[Guerra Civil Russa]]br[[Guerra Poloneso-Soviètica]] br[[Guerra d'Hivern]] br[[Segona Guerra Mundial]]
|awards=[[Heroi de la Unió Soviètica]] (3)br /[[Ordre de Lenin]] (7)br /[[Orde de Suvorov]] br /[[Orde de la Bandera Roja]] (4)
|laterwork=
|portrayedby=
}}

'''Semion Mikhàílovitx Budionni''' {{Audio|ru-Simeon Budyonniy.ogg| }} ([[rus]]: Семён Михайлович Будённый) ([[25 d'abril]] de [[1883]]–[[26 d'octubre]] de [[1973]]) va ser un comandant militar [[Unió Soviètica|soviètic]], amic i aliat del líder soviètic [[Ióssif Stalin]]. 

Budionni nasqué en una família camperola de la regió dels cosacs del [[Térek]], al sud de [[Rússia]]. Contràriament al que sovint es creu, si bé era originari d'una regió cosaca, ell no ho era pas (la seva família provenia de la província de [[Vorónej]]). Treballà com a mà d'obra a una granja fins al [[1903]], en què va ser reclutat per l'exèrcit de l'[[imperi rus]]; serví a la cavalleria i participà en la [[Guerra Russo-Japonesa]] de [[1905]]. Durant la [[Primera Guerra Mundial]] va ser sots-oficial al front occidental fins al [[1916]], en què va ser destinat al Front del [[Caucas]]. Es va fer famós per la seva valentia, i fou condecorat en quatre ocasions amb la [[Creu de Sant Jordi (Rússia)|Creu de Sant Jordi]]. Quan esclatà la [[Revolució Russa]] de [[1917]], Budionni estava radicalitzat com molts altres soldats, i esdevingué un membre dirigent dels consells (''soviets'') de soldats de la regió del Caucas. 

La [[Guerra Civil Russa|guerra civil]] esclatà el [[1918]], i Budionni organitzà una força de cavalleria roja a la regió del Don, que esdevingué el [[1r Exèrcit de Cavalleria]]. Aquest exèrcit tingué un paper destacat en la victòria bolxevic a la guerra, expulsant de [[Moscou]] el General [[Exèrcit Blanc|Blanc]] [[Anton Denikin]]. Budionni s'afilià al [[Partit Comunista de la Unió Soviètica|Partit Bolxevic]] el [[1919]] i intimà amb [[Ióssif Stalin|Stalin]] i [[Kliment Voroixílov]].

El [[1920]], l'exèrcit de cavalleria de Budionni prengué part en la invasió de [[Polònia]] a la [[Guerra Poloneso-Soviètica]], en què va tenir èxits inicials ([[Ofensiva de Kíev 1920|expulsant les forces poloneses d'Ucraïna]] i travessant la frontera sud polonesa. Posteriorment les [[Exèrcit Roig|forces bolxevics]] patiren una greu derrota a la [[Batalla de Varsòvia (1920)|Batalla de Varsòvia]], principalment perquè l'exèrcit de Budionni estava bloquejat a [[Lviv|Lwów]]. Després que el seu exèrcit fos derrotat a la [[Batalla de Komarow|Batalla de Komarów]] (una de les majors batalles de cavalleria de tota la història), Budionni va ser enviat al sud, per lluitar contra els Blancs a [[Ucraïna]] i a [[Crimea]]. Malgrat la seva derrota a Polònia, va ser un dels herois militars soviètics al final de la Guerra Civil.

Budionni va ser considerat un oficial de cavalleria coratjós, però que no entenia la guerra moderna, i en especial, l'impacte dels tancs. Com a mostra de la seva perícia militar, durant el judici de [[Mikhaïl Tukhatxevski]], cridà que l'esforç de Tukhatxevski per crear formacions blindades portarien a la ruïna a l'Exèrcit Roig, davant la qual cosa un sorprès Tukhatxevski respongué: ''Crec que estic somiant''. Va ser nomenat Inspector de Cavalleria de l'Exèrcit Roig, a més de diversos càrrecs honorífics més.

El [[1935]] Budionni va ser un dels 5 primers [[Mariscal de la Unió Soviètica|Mariscals de la Unió Soviètica]]. Tres d'ells van ser executats en la [[Gran Purga]] de finals de la dècada dels 30, quedant només Budionni i Voroixilov. El [[1937]], Budionni fou responsable del [[Districte Militar de Moscou]], i durant la [[Guerra d'Hivern|Guerra Fineso-soviètica]] comandà un exèrcit amb resultats desastrosos. No obstat, el [[1940]] va ser nomenat Adjunt al [[Comissari del Poble]] de Defensa, una posició per la qual no estava gens preparat.

Entre juliol i setembre de [[1941]], Budionni va ser Comandant en Cap (главком, ''glavkom'') de les Forces Armades Soviètiques de la Direcció Sud-oest (Fronts [[Front Soviètic Sud-oest|Sud-oest]] i [[Front Soviètic Sud-oest|Sud]], encarant la invasió alemanya d'[[Ucraïna]]. La invasió formava part de l'[[Operació Barbarroja]], llançada el [[22 de juny]]. Les forces de Budionni es van trobar envoltades durant la [[Batalla d'Uman]] i la [[Batalla de Kíev (1941)|Batalla de Kíev]]. Aquests encerclaments van resultar en 1,5 milions de baixes, entre morts i presoners. És un dels majors desastres de la història militar.

Al setembre, Stalin destituí Budionni i el reemplaça per [[Semion Timoixenko]]. Va ser posat al capdavant del [[Front Soviètic de Reserva|Front de Reserva]] (setembre-octubre de 1941), Comandant en Cap de les tropes de la Direcció del Caucas Nord (abril-maig de 1942), Comandant del [[Front del Caucas Nord]] (maig-agost de 1942) i de l'obsoleta Cavalleria Soviètica (des de 1943). Tot i ser responsable (si bé actuant sota les ordres de Stalin) d'algunes de les derrotes més catastròfiques de la Unió Soviètica, seguí sent protegit de Stalin i no patí cap càstig. Després de la guerra se li permeté retirar-se com a [[Heroi de la Unió Soviètica]]. Va morir el 1973, sent enterrat a la [[Necròpoli de la Muralla del Kremlin|Muralla del Kremlin de Moscou]]. Deixà cinc volums de memòries, en les quals descrivia els temps difícils de la guerra civil i la vida rutinària del Primer Exèrcit de Cavalleria.

Budionni va ser commemorat en diverses cançons militars populars russes, com la ''Cançó de la Cavalleria Roja'' (Konarmieyskaya) i la ''Marxa Budionni''.

Per un altre costat, Budionni també creà una nova raça de cavall, encara avui molt popular a Rússia: el [[Cavall Budionni]], famós per la seva resistència i el seu alt rendiment en esports.

La ''[[budiónovka]]'', una part de l'uniforme militar soviètic, rep el nom en honor a Budionni.

== Condecoracions ==
* [[Heroi de la Unió Soviètica]] (3)
* [[Orde de Lenin]] (7)
* [[Orde de la Bandera Roja]] (4)
* [[Orde de Suvorov]]
* [[Orde de la Guerra Patriòtica]]
* [[Medalla de la defensa de Kíev]]
* [[Medalla de la defensa del Caucas]]
* [[Medalla de la victòria sobre Alemanya en la Gran Guerra Patriòtica 1941-1945]]
* [[Medalla del 20è Aniversari de l'Exèrcit Roig]] 
* [[Medalla del 30è Aniversari de l'Exèrcit i l'Armada Soviètics]] 
* [[Medalla del 40è Aniversari de les Forces Armades Soviètiques]] 
* [[Medalla del 50è Aniversari de les Forces Armades Soviètiques]] 
* [[Medalla del 20è Aniversari de la Victòria en la Gran Guerra Patriòtica]]
* [[Creu de Sant Jordi (Rússia)|Creu de Sant Jordi]] (4) (Imperi Rus)

{{Plantilla:Mariscals de la URSS}}
{{Commonscat|Semyon Budyonny}}
{{Autoritat}}
{{ORDENA:Budionni, Semio}}

[[Categoria:Mariscals de la Unió Soviètica]]
[[Categoria:Militars soviètics de la Segona Guerra Mundial]]
[[Categoria:Persones enterrades a la Necròpoli de la Muralla del Kremlin]]
[[Categoria:Herois de la Unió Soviètica]]
[[Categoria:Orde de Lenin]]
[[Categoria:Persones de la Guerra Civil Russa]]</text>
      <sha1>6dkkvyhrtgavgzuij2z5j13vejn64z9</sha1>
      <model>wikitext</model>
      <format>text/x-wiki</format>
    </revision>
  </page>