<page>
    <title>Efecte Kuleshov</title>
    <ns>0</ns>
    <id>1095447</id>
    <revision>
      <id>13070915</id>
      <parentid>12874240</parentid>
      <timestamp>2014-03-17T09:57:37Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: produia</comment>
      <text>
[[File:Efecte Kuleshov.jpg|thumb|L'actor Iván Mozzhujin i les tres preses.]]
L’'''Efecte Kuleshov''' és una pràctica del [[muntatge cinematogràfic]] demostrada pel cineasta rus [[Lev Kuleshov]]. Durant la dècada dels anys vint del segle passat, Kuleshov va mostrar davant del públic una seqüència en la qual s'hi intercalava una presa de l'actor [[Iván Mozzhujin]] amb un plat de sopa, un taüt i una nena jugant. Els espectadors van percebre que l'expressió de Mozzhujin era diferent a cada seqüència, que canviava, per la qual cosa es va arribar a la conclusió que el muntatge és de gran influència en la comprensió semàntica d'allò que apareix a l'escena.
Tot i que no es troben proves de la seva realització i el material fílmic fou destruït durant la [[Segona Guerra Mundial]], l'efecte Kuleshov fou decisiu per a la formulació de les primeres [[teories formalistes cinematogràfiques]].


==Experiment==

Kuleshov fou l'encarregat d'un taller de muntatge poc després de la [[revolució de 1917]] i els cineastes [[Vsevolod Pudovkin]] i [[Sergei M. Eisenstein]] van ser els seus alumnes.refMonaco, J. (1981). Film Theory: Form and Function. How to read a film: the art, technology, language, history, and theory of film and media (Rev. ed., pp. 400-405). New York: Oxford University Pres/ref L'any 1922, Pudovkin va descriure un experiment que suposadament havia realitzat amb Kuleshov, en el qual intenta explicar el que va anomenar efecte Kuleshov. Aquest experiment, segons el va descriure Pudovkin, consistia en una selecció de primers plans del rostre neutral de l'actor Ivan Mozzhujin units a fragments d'altres films, escollits a causa de la manca de negatius nous per manipular.
Es van generar tres combinacions diferents. En la primera, es mostrava un plat de sopa en una taula després d'un primer pla de l'actor, de forma que Mozzhujin semblava que mirés el plat. En la segona, es va subtituir la presa del plat per una presa on es veia una dona en un taüt. A la tercera i última, va utilitzar una presa d'una nena jugant amb un ós de peluix. Posteriorment, les combinacions foren mostrades davant del públic. Quant a la presa de la sopa, els espectadors percebíen l'aspecte pensatiu que tenia l'actor; el taüt els va fer percebre la tristesa en el rostre i la nena jugant amb un osset de peluix va suggerir que Mozzhujin sonreia. En els tres casos,ref name=Holland↑ Holland, N. N. (1992). The Kuleshov Effect. The critical I (pp. 41-47). New York: Columbia University Press./ref la cara era la mateixa. Kuleshov va anomenar geografia creativa a la creació d'aquesta narrativa visual coherent i els efectes que produïa muntar diversos fragments de pel·lícula ja existents amb anterioritat.ref↑ Monaco, J. (1981). Film Theory: Form and Function. How to read a film: the art, technology, language, history, and theory of film and media (Rev. ed., pp. 400-405). New York: Oxford University Press./ref

==Explicació==

L'efecte Kuleshov és potser l'exemple més important de la [[sintaxi fílmica]]. La contemplació d'una cinta no és un cas d'estímul-resposta, sinó que l'espectador és un participant actiu en el procés de creació de significats. L'audiència projecta les seves pròpies emocions a la cara de l'actor basant-se en cànons de representació d'expressió facial. Els codis que es llegeixen a les imatges de la sopa, el taüt i la nena implica relacionar-los amb sentiments com la necessitat, la tristesa i la felicitat respectivament. L'efecte perceptiu produït amb la successió d'imatges és ràpid, inconscient i quasi automàtic.ref name=Holland/ A l'enquadrar, en certa manera, l'escenari i ordenar una història en una seqüència en concret, la pel·lícula estableix expectatives sobre les seves relacions espacials i temporals, és a dir, les imatges estereoscòpiques i en moviment generen un sentit d'espai per a l'espectador.ref↑ Riley, T. (1998). Definition of absence for completion. Representing illusions: space, narrative and the spectator. (pp. 66-75). Chelsea: Open University Press./ref

Quant a l'ordre, la branca de la psicologia que treballa més la percepció, explica que la juxtaposició consecutiva d'imatges indica, per la gran majoria, que les preses estan relacionades. De la mateixa manera, al veure les imatges es formulen hipòtesis immediates sobre el significant narratiu d'esdeveniments específics i, de forma inconscient, s'infereix una connexió entre ells. Dit d'una altra manera, el fet de col·locar una imatge o seqüència abans d'una altra pot construir una unió semàntica entre elles.ref name=Holland/

Així doncs, Lev Kuleshov va demostrar que la manipulació del context pot alterar la percepció de l'audiència sobre l'expressió facial de l'actor a través de pensaments i sentiments. El context també facilita l'habilitat per reconèixer estímuls que d'una altra manera serien imperceptibles a l'alterar les percepcions a través de la creació d'expectatives.ref↑ Mobbs, D., Weiskopf, N., Lau, H., Featherstone, E., Dolan, R.,  Frith, C. (2006). The Kuleshov Effect: the influence of contextual framing on emotional attributions. Social Cognitive and Affective Neuroscience, 1(2), 95-106. Retrieved October 8, 2012, from http://www.ncbi.nlm.nih.gov/pmc/articles/PMC1810228//ref

== Referències ==
references /

[[Categoria:Cinema]]</text>
      <sha1>6h3dkqk7c59sv20dtzqs4x06mgofn31</sha1>
      <model>wikitext</model>
      <format>text/x-wiki</format>
    </revision>
  </page>