<page>
    <title>Arthur Penn</title>
    <ns>0</ns>
    <id>415687</id>
    <revision>
      <id>13813960</id>
      <parentid>13572493</parentid>
      <timestamp>2014-07-13T17:55:34Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{director de cinema
| nom = Arthur Penn
| imatge = 
| nom imatge = 
| nom de naixença = 
| data de naixença = {{Data naixement |1922|09|27}}
| indret de naixença = [[Filadèlfia]], [[Pennsylvania]] ([[EUA]])
| data de defunció = {{Data defunció i edat|2010|09|28|1922|09|27}}
| lloc de defunció = [[Nova York]], [[Nova York]] ([[EUA]])
| nacionalitat = {{USA}}
| cònjuge = Peggy Maurer (1955-)
| millors pel·lícules = 1975 ''[[La nit es mou]]''br /1970 ''[[Petit gran home]]''br /1967 ''[[Bonnie i Clyde (pel·lícula de 1967)|Bonnie i Clyde]]''br /1966 ''[[La caça de l'home]]''br /1962 ''[[El miracle d'Anna Sullivan]]''
center{{petit|(Puntuació mínima de 7 a Filmaffinity)}}/center
| pàgina web =
| premis oscar = 
| premis golden globe = 
| premis emmy =
| premis tony = '''[[Tony a la millor direcció|Millor director]]'''br /1960 - ''[[El miracle d'Anna Sullivan]]''
| premis bafta = 
| premis goya =
| premis cesar =
| premis grammy =
| Mostra de Venècia = 
| Festival de Berlin = '''[[Ós d'Or per la carrera]]'''br /2007 - Trajectòria cinematogràfica
| Festival de Canes = 
| filmfare awards =
| national film awards =
| imdb = 0671957
}}
'''Arthur Penn''' ([[Filadèlfia]], [[27 de setembre]] de [[1922]] - [[Nova York]], [[28 de setembre]] de [[2010]]) fou un [[director de cinema]] [[estatunidenc]]. Va formar part de la generació que va recollir les influències renovadores que arribaven dels nous cinemes de tot el món al [[Hollywood]] dels anys seixanta, particularment de la [[Nouvelle Vague]] francesa, i va trencar amb algunes de les convencions del cinema nord-americà. D'estil àgil i directe, cadascun dels seus films és un reflex del seu inconformisme.ref{{format ref}} http://avui.elpunt.cat/noticia/article/5-cultura/19-cultura/309893-mor-arthur-penn.html/ref

==Biografia==
Atret pel món de la interpretació des de molt jove, Penn es va dedicar al teatre, activitat que va continuar mentre servia a l'exèrcit durant la [[Segona Guerra Mundial]]. En la [[dècada de 1950]], va realitzar una sèrie de drames per a la [[televisió]], debutant a la pantalla gran amb el [[western]] ''[[El pistoler esquerrà]]'' (1958). El film suposa una interpretació lliure i desmitificadora de la figura de [[Billy the Kid]], que el converteix en un excel·lent retrat psicològic d'un jove criminal (interpretat per [[Paul Newman]]).

El seu següent film va ser ''[[El miracle d'Anna Sullivan]]'' (1962), una obra de teatre de [[William Gibson]] basada en fets reals, que narra de la vida d'Anne Sullivan i la seva relació amb la que va ser la seva alumna cega i sordmuda Helen Keller. La pel·lícula, d'una realització molt moderna, va ser favorablement acollida pel públic i va guanyar dos [[Oscars]], un per a [[Anne Bancroft]], com a actriu principal, i l'altre per [[Patty Duke]] com a actriu secundària (que eren les dues actrius que van interpretar aquesta obra a [[Broadway]]). Penn també va rebre la primera de les tres nominacions a la millor direcció que rebria en la seva carrera professional i que mai no va obtenir). Aquesta pel·lícula també fou guardonada al [[festival de Sant Sebastià]].

L'any [[1965]], dirigiria ''[[Acorralat]]'' amb [[Warren Beatty]], una paràbola sobre el [[Maccarthisme]] disfressada d'[[humor negre]], i el [[1966]], una de les seves grans obres mestres, ''[[La caça de l'home]]'', amb [[Marlon Brando]], [[Jane Fonda]] i [[Robert Redford]] en els papers protagonistes. Aquesta pel·lícula es va convertir en un altre extraordinari retrat social, en una època en què la societat del sud nord-americà vivia en una espiral de violència, racisme i corrupció. Influenciat per la [[Nouvelle Vague]] francesa, el film va ser, tanmateix, un dels seus majors fracassos de taquilla, malgrat l'excel·lent guió escrit per [[Lillian Hellman]].

Penn tornaria a coincidir amb Warren Beatty el [[1967]]. L'actor (i també productor) li va proposar una reconstrucció de la vida de [[Bonnie Parker]] i [[Clyde Barrow]]. El resultat en va ser una de les obres mestres del cinema nord-americà. Amb ''[[Bonnie i Clyde (pel·lícula de 1967)|Bonnie i Clyde]]'', el director torna a mostrar (tal com va fer a ''El pistoler esquerrà'') uns atracadors de la [[dècada de 1930]], que tan sols són el reflex de la societat en la qual viuen: Bonnie ([[Faye Dunaway]]) i Clyde ([[Warren Beatty]]). El film li va donar una segona opció per guanyar l'estatueta dels Oscars, que tampoc va aconseguir.

Els seus següents títols van ser ''[[El restaurant de l'Alice]]'' (1969), film basat en una de les satíriques cançons del folklorista nord-americà [[Arlo Guthrie]], que roman com una cinta de culte per a alguns sectors de la crítica, i el [[western]] revisionista ''[[Petit gran home]]'' (1970), amb [[Dustin Hoffman]] i Faye Dunaway. ''Petit gran home'' va ser la pel·lícula més cara que va realitzar Penn i un dels millors exemples dels westerns de qualitat que es van realitzar després de 1970, basats en gran part en la desmitificació de temes i convencions del gènere, a base d'humor àcid i irònic. De manera subliminal, el film criticava l'actuació de l'Exèrcit dels Estats Units i al 7è Regiment de Cavalleria que llavors combatien a la [[Guerra del Vietnam]]. 

El [[1973]], va dirigir algunes escenes del film dels [[Jocs Olímpics de Munic]] ''Visions of Eight'' al costat de [[John Schlesinger]], [[Claude Lelouch]], [[Kon Ichikawa]] i [[Milos Forman]].

Els seus següents projectes van ser ''[[La nit es mou]]'' (1975) amb [[Gene Hackman]] i [[Melanie Griffith]], interessant film negre de lectura gairebé intel·lectual, i ''[[Missouri (pel·lícula)|Missouri]]'' (1976), novament amb [[Marlon Brando]], i [[Jack Nicholson]], pel·lícules que van aixecar algunes crítiques entre els seguidors de Penn.

La [[dècada de 1980]] va suposar l'últim decenni en el que va treballar com a director de cinema. ''[[Geòrgia (pel·lícula)|Geòrgia]]'' (1981) és un traumàtic viatge cap a la dècada de 1960, amb els temes de la guerra del Vietnam, els drets civils, escàndols polítics i l'al·lucinogen [[LSD]]. De totes maneres, aquest film suposa un signe evident que Penn era fora de les noves tendències cinematogràfiques de la dècada i del gust del públic. Els seus títols posteriors ''[[Target (pel·lícula)|Target]]'' amb [[Gene Hackman]] i [[Matt Dillon]] (1985) i ''[[Dead of Winter]]'' (1987) van ratificar aquesta sensació.

Així les coses, des de finals de la dècada de 1980 Penn va dirigir els seus passos a la televisió.

== Filmografia==
*''[[El pistoler esquerrà]]'' (''The Left Handed Gun'') (1958)
*''[[El miracle d'Anna Sullivan]]'' (''The Miracle Worker'') (1962)
*''[[Acorralat]]'' (''Mickey One'') (1965)
*''[[La caça de l'home]]'' (''The Chase'') (1966)
*''[[Bonnie i Clyde]]'' (1967)
*''[[Flesh and Blood (1968 film)|Flesh and Blood]]'' (1968) 
*''[[El restaurant de l'Alice]]'' (''Alice's Restaurant'') (1969)
*''[[Petit gran home]]'' (''Little Big Man'') (1970)
*''[[Visions of Eight]]'' (documental) (segment ''The Hightest'') (1973)
*''[[La nit es mou]]'' (''Night Moves'') (1975)
*''[[Missouri (pel·lícula)|Missouri]]'' (''The Missouri Breaks'') (1976)
*''[[Georgia (pel·lícula)|Georgia]]'' (''Four Friends'') (1981)
*''[[Target (pel·lícula)|Target]]'' (1985)
*''[[Dead of Winter]]'' (1987)
*''[[Penn  Teller Get Killed]]'' (1989)
*''[[The Portrait (pel·lícula)|The Portrait]]'' (1993)
*''[[Inside (pel·lícula)|Inside]]'' (1996)

==Referències==
{{referències}}	

== Enllaços externs ==
* {{imdb name| id=0671957}}
* {{ibdb name| id=15854}}
* {{tcmdb name| id=150000}}
* {{amg artist| id=106024}}
* [http://archive.sensesofcinema.com/contents/directors/03/penn.html Senses of cinema: Arthur Penn] {{en}}
{{Autoritat}}
{{ORDENA:Penn, Arthur}}
[[Categoria:Directors de cinema de Filadèlfia]]</text>
      <sha1>d7a95phppb3pzmk88jgagx03z6r7t1s</sha1>
      <model>wikitext</model>
      <format>text/x-wiki</format>
    </revision>
  </page>