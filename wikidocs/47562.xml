<page>
    <title>IV Internacional</title>
    <ns>0</ns>
    <id>47562</id>
    <revision>
      <id>13545897</id>
      <parentid>13540685</parentid>
      <timestamp>2014-06-08T21:49:00Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: part de [[Europa  part d'[[Europa</comment>
      <text>[[Fitxer:Cuarta_internacional.png|dreta|thumb|125px|Símbol de la IV International]]
La '''IV Internacional''' és una organització internacional de partits comunistes seguidors de les idees de [[Karl Marx|Marx]], [[Vladímir Ilitx Uliànov|Lenin]] i [[Lev Trotski|Trotski]], qui a més va ser el seu principal dirigent. Va ser establerta en un congrés de delegats a [[París]], el setembre de [[1938]], on hi va ser aprovat el [[Programa de Transició]].
La IV Internacional és hereva de totes les internacionals obreres, però el seu model organitzatiu i programa polític es basa en els quatre primers congressos de la [[III Internacional]].

== Les internacionals obreres ==
La fundació de la [[Primera Internacional]] va ser el primer intent dels sectors més avançats del moviment obrer de donar una expressió organitzativa a la política internacionalista de la revolució proletària. En ella van jugar un paper destacat [[Marx]], [[Engels]] i Bakunin. 

La [[Segona Internacional]] ([[1889]]), de la qual Engels va ser un dels seus fundadors, va acabar recolzant als governs dels països imperialistes votant a favor dels crèdits de guerra per a la [[Primera Guerra Mundial]], enfrontant als treballadors dels distints països resultant una de les majors matances de la història. 

Davant d'estos fets, el [[Partit Bolxevic]] va fundar la [[Tercera Internacional]] després de la [[Revolució Russa]] per a recuperar la política revolucionària a escala internacional. Després del triomf de [[Stalin]] i la burocratització del [[estat soviètic]], la Tercera Internacional es va convertir en un instrument de la política exterior de l'[[URSS]] i de la seua política del [[socialisme en un sol país]].

La necessitat de construir la Quarta Internacional havia sigut proclamada per Trotski al considerar que la Tercera Internacional havia renunciat a defendre els interessos de proletariat internacional, com es comprovava per les grans traïcions dels PC's en [[Alemanya]], [[França]] i [[Espanya]] durant la dècada dels 30, resultant la victòria del feixisme en gran part d'[[Europa]]. La IV Internacional es va fundar de fet en una conferència l'any [[1938]].

== Quarta Internacional ==

Trotski entenia la Internacional com el partit mundial de la revolució proletària, amb seccions en els diferents països que actuaren com un tot (amb un règim intern de [[centralisme democràtic]]) de la revolució mundial.
Els eixos programàtics es van basar en la teoria de la [[revolució permanent]], el Programa de Transició i l'[[internacionalisme]]; per tant es defenia que la revolució socialista només podria triomfar definitivament si es donava a nivell mundial.

La seu del Secretariat General va ser traslladada a [[Nova York]] al començament de la [[Segona Guerra Mundial]] en [[1939]].

En [[1940]] el que llavors era el partit més important de la Quarta Internacional, el [[Partit Socialista dels Treballadors]] (SWP) dels [[Estats Units]], va patir una divisió. L'escissió va ser protagonitzada per una fracció minoritària encapçalada per [[Max Schachtman]] i [[James Burnman]] que discrepaven amb les posicions de Trotski i [[James Cannon]].

L'assassinat de Trotski a l'agost de [[1940]] per un agent català ([[Ramon Mercader]]) de l'[[NKVD]] manat per Stalin, va significar un greu colp polític per a la Quarta Internacional que va quedar molt debilitada, amb una direcció molt jove i inexperta triada després de la Segona Guerra Mundial en [[1946]] en el segon congrés mundial.

El primer gran desafiament i crisi es va produir en [[1953]], quan distints grups (entre ells el [[Partit Socialista dels Treballadors]] Argentí, el [[Partit Comunista Internacionalista]] francès o el SWP estatunidenc) es van negar a acceptar les tesis majoritàries impulsades per [[Michel Pablo]] (pseudònim del [[trotskisme|trotskista]] d'origen [[Grècia|grec]] [[Michel Raptis]]), qui defenia que si esclatés una Tercera Guerra Mundial, els partits comunistes haurien de prendre un paper revolucionari tot enfrontant-se violentament a l'imperialisme; per tant, en els estats obrers burocràtics la gran tasca no seria construir partits trotskistes revolucionaris, sinó introduir-se dins els partits comunistes ja establerts per a impulsar-los a prendre el poder.
Aquest procés, però, va abocar la Internacional a un desmembrament en diverses faccions, mentre que les seccions fidels a la política pablista foren destruïdes i els seus quadres absorbits pels partits.

En la dècada dels 60 es va produir una reunificació entorn del plantejament que la [[revolució cubana]] havia produït un nou [[estat obrer]]. L'acabat de crear [[Secretariat Unificat de la IV Internacional|Secretariat Unificat]] tindria com a dirigents als principals líders que es van negar a aplicar la política pablista, entre ells al belga [[Ernest Mandel]], a [[James Cannon]] del [[SWP]] dels Estats Units i a [[Nahuel Moreno]] del PST argentí.
No obstant això, la reunificació va durar poc, al defendre Mandel la construcció de guerrilles foquistes deixant en un segon pla al partit revolucionari de masses. Els grups nord-americà i argentí van rebutjar esta política.

==Actualitat ==
Hui en dia hi ha nombroses agrupacions que es reivindiquen hereus de la IV Internacional, encara que també bona part dels que la van conformar, van renunciar al seu llegat. A continuació un resum d'algunes d'estes internacionals:

El [[Secretariat Unificat de la IV Internacional|Secretariat Unificat]], de tradició [[Ernest Mandel|mandelista]], continua reivindicant la denominació de la IV Internacional, encara que ha renunciat a alguna de les seues bases programàtiques, com el centralisme democràtic (funcionant com una federació de partits, i no com un partit mundial) o participant en governs de corrent social demòcrata, com el de [[Prodi]] en [[Itàlia]] o el de [[Lula]] en [[Brasil]], encara que sempre des de postures revolucionàries. La LCR francesa (i el futur NPA) són el referent mundial d'este corrent internacional. A Catalunya i el País Valencià, en fou secció la [[Lliga Comunista Revolucionària|LCR]] i actualment [[Revolta Global-Esquerra Anticapitalista]] i [[Espacio Alternativo|Espai Alternatiu]] en són partícips.

De la secció anglesa de la IV Internacional provenia [[Ted Grant]], fundador i teòric de la [[Corrent Marxista Internacional]], difunt en 2006. El seu principal característica, que la diferència de qualsevol altre grup, és que la CMI s'orienta a les organitzacions de masses de la classe obrera. En conseqüència, esta organització ha renunciat a la reagrupació del trotskisme internacional i no manté cap tipus de relació amb els grups que buscar reorganziar la IV Internacional. Actualment, el seu dirigent i teòric més conegut és [[Alan Woods]]. La CMI està present en més de 30 països. En [[Veneçuela]] i [[Brasil]] encapçala els moviments d'ocupació d'empreses i en [[Espanya]] (El Militant) dirigix el [[Sindicat d'Estudiants]]. Posseïx també una notable influència en el [[Partit del Poble de Pakistan]]. Alan Woods ha fet explícit en una infinitat d'oportunitats el seu suport crític al règim de [[Hugo Chávez]] a Veneçuela.

El grup fundat per [[Nahuel Moreno]], la [[Lliga Internacional dels Treballadors - Quarta Internacional]] (LIT-CI) planteja la reconstrucció de la internacional amb un programa revolucionari. Està present especialment a Llatinoamèrica i Europa, on destaquen el [[Partit Socialista dels Treballadors Unificat]] (Brasil), el [[Partido Revolucionario de los Trabajadores-Izquierda Revolucionaria ]] ([[Espanya]]) i el [[Partit d'Alternativa Comunista]] (Itàlia). En Argentina, el país originari de Moreno, el seu corrent va començar com un grup que feia [[entrisme]] en el [[peronisme]] fins a fusionar-se amb l'agrupació liderada per Santucho en el Partit Revolucionari dels Treballadors i després dividir-se basant-se en la qüestió de la lluita armada. D'eixa divisió sorgiria el Partit Socialista dels Treballadors, que després passaria a denominar-se Moviment al Socialisme. Amb la defunció de Moreno, el MAS es va dividir en múltiples agrupacions, algunes de les quals continuen reivindicant l'herència morenista.

En [[1997]] es funda en [[Gènova]], [[Itàlia]], el Moviment per la Refundació de la Quarta Internacional que reagrupava partits trotskistes de Sud-amèrica i Europa. Set anys més tard, en [[2004]], esta organització es convertix en la [[Coordinadora per la Refundació de la Quarta Internacional]] (CRCI) amb seccions en 3 continents i 10 països, entre les quals es troben el [[Partit Obrer]] de l'Argentina, el [[Partit Revolucionari dels Treballadors (Grècia)]], el [[Partit dels Treballadors (Uruguai)|Partit dels Treballadors]] de l'Uruguai i el [[Partit Comunista dels Treballadors (Itàlia)|Partit Comunista dels Treballadors]] d'Itàlia.ref[http://www.crciweb.org/es/links Enllaços en la pàgina de la CRCI]/ref

També trobem la [[Fracció Trotskista - Quarta Internacional]], (FT-CI) que va trencar amb el morenismo creant un corrent internacional. Destaca el [[Partit de Treballadors pel Socialisme]] de [[Argentina]], [[Lliga Estratègia Revolucionària]] de [[Brasil]] o [[Classe Contra Classe]] d'[[Espanya]].

De les idees de [[Tony Cliff]] es va formar el [[Socialist Workers Party]] britànic, que a nivell internacional conformen la [[International Socialist Tendency]]. Este grup es va allunyar de la IV internacional per la seua definició de l'URSS i els seus satèl·lits com [[Capitalisme d'Estat]], adoptant posicions no defensistes enfront de l'imperialisme, encara que ells es continuen considerant en part hereus de les idees de [[Trotski]], autoemmarcant-se en el trotskisme crític o heterodox.

Procedent del [[Partit Comunista Internacionalista]] francès de [[Pierre Lambert]], difunt en [[2008]], trobem la [[Corrent Comunista Internacional]] que va proclamar en [[1993]] la IV Internacional, encara que no és reconeguda per cap altre grup. 

Hi ha altres grups en [[França]] que es consideren part de o la pròpia la IV Internacional, com [[Lluita Obrera]] a França.

Hui en dia, el gran desafiament dels que es consideren hereus de la tradició trotskista de la IV Internacional és la conformació d'una nova direcció revolucionària mundial que recupere les tradicions del moviment comunista (especialment de l'experiència del partit bolxevic, sintetitzades per Lenin i Trotski) per a impulsar i liderar la revolució socialista internacional.

== Vegeu també ==
* [[Comunisme]]
* [[Marxisme]]
* [[Trotskisme]]

== Referències ==
{{referències}}

== Enllaços externs ==
{{Commonscat}}

!-- Agregueu-los en ordre alfabètic --
* {{es}} [http://www.crciweb.org Coordinadora per la Refundació de la Quarta Internacional (CRCI)]
* {{es}} [http://www.litci.org Lliga Internacional dels Treballadors (LIT-CI)]
* {{en}} [http://www.socialistworld.net Comitè per una Internacional Obrera (CIO/CWI)]
* {{en}} [http://www.marxist.com Corrent Marxista Internacional (CMI/IMT)]
* {{es}} [http://www.ft-ci.org/ Fracció Trotskista-Quarta Internacional (FT-CI)]
* {{en}} [http://www.internationalist.org/ Grup Internacionalista]
* {{en}} [http://www.icl-fi.org/ Lliga Comunista Internacional]
* {{en}} [http://www.internationalviewpoint.org Secretariat Unificat de la Quarta Internacional]
* {{es}} [http://www.uit-ci.org Unitat Internacional dels Treballadors (UIT-CI)]

{{Enllaç AB|ru}}
{{Enllaç AD|en}}


[[Categoria:Trotskisme]]</text>
      <sha1>fo4s2frq3mdrgl5nsvv94uljgaklkte</sha1>
      <model>wikitext</model>
      <format>text/x-wiki</format>
    </revision>
  </page>