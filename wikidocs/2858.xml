<page>
    <title>Josep Trueta i Raspall</title>
    <ns>0</ns>
    <id>2858</id>
    <revision>
      <id>14035696</id>
      <parentid>13689708</parentid>
      <timestamp>2014-09-11T17:56:36Z</timestamp>
      <contributor>
        <username>Panotxa</username>
        <id>2730</id>
      </contributor>
      <comment>enllaços externs</comment>
      <text>[[Fitxer:Hospital Josep Trueta Girona.JPG|thumb|Imatge de l'[[Hospital Universitari de Girona Doctor Josep Trueta]], anomenat en honor de Josep Trueta]]
'''Josep Trueta i Raspall''' ([[Barcelona]], 27 d'octubre de [[1897]] - [[Barcelona]], 20 de gener de [[1977]]) fou un [[cirurgià]] [[Catalunya|català]].ref{{GEC|0067774|Josep Trueta i Raspall}}/ref Durant la [[Guerra Civil Espanyola]] desenvolupà un procediment de tractament de les fractures obertes. Fou Catedràtic d'Ortopèdia a la [[Universitat d'Oxford]] i membre del [[Consell Nacional Català]] (1940).

== Biografia ==
[[Fitxer:Placa Dr. Josep Trueta.JPG|thumb|left|Placa a la casa natal de Josep Trueta]]
[[Fitxer:Doctor Trueta P1450826.JPG|thumb|Placa a la casa on visqué i morí Josep Trueta, a la [[Rambla de Catalunya]]]]
[[Fitxer:Trueta monument devant.JPG|thumb|Monument al doctor Josep Trueta, a la [[Rambla del Poblenou]]]]
Metge i cirurgià català. Nasqué el [[27 d'octubre]] de [[1897]] al [[Poblenou]] de [[Barcelona]]. Malgrat l'interès pel dibuix i la pintura, estudià [[Medicina]] a la [[Universitat de Barcelona]]. El [[1921]] es llicencià i va anar a [[Madrid]] a fer el doctorat. Es matriculà en [[Química analítica|Anàlisi Química]], [[Història de la Medicina]], [[Urologia]] i [[Parasitologia]]. L'any següent entrà a l'equip del gran [[Cirurgia|cirurgià]] doctor [[Manuel Corachan i Garcia|Manuel Corachan]] a l'[[Hospital de la Santa Creu i Sant Pau]]. S'especialitzà en [[Cirurgia]] de les [[extremitat|extremitats]]. El 1923 es casà amb Amèlia Llacuna, amb la qual tindria tres filles i un fill (que mor de petit). 

Com a cap de servei de l'[[Hospital General]], Trueta posà en pràctica durant la [[Guerra Civil Espanyola]] el mètode de tractament de ferides i fractures de guerra, a partir del mètode definit pel nord-americà [[Winnett Orr]]. És testimoni dels estralls causats en la població civil pels bombardeigs.

[[Catalanista]] convençut, s'exilià a finals de gener de 1939 arran de l'[[ocupació franquista de Catalunya]]. L'acull [[Anglaterra]], on ajudarà a preparar els serveis d'urgència per a la imminent [[Segona Guerra Mundial]]. 

A més a més, fou membre del [[Consell Nacional Català]] de Londres, que agrupà [[nacionalista|nacionalistes]] exiliats que maldaven pel reconeixement dels drets dels catalans davant dels [[Aliats de la Segona Guerra Mundial|aliats]]. Escrigué, per a informar els anglesos de la [[Història de Catalunya|història dels catalans]], ''[[The Spirit of Catalonia]]'', llibre traduït i editat amb èxit després en [[català]] (primer a [[Mèxic]] i, quan es va poder, també a [[Catalunya]]). Mantingué contactes d'amistat amb el [[violoncel|violoncel·lista]] [[Pau Casals]] i [[Josep Maria Batista i Roca]].

Protagonitzà la primera activitat de la [[Societat Catalana de Biologia]] de la postguerra, l'any 1954. A la reunió, clandestina, hi féu una conferència sobre poliomielitis; la sessió fou celebrada a casa del senyor [[Josep Puig i Cadafalch]] i dirigida pel senyor [[Leandre Cervera]], president de la Societat en aquells moments. 

Un cop jubilat de la [[Catedràtic d'Universitat|càtedra]] d'[[Ortopèdia]] de la [[Universitat d'Oxford]], on havia convertit la [[Wingfield Hospital]] en el [[Nuffield Orthopaedic Centre]], un dels més prestigiosos centres de recerca [[Traumatologia|òssia]] del món, tornà amb la seva muller a [[Catalunya]] el 1966, i residí a [[Barcelona]] i a [[Santa Cristina d'Aro]] (el [[Baix Empordà]]). L'any 1969, se'l va reconèixer amb el premi Virgili de la Societat de Cirurgia de Barcelona, el 1970 se'l va fer Acadèmic d'Honor de la Reial Acadèmia de Medicina de Barcelona, i el novembre de 1976 va ser investit Doctor Honoris Causa de la [[Universitat Autònoma de Barcelona]]. Va ser president de la [[Societat Catalana de Biologia]], societat filial de l'[[Institut d'Estudis Catalans]] de 1971 a 1973. Va morir a Barcelona a començaments de 1977, any en què la [[Fundació Jaume I]] li atorgà el primer [[Premi d'Honor Jaume I]]. Està enterrat, al costat de la seva dona Amèlia Llacuna, a [[Santa Cristina d'Aro]]. 

Porta el seu nom una [[Fundació Humanitària Dr. Josep Trueta|fundació humanitària]] i l'[[Hospital Universitari de Girona Dr. Josep Trueta|Hospital Universitari de Girona]].

== Referències ==
{{referències}}

== Vegeu també ==
* [[Història de la Medicina]]
* [[Medicina]]
* [[Traumatologia]]

{{commonscat}}
{{Premis d'Honor Lluís Carulla}}

{{Autoritat}}
{{ORDENA:Trueta Raspall, Josep}}
[[categoria:Metges barcelonins]]
[[Categoria:Cirurgians catalans]]
[[Categoria:Traumatòlegs barcelonins]]
[[Categoria:Membres de la Secció de Ciències de l'IEC]]
[[Categoria:Estudiants de medicina de la UB]]
[[Categoria:Exiliats del franquisme barcelonins]]
[[Categoria:Premis d'Honor Lluís Carulla]]
[[Categoria:Poblenovins]]</text>
      <sha1>td6uwfrzo52rpc6e0wsfyorf5xj8rt5</sha1>
      <model>wikitext</model>
      <format>text/x-wiki</format>
    </revision>
  </page>