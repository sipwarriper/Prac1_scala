<page>
    <title>Hans i Sophie Scholl</title>
    <ns>0</ns>
    <id>1152481</id>
    <revision>
      <id>13542955</id>
      <parentid>13227123</parentid>
      <timestamp>2014-06-08T13:35:21Z</timestamp>
      <contributor>
        <username>CarlesMartin</username>
        <id>43323</id>
      </contributor>
      <minor></minor>
      <comment>Suprimida [[Categoria:Munic]]; Afegida [[Categoria:Persones de Munic]] usant HotCat</comment>
      <text>[[Fitxer:Stamps of Germany (DDR) 1961, MiNr 0852.jpg|thumb|Els germans ''Hans i Sophie Scholl'' en un segell de la [[República Democràtica Alemanya]] (RDA) de 1961.]]
'''Hans i Sophie Scholl''', coneguts a [[Alemanya]] com els '''germans Scholl''' ''(Geschwister Scholl),'' eren dos joves resistents pacífics contra la [[nazisme|dictadura nazi]] i les guerres d'[[Adolf Hitler]] durant la seva estada a la [[Universitat de Munic]]. El 18 de febrer de 1943 van ser arrestats i executats per [[guillotina]] només quatre dies més tard, el [[22 de febrer]], a l'edat de només 22 i 25 anys, després d'un judici sumari.

==Una vida breu==
Van néixer a [[Forchtenberg]] ([[Württemberg]]), en una família de sis germans, Hans el 1918 i Sophie el 1921. El 1930 la família es va traslladar a [[Ludwigsburg]] i el 1932 a [[Ulm]]. Durant els estudis a la [[Universitat de Munic]] es van incorporar al grup d'estudiants resistents [[La Rosa Blanca]] ''(Weisse Rose)'', que preconitzava la resistència [[No-violència|no-violenta]] contra el feixisme i la guerra. El [[18 de febrer]] de [[1943]] el bidell Jakob Schmid els va sorprendre quan distribuïen pamflets pacifistes i els va denunciar a la [[Gestapo]]. Quatre dies més tard, el 22 de febrer, després d'un judici sumari davant un Tribunal Popular ''([[Volksgerichtshof]])'' sota la direcció del nazi [[Roland Freisler]], van ser condemnats a mort per [[alta traïció]] i decapitats el mateix vespre a la presó de [[Stadelheim]]. Van ser enterrats al Cementiri del Bosc de Perlach.ref''[[:de: Friedhof am Perlacher Forst|Friedhof am Perlacher Forst]]'', tomba número 73-1-18/19/ref

El delator Schmid, membre de la ''[[Sturmabteilung|SA]]'' des del 1933 i del [[Partit Nacional Socialista dels Treballadors Alemanys]] (NSDAP) des de 1934, tenia una posició força baixa dins de l'estricta jerarquia nazi. Per la denuncia va rebre un agraïment personal del [[gauleiter]] [[Paul Giesler]], un premi de 3000 [[reichsmark]] i una promoció honorífica com ''Truppführer''.

Després de la [[Segona Guerra Mundial]], l'exèrcit dels [[Estats Units d'Amèrica]], que ocupava [[Baviera]], va conduir les mesures de [[desnazificació]]. El judici de Jakob Schmid va tenir lloc el 15 de juny de 1946, sota la presidència de Karl Mayer i en presència del cap de les forces armades americanes, el coronel Keller. Schmid va ser condemnat a cinc anys de [[camp de treball]].

Al gener de 2014, a [[Munic]], es va descobrir per casualitat al magatzem del [[Museu Nacional de Baviera]] la [[guillotina]] amb la qual havien estat assassinats 2805 adversaris del règim nazi, inclosos els germans Scholl.ref[http://www.sueddeutsche.de/muenchen/bayerisches-nationalmuseum-guillotine-der-geschwister-scholl-aufgetaucht-1.1859781 «Nazi-Guillotine aufgetaucht»], ''[[Süddeutsche Zeitung]],'' 10 de gener de 2014 (en català: S'ha retrobat la guillotina dels Nazis) {{de}}/ref Actualment, s'està cercant la manera d'exposar-la tot respectant la dignitat dels morts i que alhora contribueixi a promoure en la gent una actitud civíca que continuï els ideals de justícia de les gairebé tres mil persones que hi van morir.ref[http://www.sueddeutsche.de/muenchen/scholl-hinrichtung-wuerdevoller-umgang-mit-guillotine-1.1860655 «Würdevoller Umgang mit Guillotine»], ''[[Süddeutsche Zeitung]]'', 11 de gener de 2014 (en català: Cal un tractament de la guillotina que respecti la dignitat) {{de}}/ref

== Llegat i memòria ==
===Monuments, carrers i places===
[[Fitxer:Scholl-Denkmal, München.jpg|thumb|El monument admonitori dedicat al grup de resistència [[La Rosa Blanca]] (''Weisse Rose''), davant l'entrada principal de la Universitat de Munic, simbolitza els pamflets.]]
[[Fitxer:Bronzeplastik Geschwister Scholl GO-2.jpg|thumb|Bronze de Christine Stadler davant la residència d'estudiants que porta el nom dels ''Geschwister-Scholl''.]]
Des de la postguerra fins avui, Hans i Sophie Scholl estan considerats com un dels símbols principals de la resistència [[Humanisme|humanística]] contra el [[totalitarisme]] nazi. Arreu d'Alemanya, escoles, instituts, carrers... porten el seu nom com a advertiment contra la barbaritat de la dictadura.
* L'Institut Germans Scholl de Ciències Polítiques ''(Geschwister-Scholl-Institut für politische Wissenschaft),'' creat a Munic el 1968.
* L'esplanada davant l'entrada principal de la Universitat de Munic es diu ''Geschwister-Scholl-Platz'' i s'hi va situar el monument als pamflets del grup de la Rosa Blanca.
* S'ha col·locat una placa commemorativa a la darrera casa on van viure els dos germans.refHelga Pfoertner, [http://www.ns-dokumentationszentrum-muenchen.de/files/pfoertner1.pdf ''Mit der Geschichte leben.''] tom 1, Munic, Literareron, 2001, pàgines 149–158, ISBN 3-89675-859-4 {{de}}/ref
*El maig de 2013 es va inaugurar un monument a l'entrada del Centre Regional de Formació Professional de la ciutat de [[Kiel]] (''Regionales Berufsbildungszentrum Technik'').ref[http://www.rbz-technik-kiel.de/joomla/files/Handzettel_Demokratie.pdf ''Eine Projektwoche im RBZ Technik''] «Handzettel Demokratie», ''Regionales Berufsbildungszentrum Technik'' a Kiel, 25 d'abril 2013 {{de}}/ref

===El Premi Germans Scholl===
L'associació dels llibreters de [[Baviera]] i la ciutat de Munic atorguen cada any el Premi Germans Scholl, dotat amb 10.000 euros, a un llibre que «doni testimoni d'independència espiritual i que promogui la llibertat civil i la valentia ètica, intel·lectual i estètica».ref«von geistiger Unabhängigkeit zeugt und geeignet ist, bürgerliche Freiheit, moralischen, intellektuellen und ästhetischen Mut zu fördern und dem gegenwärtigen Verantwortungsbewusstsein wichtige Impulse zu geben». {{de}}/ref

===Evocacions artístiques===
* El [[telefilm]] ''Der Pedell'', de 1971, dirigit per Eberhard Itzenplitz, descriu la vida de Jakob Schmid des de la seva denúncia dels germans Scholl fins a la seva condemna, a la postguerra. Està considerat com un dels primers films alemanys on es mostra un episodi de la vida d'un home que «només ‘va fer el seu deure’ i que després de la guerra mai no va ser capaç de reconèixer el seu error i penedir-se».refBernd Schulz, citat per: [http://www.mediaculture-online.de/Filmlexikon.606+M5d20d81312d.0.html «Der Pedell»], ''Lexikon Filme im Fernsehen'' {{de}}/ref
*La pel·lícula ''[[Sophie Scholl - Die letzten Tage]]'' descriu els darrers dies de la vida de Sophie Scholl. Entre altres premis, va rebre un [[Ós de Plata]] a la [[Berlinale]] de 2005ref[http://www.filmportal.de/film/sophie-scholl-die-letzten-tage_abb07572ee2a4e5c86a9af1e621e37ce ''Sophie Scholl – Die letzten Tage''], a Filmportal.de {{de}}/ref i va ser candidat a un [[Oscar]] el 2006.

== Enllaços ==
{{Commonscat-inline|Hans and Sophie Scholl|Germans Scholl}}
* Karl Robert Kreiten, [http://www.fkoester.de/kreiten/freisler/seite7.html «Der Prozess gegen Hans und Sophie Scholl» {{de}}] Informacions sobre el judici dels germans Scholl.
* [http://www.bpb.de/geschichte/nationalsozialismus/weisse-rose/ «Sophie Scholl und die Weisse Rose» {{de}}] Documents, fotos, textos sobre els germans Scholl i el grup ''Weisse Rose'', al Servei Federal de Formació Política alemany (''Bundeszentrale für politische Bildung (bpb)'').

== Referències ==
{{referències|2}}

{{Autoritat|VIAF=51697623}}
{{ORDENA:Scholl, Hans Sophie}}

[[Categoria:Víctimes del nazisme]]
[[Categoria:Persones de Munic]]</text>
      <sha1>8gzqolezi0pzflj4lvm9c8n0wh121db</sha1>
      <model>wikitext</model>
      <format>text/x-wiki</format>
    </revision>
  </page>