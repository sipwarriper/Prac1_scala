<page>
    <title>Württemberg</title>
    <ns>0</ns>
    <id>521117</id>
    <revision>
      <id>13839520</id>
      <parentid>13602725</parentid>
      <timestamp>2014-07-16T02:15:58Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Estat desaparegut
|nom_oficial = Württemberg 
|continent = Europa
|forma_de_govern = Monarquia, membre del [[Sacre Imperi Romanogermànic]] fins a 1806
|any_inici = 1081
|any_fi = 1918
|esdeveniment_inici = Fundació del [[Comtat de Württemberg|comtat]]
|esdeveniment_fi = Desaparició del règim monàrquic.
|data_inici =
|data_fi =
|p1 = Ducat de Suàbia
|bandera_p1 = Coat of arms of Baden-Württemberg (lesser).svg
|s1 = [[Estat Lliure Popular de Württemberg]]
|bandera_s1 = Flagge Königreich Württemberg.svg
|s2 = 
|bandera_s2 = 
|imatge_bandera = Flagge Königreich Württemberg.svg
|bandera = Bandera del Regne de Württemberg
|imatge_escut = Coat of Arms of the Kingdom of Württemberg, 1817.svg
|símbol = Escut del Regne de Württemberg
|mapa = Map-DR-Wuerttemberg.svg|Situació del Regne de Württemberg dins l'[[Imperi Alemany]]
|capital = [[Stuttgart]]
|himne_nacional = 
|idioma = [[alemany]]
|idioma_no_oficial = 
|moneda = 
|títol_líder = 
|líder1 = 
|any_líder1 = 
|líder2= 
|any_líder2 = 
|dades_any1 = 
|dades_superfície1 = 
|dades_població1 = 
|membre_de = 
}}

'''Württemberg''', antany conegut com a '''Wirtemberg''', va ser un Estat situat al SO de l'actual [[Alemanya]] i que ocupava la major part de l'actual land de [[Baden-Württemberg]]. Tradicionalment la seva capital era [[Stuttgart]], però durant curts espais de temps la seu del govern també va estar a [[Ludwigsburg]] i [[Urach]]. El nom de la dinastia i l'Estat, esdevé d'un turó empinat proper a [[Stuttgart-Untertürkheim]].

== El comtat de Württemberg ==
[[Fitxer:Armoiries Wurtemberg.svg|left|thumb|120px|Armes dels Comtes de '''Württemberg''']]

Aquesta zona del [[Sacre Imperi Romanogermànic]], formava part del [[Ducat de Suàbia]]. En 1143 va pujar al rang de Comtat. A partir d'aquest moment, els Comtes van anar sumant territoris. El matrimoni del Comte [[Ulric I de Württemberg|Ulric I]] amb '''Matilde de Baden''', en [[1251]], va aportar als Württemberg la vila de [[Stuttgart]], que més tard seria la capital. Altres ampliacions territorials es feren durant els governs de [[Ulric III de Württemberg|Ulric III]] (1325-1344) i [[Eberhard III de Württemberg|Eberhard III]] (1392-1417). Per fi, van incorporar el comtat de [[Mömpelgard]] (o '''Montbéliard''') en 1397, al casar [[Eberhard IV de Württemberg|Eberhard IV]] amb '''Enriqueta de Mömpelgard'''.

El 25 de gener de [[1442]], els germans [[Lluís IV de Württemberg|Lluís IV]] i [[Ulric V de Württemberg|Ulric V]] es van repartir el Comtat, governant '''Ulric''' un territori amb capital en ''Stuttgart'' i '''Lluís''' amb capital en ''Urach''. Aquesta separació va durar 40 anys i van caldre dos acords, en 1482 i 1492, per a la reunificació de ''Württemberg''.

Un dels Comtes més assenyalats, [[Eberhard V de Württemberg|Eberhard V]] (1455-1496), va fundar la '''Universitat de Tubinga''' (1477), va proclamar la indissolubilitat del seu Estat i, arran la descomposició del ''Ducat de Suàbia'', va aconseguir de l'Emperador que, en la Dieta de Worms, el 21 de juliol de [[1495]], elevés el Comtat de Wurttemberg al rang de Ducat.

== Ducat de Württemberg ==
{{AP|Ducat de Württemberg}}
[[Fitxer:Armoiries Wurtemberg Ferrette.svg|100px|thumb|left|Armes en 1498]]
Durant el llarg regnat de [[Ulric VI de Württemberg|Ulric VI]] (1498-1550) va haver de reprimir revoltes de camperols que protestaven de la pujada d'impostos. En 1519 el Duc va ser expulsat per les tropes de la [[Lliga de Suàbia]], que el van atacar per haver invadit la ciutat lliure de [[Reutlingen]]. Recuperà el tron en 1534 amb l'ajuda del Landgravi de Hessen, [[Felip I de Hessen|Felip I]]. Llavors va introduir la reforma en el seu Estat, al principi intentà una síntesi de les doctrines de [[Luter]] i [[Huldrych Zwingli|Zwingli]] però a partir de 1538, amb una doctrina purament luterana. Això el va enfrontar a l'Emperador. 
El Duc [[Cristòfol de Württemberg|Cristòfol]] (1550-1568) continuà el desenvolupament de lleis i reglaments entre els que es pot mencionar “El Gran Reglament de l'Església” de 1559 que codificava tots els reglaments, tant de l'Estat com religiosos.

== Branca Württemberg-Mömpelgard ==
[[Fitxer:Armoiries duché de Wurtemberg.svg|100px|thumb|left|1593 : Wurtemberg-Mömpelgard]]
A la mort sense descendència de Cristòfol, el Ducat passà a [[Frederic I de Württemberg|Frederic I]], de la branca '''Würtemberg-Montbéliard''', que es va conduir com un governant absolutista, segons les tendències del moment. Durant el seu regnat l'arquitecte [[Heinrich Schickhardt]], va dirigir nombroses obres d'estil renaixentista. I en aquest estil, però en l'apartat de la música, i treballà el compositor [[Adam Gumpeltzheimer]] (1575-1625).
''Württemberg'' va ser un dels estats que més va patir durant la [[guerra dels 30 anys]] (1618-1648). A partir de 1628 el Ducat va estar sota l'ocupació de tropes estrangeres. L'[[edicte de Restitució]] de l'Emperador [[Ferran II del Sacre Imperi Romanogermànic|Ferran II]], en [[1629]], li va fer perdre a ''Württember'' una tercera part del territori. En la [[Batalla de Nördlingen (1634)|Batalla de Nördlingen]], en 1634, l'exèrcit de ''Württemburg'' va ser vençut pel suec i el ducat va ser invadit. El Duc [[Eberhard IX de Wüttemberg|Eberhard IX]] s'exilà en [[Estrasburg]]. Els anys següents el país va ser despoblat per la pobresa, la fam i l'epidèmia de pesta de 1637. Va passar d'una població de 350.000 habitants en 1618 a 120.000 en 1648.

El [[Tractat de Westfàlia]], signat en 1648, va permetre ''Württemberg'' la recuperació dels seus territoris, perduts en 1629. Començà la reconstrucció de les estructures del Ducat. ''Würtemberg'', però, ha d'intervenir en nombroses guerres, com ara les que tingueren lloc entre l'Imperi i França, la de la '''Lliga d'Augsburg''', les cinc guerres d'Àustria contra l'[[Imperi Otomà]] i la [[Guerra de Successió espanyola]]. L'Oest del país va ser devastat diverses vegades per les tropes franceses.

El Duc [[Eberhard-Lluís]], es va buscar l'animadversió dels seus súbdits. A partir de 1704, va viure al luxós castell de Ludwigsburg, amb '''Wilhelmine de Grävenitz''', mentre la seva esposa vivia a Stuttgart. En 1724, va canviar la capital a ''Ludwigsburg''. 
A la mort sense descendència, en 1733, d''''Eberhard-Lluís''', el va succeir [[Carles-Alexandre]], de la branca Württemberg-Winnental.

== Branca Württemberg-Winnental ==
[[Fitxer:Armoiries duché de Wurtemberg 1733.svg|100px|thumb|left|1733 : Wurtemberg Winnenthal]]
'''Carles-Alexandre''' era catòlic i havia desenvolupat una ràpida carrera militar, sent general a l'edat de 33 anys. Va nomenar un jueu, [[Joseph Süss Oppenheimer]], com a conseller de finances. A la mort de '''Carles-Alexandre''', en 1737, Joseph va ser empresonat i després d'un llarg judici on l'Alta Societat Protestant va vessar tot el seu odi sobre Carles (catòlic) i Joseph (jueu), que va morir a la forca el 4 de febrer de 1738.

[[Carles II de Würtemberg|Carles II]] tenia només nou anys a la mort de son pare [[Carles-Alexandre|Carles I]]. Es va educar a la cort de [[Frederic el Gran]]. Fou un sobirà absolutista i despòtic que no permetia opinions divergents amb la seva. En la guerra dels set anys, es va aliar amb Àustria contra Prússia. La derrota en aquesta guerra i les dificultats financeres el van espentar a un canvi radical d'actitud a partir de 1778. Desmobilitzà part de l'exèrcit, adoptà unes postures menys agresives en política exterior, va reduir les despeses de l'Estat i fomentà la formació i la cultura fins a la seva mort. El canvi d'actitud va ser atribuït per la gent al seu segon matrimoni, amb '''Francesca de Hohenheim'''.

El Duc [[Frederic II de Württemberg|Frederic II]] (1797-1816) va tindre una actitud fluctuant davant de la [[Revolució francesa|França Revolucionària]], en primer lloc va haver de cedir Montbéliard (1802) i totes les possessions a l'esquerra del Rin, però en 1803 s'alià amb [[Napoleó]] i des d'aquest moment fins a 1810 va obtindre fortes ampliacions del seu territori. Aquesta bona relació amb Napoleó li va valdre el nomenament com a Príncep Elector en 1803 i el títol de Rei, com '''Frederic I''', el 26 de desembre de [[1805]], dins la [[Confederació del Rin]]. 

== Regne de Würtemberg ==

{{AP|Regne de Württemberg}} 
'''Frederic I''', després d'ampliar els seus territoris, gràcies a la seva relació amb la França napoleònica, hàbilment va canviar aliats a temps de que el [[Congrés de Viena]] respectés el seu títol de Rei. 

Würtemberg va entrar a formar part de la [[Confederació Germànica]] el 18 de juny de [[1815]] i del [[Zollverein]] el [[1833]]. En [[1871]] va quedar integrat a l'[[Imperi Alemany]].

L'últim dels Reis de ''Württemberg'', [[Guillem II de Württemberg|Guillem II]], va abdicar en [[1918]], després de la derrota en la [[primera guerra mundial]]. El seu Estat es va integrar en la [[República de Weimar|República Alemanya]] amb el nom d'[[Estat Lliure Popular de Württemberg]]. 

Després de la [[Segona Guerra Mundial]], Württemberg va quedar dividida entre la zona d'ocupació nord-americana i la francesa, passant a formar part de dos estats, respectivament Württemberg-Baden i Württemberg-Hohenzollern. Quan es va formar la [[República Federal d'Alemanya]] ([[1952]]), els dos estats es van fusionar en l'actual Baden-Württemberg.

{{coord|48.7786|N|9.17944|E|source:kolossus-hewiki|display=title}}
{{Commonscat|Württemberg}}
{{Autoritat}}

{{ORDENA:Wurttemberg}}
[[Categoria:Estats del Sacre Imperi Romanogermànic]]
[[Categoria:Geografia històrica de Baden-Württemberg]]</text>
      <sha1>qn7qtaodyma84p015rmhbmyxdmyw6b4</sha1>
      <model>wikitext</model>
      <format>text/x-wiki</format>
    </revision>
  </page>