<page>
    <title>Louis Lumière</title>
    <ns>0</ns>
    <id>88081</id>
    <revision>
      <id>13856980</id>
      <parentid>13707991</parentid>
      <timestamp>2014-07-17T13:11:48Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Louis Lumière''' ([[Besançon]], [[1864]]- [[Bandol]], [[1948]]) [[inventor]], [[físic]] i [[industrial]] francès que, associat amb son germà [[Auguste Lumière]], es va fer famós per la invenció del [[cinematògraf]].
[[Fitxer:Fratelli_Lumiere.jpg|thumb|200px|Louis i Auguste Lumière]]

== Biografia ==
===Infància i joventut===
[[Antoine Lumière]], el seu pare era fotògraf a la ciutat de Besançon on nasqué i de qui va aprendre l'ofici, quan encara era un nen. El [[1870]], la família es traslladà a Lyon, on el pare s'associà amb el fotògraf lionès [[Fatalo]], instal·lant el seu nou taller fotogràfic al cèntric carrer Barre. 

Els dos germans foren matriculats al liceu [[La Maritinère]] de Lyon, on '''Louis Lumière''' acabaria, amb el temps, cursant estudis de física. Paral·lelament als seus estudis, rebé classes de [[piano]], [[escultura]] i [[pintura]], demostrant, a aquesta darrera, un precoç talent per a la composició visual. També per a aquesta època li sobrevingueren els primers atacs de migranya.

En augmentar les comandes al taller fotogràfic del seu pare, ambdós germans començaren a ajudar-lo amb tasques d'aprenent. El [[1880]], encara adolescent, començà a fer les seves primeres investigacions per a perfeccionar el sistema de [[plaques fotogràfiques]] que s'estava emprant a aquell moment. El [[1882]] patentà, finalment, l'''[[Etiquete Bleue]]'', la primera placa d'alta velocitat de la casa ''Lumière'', amb la qual s'aconseguien fotografies amb una exposició d'una seixantena part de segon. Aquest fet féu que els Lumière s'independitzessin i el taller passà a ser fàbrica, instal·lant-se al nou solar de la zona lionesa de Montplaisir.

===El cinema===
El [[1894]], després de veure el funcionament de[kitenoscopi ] de [[Thomas Alva Edison]] a l'[[Exposició de Paris]], Antoine Lumière proposà als seus fills la possibilitat de crear un aparell que pogués reciclar l'invent del nord americà i fer-lo útil per a projeccions públiques. Els dos germans començaren a treballar plegats però, ben aviat, [[Auguste Lumière]] preferí fer-se càrrec de la part òptica, treballant estretament amb l'òptic [[Alfred Molteni]], mentre '''Louis Lumière''' es centrava a trobar el sistema que pogués sincronitzar el pas de la pel·lícula pel davant l'objectiu projector, amb l'ajut del tècnic [[Charles Moisson]].

El problema de la sincronia de totes les parts mecàniques era, de fet, l'atzucac més difícil de resoldre però '''Louis Lumière''' trobà la inspiració al sistema emprat per una màquina de cosir, capaç, amb una mecànica simple, de sincronitzar diverses accions alhora. 

Finalment, amb un aparell construït per Jules Carpentier, sota les instruccions del mateix '''Louis Lumière''', el cinematògraf fou patentat el 13 de febrer de [[1895]].

Al llarg de tot aquest any i part dels següents, '''Louis Lumière''', que era dels dos germans qui tenia més aptituds artístiques per a la composició fotogràfica, fou l'encarregat directe de supervisar totes les pel·lícules, mentre el seu germà era el model per a moltes d'elles.

Després de fer diverses presentacions a societats científiques i fotogràfiques feren la seva presentació pública, projectant els films Lumiere al [[Saló Indi]] del [[Grand Café]] del carrer dels Capuchins de Paris el 28 de desembre de [[1895]]

===Altres invencions===
A més del cinema, '''Louis Lumière''' fou el principal promotor i creador de posteriors invencions de la companyia ''Lumière'', com el [[fotorama]] ([[1900]]), consistent a una gran sala de projecció de diapositives en format panoràmic envolvent o, la més reeixida de totes, l'[[autocrom]] ([[1907]]), primer sistema popular de fotografia a color.

A totes aquestes invencions, '''Louis Lumière''' fou sempre qui hi tingué un paper preponderant, qüestió acceptada també pel seu germà, qui sempre estigué més interessat a la química i la medicina. Per una qüestió merament contractual, tots aquests invents eren patentats pel nom de la societat.

===Darrers anys===
La fàbrica ''Lumière'' arribà a tenir més de tres-cents empleats i a convertir-se en una de les empreses de material fotogràfic franceses més importants de l'època. 

En acabar la [[Segona Guerra Mundial]] els dos germans foren investigats com a sospitosos de col·laboracionisme amb els alemanys però no es va poder trobar, al seu moment, res que els pogués inculpar. A la fi de la seva vida, els dos germans van rebre tota mena d'honors- d'aquesta època és una famosa entrevista de [[Georges Sadoul]] a '''Louis Lumière''', per al llavors nou mitja televisiu- però darrerament s'han aixecat de nou les investigacions sobre el seu passat a la guerra, havent-hi importants sectors de la societat francesa que s'han oposat a que la seva imatge sigui impresa als bitllets de cent francs.

===Filmografia essencial===
Aquestes primeres foren les pel·lícules que foren projectades a la primera sessió del Saló Indi del Grand Café. Totes elles foren rodades entre el febrer de 1895 i l'octubre de 1895.

#''[[La Sortie de l'usine Lumière à Lyon]]'' (''[[La sortida dels obrers de la fàbrica]]'') Primera pel·lícula de la història del cinema, projectada a una sala on es pot veure els obrers de la fàbrica ''Lumière'' a l'hora de plegar.
#''[[La Voltige]]''
#''[[La Pêche aux poissons rouges]]''
#''[[Le Débarquement du congrès de photographie à Lyon]]'' Film que varen rodar el mateix dia que varen fer una presentació del cinematògraf al congrès de fotografia de Lyon. Al film apareix l'astònom i pioner del cinema [[Jules Janssen]] parlant engrescadament amb Auguste Lumière.
#''[[Les Forgerons]]''
#''[[L'Arroseur arrosé]]'' (''[[El regador regat]]'') Considerada la primera pel·lícula de ficció de la historia on hom pot veure un succés còmic basat en un fet real.
#''[[Le Repas de bébé]]'' (''[[L'esmorzar del bebé]]'') Primer film estrictament familiar on apareix Auguste Lumière donant menjar a la seva filleta Andrèe i a la seva dona, asseguts tots tres al jardí de la Ville Lumière.
#''[[Le Saut à la couverture]]''
#''[[La Place des Cordeliers à Lyon]]''
#''[[La Mer (Baignade en mer)]]''

Els germans Lumière rodaren encara uns quants films més al llarg dels següents anys, de les quals cal destacar:

*''[[L'arrivée d'un train a la gare de la Ciotat de Lyon]]'' (''[[L'arribada del tren a l'estació de Lyon]]'')


== Enllaços externs ==
{{Commonscat}}
*[http://www.institut-lumiere.org/francais/films/1seance/accueil.html Els films mostrats a la primera sessió del Grand Café] (Quicktime format) — December 28, 1895. Inclou un programa de l'esdeveniment
*[http://www.institut-lumiere.org/ Le musée Lumière] — Museu Lumière
{{Autoritat}}

{{ORDENA:Lumiere, Louis}}
[[Categoria:Persones del Franc Comtat]]
[[Categoria:Inventors francesos]]
[[Categoria:Fotògrafs francesos]]
[[Categoria:Història del cinema]]
[[Categoria:Cinema a França]]

[[ro:Auguste şi Louis Lumière]]</text>
      <sha1>lohnzjz51dmt574drjnvudu3fk1czr3</sha1>
      <model>wikitext</model>
      <format>text/x-wiki</format>
    </revision>
  </page>