<page>
    <title>Teatre Bolxoi</title>
    <ns>0</ns>
    <id>189212</id>
    <revision>
      <id>13769394</id>
      <parentid>13214731</parentid>
      <timestamp>2014-07-09T06:36:03Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Bolshoi Theatre]]</comment>
      <text>{{Infobox theatre
| name = Teatre Bolxoi
| image = Moscow Bolshoi Theatre 2011.JPG
| image_size = 
| image_alt = 
| caption = Imatge exterior del Teatre Bolxoi
| image_map = 
| map_caption = 
| pushpin_map = 
| pushpin_map_caption= 
| address = 
| city = [[Moscou]]
| country = {{RUS}}
| designation = 
| latitude = 
| longitude = 
| architect = Andrei Mikhàilov
| owner =
| tenant = 
| operator = 
| capacity = 
| type = 
| opened = [[1824]]
| reopened = 
| yearsactive = 
| rebuilt = 
| closed = 
| demolished = 
| othernames = 
| director artístic = 
| currentuse = 
| website = www.bolshoi.ru
}}

El '''Teatre Bolxoi''' o '''Gran Teatre''' (en [[rus]] Большо́й теа́тр, ''Bolxoi teatr'', Gran Teatre), també conegut amb la transcripció '''Bolshoi''', és un teatre històric de [[Moscou]] ([[Rússia]]) on tenen lloc representacions de [[ballet]] i [[òpera]].

== Història ==
La companyia va ser fundada l'any [[1776]] pel príncep Piotr Urussov i [[Michael Maddox]]. Inicialment es donaven representacions en una casa particular, però l'any [[1780]] la companyia va adquirir el [[Teatre Petrovka]] i s'hi van començar a produir obres de teatre i òperes.

[[Fitxer:Inside Moscow Bolshoi Theatre.jpg|left|thumbnail|450px|centerSala principal del Teatre Bolxoi]]

L'edifici actual va ser construït l'any [[1824]] a la plaça del Teatre, per a substituir el Teatre Petrovka, que havia estat destruït pel foc l'any [[1805]]. Va ser obra de l'arquitecte Andrei Mikhàilov, autor també del Teatre Mali (o Petit) el mateix any, i situat prop del Bolxoi. En aquella època, tots els teatres russos eren de propietat imperial.

Tant a Moscou com a [[Sant Petersburg]] només hi havia dos teatres, l'un dedicat a l'òpera i el ballet (aquests eren coneguts com a ''Bolxoi Teatr'') i l'altre per a tragèdies i comèdies (''Mali Teatr''). Atès que l'òpera i el ballet eren considerats més nobles que el drama, els teatres d'òpera i ballet van ser denominats Gran Teatre (большой, ''bolxoi'', significa gran en rus), i els teatres per al drama i la comèdia foren el Petit Teatre (малый,''Mali'', significa petit).

El nom original del Teatre Bolxoi va ser ''Gran Teatre Imperial de Moscou'', mentre que el Bolxoi de Sant Petersburg (enderrocat l'any [[1886]]) s'anomenava ''[[Gran Teatre Imperial Kàmenni]]''.

Va ser inaugurat el [[18 de gener]] de [[1825]] amb la representació del ballet del català Ferran Sors, Cendrillon. Inicialment només s'hi representaven obres russes, però el repertori va anar ampliant-se amb obres de compositors estrangers a partir de [[1840]]. L'any [[1853]] va haver-hi un incendi que va causar grans danys. La reconstrucció va estar a càrrec d'Albert Kavos, fill de Catterino Kavos, un compositor d'òpera, i es va reobrir l'any [[1856]]. Durant la [[Segona Guerra Mundial]] va ser afectat per una bomba, però els danys van ser reparats ràpidament.

Al Bolxoi han tingut lloc moltes estrenes històriques, incloent-hi ''[[El voivoda (òpera)|El voivoda]]'' i ''[[Mazeppa (òpera)|Mazeppa]]'' de [[Piotr Ilitx Txaikovski|Txaikovski]] i ''[[Aleko]]'' i ''[[Francesca da Rimini]]'' de [[Serguei Rakhmàninov|Rakhmàninov]].

== Ballet i òpera ==

El Bolxoi és un teatre de repertori, cosa que vol dir que disposa d'un quadre estable de produccions, qualsevol de les quals pot ser interpretada en una vesprada determinada. Normalment introdueix de dos a quatre nous espectacles d'òpera o ballet cada temporada, i en retira un nombre similar del quadre. Els decorats i el vestuari de la major part dels espectacles s'elaboren als mateixos tallers del teatre. Els intèrprets pertanyen majoritàriament a les companyies estables d'òpera i ballet del teatre, tot i que hi ha també aparicions estel·lars d'artistes invitats. En l'era postcomunista, hi ha hagut diversos intents de reduir la tradicional dependència de les abundants subvencions públiques.

El Bolxoi s'ha vist associat dels dels seus orígens amb el ballet. El ballet ''[[El llac dels cignes]]'' de Txaikovski hi va ser estrenat el dissabte [[4 de març]] de [[1877]]. Altres pedres de toc del repertori del teatre són ''[[La bella dorment (Txaikovski)|La bella dorment]]'' i ''[[El trencanous]]'', de Txaikovski; ''[[Giselle]]'', d'[[Adolphe Adam]]; ''[[Romeo i Julieta (Prokófiev)|Romeo i Julieta]]'' de [[Serguei Prokófiev]]; ''[[Spartacus]]'' d'[[Aram Khatxaturian]], ''[[La rosella roja]]'' ([[1927]]) de [[Reinhold Glière]] interpretada per la [[Ekaterina Geltser|Geltser]]. Durant l'època [[Unió Soviètica|soviètica]], les gires internacionals del ballet del Bolxoi van ser una important font de prestigi cultural, així com un mitjà de recaptació de divises, amb el resultat que el Ballet del Bolxoi va esdevenir una companyia molt coneguda a Occident. En l'actualitat, les companyies d'òpera i de ballet del teatre continuen la seua política de gires internacionals. 

La companyia d'òpera està especialitzada en els clàssics de l'òpera russa, com ara ''[[Borís Godunov (òpera)|Borís Godunov]]'' de [[Modest Mússorgski|Mússorgski]], ''[[Una vida pel tsar]]'' de [[Mikhaïl Ivànovitx Glinka|Glinka]] o ''[[La núvia del tsar]]'' de [[Nikolai Rimski-Kórsakov|Rimski-Kórsakov]], així com les òperes de Txaikovski. També s'hi interpreten moltes obres de compositors occidentals, esecialment italians com [[Gioacchino Rossini|Rossini]], [[Giuseppe Verdi|Verdi]] i [[Giacomo Puccini|Puccini]]. Fins a mitjan la [[dècada del 1990]], la major part de les òperes estrangeres en cantaven en rus, però en l'actualitat l'italià i altres llengües poden escoltar-se més sovint sobre l'escenari. 

Algunes òperes, com ''[[El príncep Ígor]]'' de [[Aleksandr Borodín|Borodín]], inclouen llargues escenes de ballet. La major part dels espectacles, especialment els d'òpera clàssica russa, es donen amb gran magnificència i requereixen dotzenes de cantants i ballarins en les escenes de conjunt.

== Estatus actual del Bolxoi ==
El Bolxoi principal (el gran i principal, objecte d'aquest article) es troba actualment tancat a causa de treballs de restauració. D'acord amb la seua pàgina web, l'escenari principal serà reobert per a algunes representacions l'any 2008, i de manera definitiva l'any 2010. 

El Nou Teatre Bolxoi, adjacent, continua representant el seu repertori. En tractar-se dels dos teatres més famosos de Moscou, són visitats sovint pels turistes i els seus preus són cars si es comparen amb altres teatres russos, particularment per als espectacles de ballet, amb preus comparables als dels teatres occidentals. Els concerts i l'òpera encara són competitius, però les tarifes s'apugen any rere any, situant-se entre els 200 i 1.000 [[Ruble rus|rubles]] per localitat.

== Notes ==
* El [[Teatre Bolxoi Kàmenni]] va ser un teatre de [[Sant Petersburg]]. Es trobava prop del Teatre del Circ (reconstruït l'any [[1860]] com a [[Teatre Mariïnski]]), però va ser reemplaçat l'any [[1890]] per l'actual edifici del [[Conservatori de Sant Petersburg]]. Va ser al Bolxoi de Sant Petersburg on es van estrenar les òperes de Glinka ''[[Una vida pel tsar]]'' i ''[[Ruslan i Liudmila]]''.

* El Teatre Bolxoi té una sucursal de la seua Escola a [[Joinville (Brasil)|Joinville]] ([[Brasil]]).

== Directors musicals ==
[[Fitxer:Moscow Bolshoi Theatre.jpg|right|300px|thumbnail|Plaça del Teatre, a Moscou. La [[quadriga]] sobre el pòrtic és obra de l'escultor [[Peter Clodt von Jürgensburg]].]]
* [[Aleksandr Vedèrnikov]] (2001–)
* [[Mark Ermler]] (1998–2000)
* [[Aleksandr Làzarev]] (1987–1995)
* [[Iuri Símonov]] (1970–1985)
* [[Guennadi Rojdèstvenski]] (1965–1970)
* [[Ievgueni Svetlànov]] (1963–1965)
* [[Aleksandr Melik-Paixàiev]] (1953–1963)
* [[Nikolai Golovànov]] (1948 –1953)
* [[Ari Pazovski]] (1943–1948)
* [[Samuïl Samosud]] (1936–1942)
* [[Fuat Mansúrov]]

== Cantants destacats ==
* [[Dmitri Alekseièvitx Smirnov]] (1903-1910).

== Enllaços externs ==
{{Projectes germans|commons=Bolshoi Theatre}}
* [http://www.bolshoi.ru/ Pàgina oficial del Teatre Bolxoi] {{ru}} {{en}}
* [http://www.for-ballet-lovers-only.com/List1.html Especial per a amants del ballet: biografies i fotos dels ballarins actuals i històrics del Bolxoi] {{en}}
* [http://maps.google.com/maps?q=red+square,+moscow,+russiall=55.759734,37.618732spn=0.001158,0.003404t=khl=en Google Maps - Foto de satèl·lit] {{en}}
* [http://www.vor.ru/English/MTales/tales_019.html Directors musicals] {{en}}
* [http://www.escolabolshoi.com.br/ Escola del Teatre Bolxoi al Brasil] {{pt}} {{en}}

{{coord|55|45|37|N|37|37|07|E|region:RU_type:landmark|display=title}}

[[Categoria:Teatres d'òpera|Bolxoi, Teatre]]
[[Categoria:Edificis de Moscou]]
[[Categoria:Teatres d'Europa|Bolxoi, Teatre]]
[[Categoria:Ballet a Rússia]]
[[Categoria:Teatre a Rússia]]</text>
      <sha1>l4u6krmskn1fmp74cgwyua8foxqm8oq</sha1>
      <model>wikitext</model>
      <format>text/x-wiki</format>
    </revision>
  </page>