<page>
    <title>Columbicultura</title>
    <ns>0</ns>
    <id>96608</id>
    <revision>
      <id>13520805</id>
      <parentid>13137628</parentid>
      <timestamp>2014-06-04T07:46:29Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: fins el nord  fins al nord</comment>
      <text>La '''columbicultura'''ref{{ref-web |url= http://enciclopedia.cat/enciclop%C3%A8dies/gran-enciclop%C3%A8dia-catalana/EC-GEC-0092025.xml?s.q=columbicultura#.UufSEWPOFkh| títol= Columbicultura|editor = [[GEC]]}}/ref (del [[llatí]] ''columba -''colom- i ''cultura'', derivat del llatí ''colere'', -cultivar o conrear-) és un [[esport]] o afició que consisteix en la cria i l’ensinistrament de [[colom|coloms]]. Destaquen tres pràctiques diferents: competicions amb coloms missatgers, la solta i les competicions per raça.  

Amb el nom de colombaire, es coneix l'amo del colom; aquest, segueix els moviments dels coloms.  

El 8 d’octubre de 1944 s'aprova el Reglament pel qual es regirà la colombicultura: d'aquesta manera, passava a considerar-se un nou esport protegit per la llei.

== Coloms missatgers ==
Els coloms missatgers recorren llargues distàncies fins a arribar a la seua destinació. Ja se n’utilitzaven a l’Antiguitat, i tenen el seu  
[[File:Clontarf Pigeon Club Racing Pigeons.jpg|thumb|solta de coloms missatgers|180x180px]]
moment àlgid durant la [[Primera Guerra Mundial]] (per intercanviar missatges des de diferents parts del front de batalla); després de la [[Segona Guerra Mundial]], s’abandonen quasi per complet en favor de les telecomunicacions modernes.  

Actualment, les competicions més llargues s’efectuen des de Barcelona fins al nord dels Països Baixos (aprox. 1100 km). Com a esport, l’estat que disposa de més llicències és la Xina (300.000 llicències l’any 2005), seguit d’Alemanya (58.000), Bèlgica (43.000), Regne Unit (37.800) i els Països Baixos (29.800). El primer concurs d’aquest tipus que es coneix, data del 15 de juny de l’any 1820. El colom guanyador de la prova és aquell que tarda menys temps a recórrer la distància establerta.   

== Coloms paputs o butxons. La solta ==
Es pensa que aquesta pràctica es va iniciar al [[País Valencià]] i es va estendre cap a [[Múrcia]], [[Catalunya]] i amb menor força, cap a la resta de l’Estat espanyol i Amèrica del Sud. 

El colom que s’utilitza per a la solta és un poc més gran que el missatger, i es coneix amb al nom de paput o butxó; hi ha dues teories sobre els seus orígens com a espècie: la primera diu que aquesta nova raça va ser creada a partir de l’encreuament de l’espècie autòctona amb la que van portar els àrabs arran de la invasió musulmana de la península Ibèrica, l’any [[711]]; i la segona, afirma que l’actual colom esportiu, deu el seu origen a l’antiga coloma “laudina”, originària del Mediterrani Ibèric, de potent parrup i arrogant figura, aconseguits a través d'encreuaments fets amb altres races, fins a configurar-se en un colom que es distingeix per les seues qualitats atlètiques, resistència en vol, velocitat i esperit combatiu, i també psíquiques, com són intel·ligència, constància, docilitat i gran poder de seducció.

En la solta, s’allibera una sola femella (la qual porta adherida a la cua una ploma blanca per identificar-la) i un nombre indeterminat de coloms mascles, amb la finalitat de no perdre la coloma, i si es pot, portar-la al seu colomer. Consisteix en la noble lluita dels mascles per la possessió de la femella, però, el mascle ha de “conquerir” la femella, ja que si aquesta no ho vol, no se’n va amb el colom.

Per a la cria, s’habilita un espai bastant gran a principis de gener, es deixa la parella de coloms, i en una setmana, la coloma pondrà dos ous del qual eixiran els ''pitxons ''o colomins. Més o menys al  mes i mig, el colombaire passa el nou colom al seu habitacle o caixó i comença amb la seua educació esportiva i a conéixer la solta. Els pares d’aquest faran tres o quatre postes més fins a finals de març.  

Als tres mesos, ja comencen a tenir zel i és quan arriba el moment d'ensinistrar-los: al seu habitacle se li introdueix una femella, ja ensenyada, de plomatge fosc (blava, toscada, fumada o mascarada); estan tres o quatre dies solts perquè el nou colom reconega la zona de vol i el seu caixó; després d’eixos dies es deixa el colom sol poc temps, i seguidament, se li fica una femella diferent. Arribat aquest moment, se solta un grup de tres o quatre mascles amb una sola femella perquè s’habituen a lluitar per conquerir-la, i, a poc a poc, el colombaire va fent el pilot (grup de coloms que va volant conjuntament) més gran, fins a poder arribar  inclús al centenar de coloms en un mateix pilot. Cada colombaire pinta les ales dels coloms d’una manera determinada perquè els puga conéixer mentre volen. 

== Coloms de raça ==
En aquest tipus de competicions, s’exposen els coloms i guanya aquell amb més bellesa i perfecció.
[[File:Ice Pigeon.jpg|thumb|99x99px|colom de gel]]
Hi ha molts tipus de races; a la dreta podem observar dues d'aquestes races: els coneguts com colom de gel i el colom monja.
[[File:Nun pigeon.jpg|thumb|93x93px|colom monja]]

== Més apunts ==
De forma oficial a tot l’Estat espanyol, hi ha 23.000 aficionats amb llicència federativa; però, es calcula que hi ha al voltant de 50.000 seguidors.

S’estima que hi ha uns tres milions de coloms esportius. 

A cada poble o barri on hi ha colombaires, hi ha una societat formada pels mateixos socis colombaires que s’encarrega dels concursos, dels anellatges, de les llicències...  

Cal assenyalar també la gran quantitat d'enemics per als coloms: falcons, àguiles o àligues, mussols, raboses o guineus, [[Marta (espècie)|martes]], [[Gat salvatge|gats salvatges o celvals]], [[geneta|genetes]], gats i gossos domèstics... Però, també trens, cotxes i camions a les carreteres, antenes, cables, torres elèctriques, piscines...   

== Referències ==
{{referències}}

== Enllaços externs ==
* [http://www.realfec.es/ http://www.realfec.es/] consultada el 13 de desembre de 2013  
* http://www.colombiculturacv.es/  consultada el 13 de desembre de 2013  
* http://www.coloms.com/ consultada el 13 de desembre de 2013  
* http://www.realfec.es/colombicultura/palomos-raza
* http://www.razasdepalomas.com/palomas.html
* http://www.clubpalomasraza-cv.es/palomos_007.htm
* http://autoctonsvalencians.blog.cat/coloms/


[[Categoria:Mitjans de comunicació]]
[[Categoria:Aficions]]</text>
      <sha1>0fcdqr9bos697ikbwxvjsy3m7wgddea</sha1>
      <model>wikitext</model>
      <format>text/x-wiki</format>
    </revision>
  </page>