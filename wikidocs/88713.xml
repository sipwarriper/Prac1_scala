<page>
    <title>Jean Monnet</title>
    <ns>0</ns>
    <id>88713</id>
    <revision>
      <id>13769888</id>
      <parentid>13710068</parentid>
      <timestamp>2014-07-09T07:41:18Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Jean Monnet]]</comment>
      <text>{{Infotaula President
|nom= Jean Monnet
|nationality= 
|image= DBP 1977 926 Jean Monnet.jpg
|order= [[Comunitat Europea del Carbó i de l'Acer#Alta Autoritat|President de l'Alta Autoritat de la CECA]]
|term_start= [[10 d'agost]] de [[1952]]
|term_end= [[3 de juny]] de [[1955]]
|president= 
|predecessor= nou càrrec
|successor= [[René Mayer]]
|order2= 
|term_start2= 
|term_end2= 
|predecessor2= 
|successor2= 
|order3= 
|term_start3= 
|term_end3= 
|predecessor3= 
|successor3= 
|birth_date= [[9 de novembre]] de [[1888]]
|birth_place= [[Cognac]] ([[França]])
|dead=
|death_date= [[16 de març]] de [[1979]]
|death_place= [[Bazoches-sur-Guyonne]] (França)
|spouse= 
|party= 
|vicepresident=
|profession= [[economista]]
|religion=
|signature=
}}

'''Jean Omer Marie Gabriel Monnet''' ([[Cognac]], [[França]] [[9 de novembre]] de [[1888]] - [[Bazoches-sur-Guyonne]], [[16 de març]] de [[1979]]) fou un [[economista]] francès i és considerat un dels pares de l'actual [[Unió Europea]] juntament amb [[Konrad Adenauer]], [[Robert Schuman]] i [[Alcide De Gasperi]]. Tot i no ser elegit mai per un càrrec públic, treballà pels [[govern]]s d'[[Europa]] i dels [[Estats Units d'Amèrica]]. 

== Biografia ==
Va néixer el [[9 de novembre]] de [[1888]] a la ciutat de [[Cognac]], població situada al [[departament francès]] de [[Charente]], en una família dedicada al [[comerç]]. Amb tan sols 17 anys va rebre l'encàrrec patern d'obrir mercats internacionals per a la producció del celler que la seva família posseïa al poble natal, per la qual cosa l'any següent es traslladà fins a [[Winnipeg]]. ''No duguis llibres. Ningú pot pensar per tu. Mira per la finestra, parla a les persones. Para esment a qui està al teu costat'', li va dir el seu pare. Aquesta es convertiria en la seva regla. Aquesta situació va contribuir a ampliar la seva visió del món, i a assentar els fonaments d'un futur dedicat al projecte de l'Europa unida. 

Morí el [[16 de març]] de [[1979]] a la seva residència de [[Bazoches-sur-Guyonne]], població situada al departament de [[Yvelines]]. El president francès [[François Mitterrand]] va fer traslladar les seves restes mortals al [[Panteó de París]] l'any [[1988]]. 

== Període d'entreguerres ==
Durant la [[Primera Guerra Mundial]] va proposar al president del consell la coordinació dels recursos dels [[aliats de la Segona Guerra Mundial|aliats]]. L'any [[1919]], durant el període d'entreguerres, fou nomenat secretari general adjunt de la [[Societat de Nacions]], càrrec que va desenvolupar fins al [[1923]]. A [[San Francisco]] va participar en la creació d'un [[banc (empresa)|banc d'inversió]], que posteriorment es va veure afectat per la [[Gran Depressió]], fet al qual es va referir en les seves memòries: ''Els homes només accepten el canvi resignats per la necessitat i només veuen la necessitat durant les crisis''. També va treballar a [[Xangai]] per al govern de [[Chiang Kai-shek]]. 

L'any [[1939]] va ser nomenat president del comitè franco-britànic de coordinació econòmica per fer front a la [[Segona Guerra Mundial]]. Després de la invasió de [[França]] per part de l'[[Alemanya nazi]] ([[1940]]) va concebre un pla per a la fusió política entre França i el [[Regne Unit]], que va rebre el suport de [[Winston Churchill]], però que no va trobar eco entre els exiliats de la «França lliure». L'any [[1943]], a [[Alger]], va plantejar ja les seves ideals europeistes: {{cita|''No hi haurà pau a Europa, si els Estats es reconstruïxen sobre una base de sobirania nacional (...) Els països d'Europa són massa petits per a assegurar als seus pobles la prosperitat i els avanços socials indispensables. Això suposa que els Estats d'Europa s'agrupin en una Federació o entitat europea que els converteixi en una unitat econòmica comuna.}} 

Monnet va treballar per als [[aliats de la Segona Guerra Mundial|aliats]] en missions diplomàtiques i financeres, i va formar part del Comitè d'Alliberament Nacional francès que presidí [[Charles de Gaulle]]. 

== Vers la unitat europea ==
Acabada la guerra va dirigir l'elaboració d'un pla d'equipament i reconstrucció econòmica, conegut amb el nom de [[Pla Monnet]] que, recolzant-se en l'ajuda nord-americana del [[Pla Marshall]], va permetre a [[França]] modernitzar les seves estructures productives i rellançar el creixement en poc temps. Però, conscient de les limitacions dels Estats nacionals tradicionals, es va aplicar des de llavors a lluitar per l'ideal europeista, concebent l'estratègia de començar per la [[integració econòmica]] d'Europa per a fomentar així una solidaritat material que contrarestés els particularismes nacionals i fora la base per a una futura [[unió política]]. 

Partint del plantejament que [[Aristide Briand]] va exposar l'any [[1929]], Monnet va reelaborar la idea de la unitat europea fonamentant-la en una base econòmica solidària, i imprescindible per a arribar a la posterior unió política. Amb tal propòsit va participar l'any [[1948]] en la creació del [[Consell d'Europa]] a la ciutat neerlandesa de [[La Haia]] i l'elaboració de la [[Declaració Schuman]] ([[1950]]), per la qual França i la [[Alemanya Occidental|República Federal Alemanya]] van posar els seus sectors carbonífer i siderúrgic sota una autoritat supranacional conjunta. 

Entre [[1952]] i [[1955]] va ser el primer president de la [[Comunitat Europea del Carbó i de l'Acer]] (CECA), que seria l'embrió de la posterior [[Comunitat Econòmica Europea|Comunitat Econòmica Europea (CEE)]]. Monnet va tenir un paper decisiu en la concepció d'aquest instrument d'integració continental mitjançant la seva constitució amb el [[Tractat de Roma]] de [[1957]], si bé va discrepar del protagonisme que van mantenir en el seu si els governs nacionals. La segona part del pla ideat per Monnet anava molt més lluny en la integració i la unitat política: la [[Comunitat Europea de Defensa]] (CED). El veto del Parlament francès de l'any [[1954]] va suposar el primer fracàs important en el procés d'unitat. 

L'any [[1956]] va crear un Comitè d'Acció per als ''Estats Units d'Europa'' per a donar suport el seu model [[federal]]ista. Aquest comitè fou dissolt l'any [[1975]], satisfet per l'assoliment de l'elecció directa del [[Parlament Europeu]] per [[sufragi universal]]. 

L'any [[1953]] fou guardonat amb el [[Premi Internacional Carlemany]], concedit per la ciutat d'[[Aquisgrà]], en reconeixement del seu treball en favor de la unitat territorial i política d'[[Europa]]. El [[Consell Europeu]] reunit a [[Luxemburg]] l'any [[1976]] va concedir a Jean Monnet el títol de Ciutadà d'honor d'Europa. També va rebre el [[Premi Erasmus]] per la seva contribució a la construcció d'[[Europa]].

== Vegeu també ==
* [[Autoritat Monnet]]
* [[Cronologia de la Unió Europea]]

== Enllaços externs ==
{{Projectes germans|commons=Jean Monnet}}
* {{fr}} [http://www.jean-monnet.ch/index.php Fundació Europea Jean Monnet]
* {{en}} [http://www.aachen.de/EN/sb/pr_az/karls_pr/index.html Premi Internacional Carlemany]
* La [http://ca.sabadell.cat/Nomenclator/p/dades_cat.asp?Id=39007 ronda de Jean Monnet] en el [[nomenclàtor]] de [[Sabadell]]

{{Inicia taula}}
{{Filera de successions|títol=[[Comunitat Europea del Carbó i de l'Acer#Alta Autoritat|President de la CECA]]|abans=nou càrrec|després=[[René Mayer]]|anys=[[1952]] – [[1955]]}}
{{Finalitza taula}}


{{Autoritat}}
{{ORDENA:Monnet, Jean}}

[[Categoria:Membres de la Resistència francesa]]
[[Categoria:Economistes francesos]]
[[Categoria:Polítics francesos]]
[[Categoria:Diplomàtics francesos]]
[[Categoria:Comissaris Europeus francesos]]
[[Categoria:Persones de Poitou-Charentes]]
[[Categoria:Guanyadors del Premi Erasmus]]
[[Categoria:Guanyadors del Premi Internacional Carlemany]]
[[Categoria:Receptors de la Medalla Presidencial de la Llibertat]]
[[Categoria:Receptors de l'Orde del Mèrit de la República Federal d'Alemanya]]</text>
      <sha1>9ceaep8ziufsvfzqr314vqlwh5vj8xm</sha1>
      <model>wikitext</model>
      <format>text/x-wiki</format>
    </revision>
  </page>