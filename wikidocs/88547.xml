<page>
    <title>Zoltán Kodály</title>
    <ns>0</ns>
    <id>88547</id>
    <revision>
      <id>13769619</id>
      <parentid>13678198</parentid>
      <timestamp>2014-07-09T07:04:57Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Zoltán Kodály]]</comment>
      <text>Va ser molt bon compositor i cantant

També va cantar al [[cor (música)|cor]] de la [[catedral]] i va escriure música, malgrat tenir una escassa formació musical.

El 1900, Kodály va ingressar a la [[Universitat de Budapest]] per tal d'estudiar llengües modernes, i va començar a estudiar música a l'[[Zeneakadémia|Acadèmia Franz Liszt]] de [[Budapest]], on va ser alumne de composició de [[Hans Koessler]].

Va ser un pioner de l'estudi del folclore musical, esdevenint una de les més importants figures en el camp de l'[[etnomusicologia]]. Des del 1905 va començar a visitar els llogarets més allunyats gravant-hi els cants populars típics en cilindres fonogràfics. El 1906 va escriure la seua tesi sobre els cants populars hongaresos (Construcció Estròfica en els Cants Populars Hongaresos). En aquest temps va conèixer el compositor [[Béla Bartók]], a qui va aconseguir interessar en el folklore hongarès. Tots dos plegats van publicar diverses col·leccions de música folklòrica, i la seua obra en reflecteix la seua influència.

Després d'aconseguir el grau de Doctor en Filosofia i Lingüística, Kodály es va traslladar a [[París]] on va estudiar amb [[Charles Widor]]. Ací va descobrir la música de [[Claude Debussy]] i en va absorbir la influència. El 1907 va tornar a Budapest, on va guanyar una plaça de professor en l'Acadèmia de Música. Va continuar les seues expedicions per a la recollida de música folklòrica sense que la [[Primera Guerra Mundial]] en suposara una interrupció.

Kodály es va dedicar a la composició durant tot aquest temps, produint dos [[quartet de corda|quartets de corda]], la [[sonata]] per a [[violoncel]] i [[piano]], la sonata per a violoncel sol (Op. 8, 1915), i el duo per a [[violí]] i violoncel, però no va gaudir d'un vertader èxit fins a l'any 1923 amb el ''[[Psalmus Hungaricus]]'', estrenat en un concert commemoratiu del cinquantè aniversari de la unió de [[Budapest|Buda]] i [[Budapest|Pest]] (la ''Suite de Dances'' de Bartók també va ser estrenada per a l'ocasió). Després d'aquest èxit, Kodály va viatjar al llarg d'Europa per tal de dirigir la seua música.

Més avant Kodály es va interessar pels problemes de l'educació musical, i va escriure un excel·lent mètode d'ensenyament musical per a l'escola, així com diverses monografies sobre el tema. El seu treball en aquest àmbit va tenir una profunda influència tant dins com fora del seu país. 

Va continuar la composició amb ''Danses de Marosszék'' (1930, en versions per a piano sol i per a orquestra), les ''[[Danses de Galánta]]'' (1933, per a orquestra), les ''Variacions del Paó'' (1939, encarregades per l'[[Orquestra del Concertgebouw]] per a celebrar el seu cinquantè aniversari) i la ''[[Missa Brevis]]'' (1944, per a solistes, [[cor (música)|cor]], orquestra i [[orgue]]) entre d'altres. La suite de l'[[òpera]] ''[[Háry János]]'' (1926) també ha esdevingut molt popular.

Kodály va romandre a Budapest durant la [[Segona Guerra Mundial]], retirant-se de l'ensenyament el 1942. el 1945 va ser nomenat president del Consell de les Arts d'Hongria, i el 1962 va rebre l'Orde de la República Popular Hongaresa. També va ser president del Consell Internacional de Música Folclòrica i president honorari de la Societat Internacional d'Educació Musical. Va morir a Budapest el 1967, sent una de les figures més conegudes i respectades de les arts hongareses. Durant els anys de professorat va tenir molts alumnes, que més tard serien importants, tant en la composició com en la interpretació i direcció orquestral, entre aquests últims hi hagué l'hongarès [[Robert Kinsky]].

El 1966, un any abans de la mort de Kodály, va ser fundat el [[Quartet Kodály]] en el seu honor.

==Obres selectes==
*''[[Concert per a Orquestra (Kodály)|Concert per a Orquestra]]'' (1939)
*''Trio per a 2 Violins i Viola''
*''[[Duo per a violí i violoncel]], Op. 7'' (1914)
*''Sonata per a violoncel sol, Op. 8'' (1915)
*''[[Missa Brevis]] per a solistes, cor, orquestra i orgue''
*''[[Laudes organi]], per a cor i orgue''
*''Danses de Marosszék'' (1930)
*''[[Danses de Galánta]]'' (1933)
*''[[Háry János]]'' (1926)
*''[[Te Deum (Kodály)|Te Deum]]'' (1939)
*''Variacions del Paó'' (1939)
*''[[Psalmus Hungaricus]]'' (1923)

==Enllaços externs==
* {{ca}} [http://grups.blanquerna.url.edu/m5/Metodologies/Kodaly/compositor.htm Biografia, obres, aportacions pedagògiques i etnomusicològiques, escolta d'un fragment de ''Háry János''] Universitat Ramon Llull
* {{en}} [http://www.uemusic.at/truman/en_templates/view.php3?f_id=10959spr=en Biografia i llista d'obres] (Universal Edition Composers)
* {{en}} [http://www.public.asu.edu/~jwang2/portfolio/methods/kodaly/kodaly.html Biografia i informació sobre el mètode d'ensenyament musical de Z. Kodály]
* {{en}} [http://www.kodaly-inst.hu/ Institut Kodály]
* {{en}} [http://www.oake.org/ Organització Kodály d'educadors americans.]
* {{en}} [http://www.kodaly.org.au/ Institut Kodály d'Educació Musical d'Australia]
* {{en}} [http://www.magyarorszag.hu/angol/orszaginfo/magyarok/hiresek/kodalyzoltan/kodaly_a.html Biografia a Hungary.hu]

{{Autoritat}}
{{ORDENA:Kodaly, Zoltan}}
[[Categoria:Compositors hongaresos del segle XX]]
[[Categoria:Pedagogs musicals]]

{{Projectes germans|commons=Zoltán Kodály|Zoltán Kodály}}</text>
      <sha1>igcx08bwijwqtv6ycdegcygevlzm3t6</sha1>
      <model>wikitext</model>
      <format>text/x-wiki</format>
    </revision>
  </page>