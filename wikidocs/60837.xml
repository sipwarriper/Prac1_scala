<page>
    <title>Vepses</title>
    <ns>0</ns>
    <id>60837</id>
    <revision>
      <id>13748808</id>
      <parentid>13698880</parentid>
      <timestamp>2014-07-05T10:26:31Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció tipogràfica: etc.</comment>
      <text>{{Grup humà|
|group=Vepses
|image=[[Fitxer:Flag of Vepsia.svg|200px|Bandera de Vèpsia]]br /Bandera de Vèpsia
|poptime=8,500
|popplace= [[República de Carèlia]] ([[Rússia]])
|rels=[[Església Ortodoxa Russa]]
|langs=[[Rus]], [[vepse]]
|related=altres pobles [[llengües ugrofineses|ugrofinesos]] 
}}
Els '''vepses''' són un poble que parla el [[vepse]], una [[llengües uralianes|llengua uraliana]]. Ells s'anomenen '''vepslaine, bepslaane, lüdinik''' i '''lüdilaine'''. A la crònica de [[Jordanes]] (s. IV) els pobles anomenats '''vas''' i '''vasina''' potser són vepses. En el segle IX les cròniques russes els anomenen '''Весь''' (ves), i en el segle X els àrabs '''visu'''. L'etimologia del mot ''veps'' és fosca. Antigament, a les fonts russes, veps, vots i estonians, eren anomenats '''chud'''. En el segle XIX, alguns lingüistes finesos s'havien referit als vepses amb el nom de chud. En rus actual els vepses són anomenats '''chukhars''' o '''chukhnas'''.

== Territori ==
Avui l'hàbitat dels vepses es troba entre els llacs [[Ladoga]], [[Äänisjärv]] (Îíåãà) i [[Valgjärv]] (Áåëîå îçåðî), on viuen en tres grups separats. Els äänis (Nord) a [[Carèlia]], vora Äänisjärv, al sud de [[Petrzavodsk]], i s'anomenen lüdinik o lüdilainen. Els Centrals, el grup més nombrós, viu vora el riu Oyat ([[Sant Petersburg]]). Els meridionals viuen a l'Est de St. Petersburg, al Nord-Oest de [[Vologda]], al riu Leedjõgi. Els meridionals i centrals no tenen gaire contacte, i els septentrionals són separats d'ells pel riu Süväri (Ñâèð) i per assentaments russos. Només el 0.7% dels vepses té idea del nombre i localització dels seus compatriotes. Des del 1928, alguns vepses meridionals, emigraren a Sibèria escapant de la col·lectivització, i viuen a Kemerovo (85 famílies). Altres viuen dispersos a [[Estònia]]. Els censos soviètics mostren una greu pèrdua de població. Quan els acadèmics finlandesos L. Kettunen, L. Posti i P. Siro visitaren els assentaments vepses a l'URSS el 1934, estimaren el seu nombre en 50.000.

== Població ==
Foren censats en 25.284 el 1897. Augmentaren a 32.773 en el cens soviètic del 1926, i es mantingueren en 32.000 en el del 1939. Baixaren dràsticament a 16.400 en el del 1959 i a 8.281 en el del 1970. Encara baixarien a 8.094 en el del 1979.
Segons el cens soviètic del 1989 hi havia 12.100 vepses enregistrats, dels quals 5.945 vivien a Carèlia i 4.273 a [[Vologda]].

== Història ==

Els monticles funeraris del 950-1100 indiquen que ja hi vivien a [[Carèlia]], on es dedicaven al comerç de pells al llarg del [[Volga]] i dels afluents orientals. El 1075 [[Adam de Bremen]] parlava dels wizzi, i el monjo [[Nestor]] dels ves a la seva crònica.

=== Contacte amb els russos ===
La invasió eslava de terres dels vepses acabà amb la supremacía de [[Nóvgorod]]. El 1485, foren annexats al [[Principat de Moscòvia]]. La constant expansió dels assentaments russos els ha reduït a petites illes aïllades. L'arribada dels russos als tributaris dels Süväri i Jüvenjoe, dividiren els vepses septentrionals de la zona oriental, els [[lude]]. Els assentaments russos dominaren els territoris dels äänis-vepses en els s- XIV-XV. També accelerà la seva extenció el deteriorament ambiental (l'espoli de la fusta dels boscos al riu Oyat), la cristianització forçada i la russificació a les escoles ([[Sant Petersburg]] era la capital de l'[[imperi Rus]]). Però el més devastador fou el règim soviètic. 

=== La política soviètica ===
El segle XX suposà el seu despertar nacional, que rebé el suport oficial soviètic: 24 unitats administratives amb status de viles nacionals, part d'elles unides a dos districtes nacionals, Vidla, a [[Leningrad]] i Shoutjärve a la [[RSSA Carèlia]]. Es fundaren escoles de [[vepse]] i es creà una llengua escrita basada en el dialecte Central-Veps, a càrrec d'un departament de minories testablit a Leningrad, i fou nomenat un Comité pel Nou Alfabet, basat en el llatí.

El 1932 imprimiren el primer llibre, i se'n van fer 30 més, generalment llibres de text, pels pedagogs M. Hämäläinen i F. Andreyev, de manera que el 1934 les escoles vepses ja tenien material. 60 veps iniciaren estudis de magisteri a Lodeynoye Polye. El finès fou escollit com a llengua escolar pels d'Äänisjärve (Carèlia). Però el 1937 s'inicià una política d'opressió a les minories. S'aturaren totes les activitats culturals nacionals, i s'inicià la política d'assimilació: tancament d'escoles, llibres cremats, mestres empresonats, i alguns intel·lectuals foren assassinats (entre ells l'etnògraf [[Stepan Makaryev]]). Els districtes nacionals foren abolits (a Leningrad el 1939, a RSSA Carèlia el 1957) i dividits entre la RSSA Carèlia i les regions de Leningrad i [[Vologda]]. També el 1937, les viles nacionals veps van perdre l'estatut. Els veps de Shimjärve abandonaren llurs llars i s'assentaren vora Äänisjärve. Això els portà gairebé a l'extinció (infraestructures desintegrades, treballs, comunicacions etc.). Durant la [[Segona Guerra Mundial]], els finlandesos ocuparen l'àrea dels Äänis-Veps i intentaren finesitzar l'educació. Alguns voluntaris s'uniren a l'exèrcit finlandès. La retirada finesa els provocà les ires soviètiques, que els acusaren de col·laboració. 
=== Després de la guerra ===
En la posguerra els joves vepses emigraren massivament a les ciutats, cosa que facilità la seva russificació i es reflecteix als censos del 1970 i 1979. En els documents i registres soviètics la seva nacionalitat fou minoritzada, i molts la canviaren per por o per vergonya. El 1983, per iniciativa acadèmica, es va fer una enquesta que es numerà en 13.000 veps a l'URSS, 5.600 a Carèlia, 4.000 a Leningrad i uns 1.000 al Vologda. 

=== Situació actual ===
A les viles vepses hi ha poc jovent, i la majoria de parlants de vepse tenen més de 40 anys. Des del 1930 han enviat colons a l'àrea dels äänis-vepses, i han reduït llur percentatge allí al 50%; a les dues viles de Shoutjärve són gairebé minoria. Els emigrats i els seus fills perden la nacionalitat. El 1983 el [[Districte Nacional d'Äänisjärv]] (Carèlia) fou restablert però qualsevol aspiració a unificar-los administrativament topa amb l'oposició russa. El 1989 es creà una Societat Cultural Vepse, amb la idea de despertar el sentit d'identitat, i incrementar el respecte per llur llengua, història i cultura. Però no reben cap suport de les autoritats, i la seva llengua només és ensenyada, opcionalment a l'escola de Shoutjärve ([[Carèlia]]). 

== Vegeu també ==
* [[El Llibre Roig dels Pobles de l'Imperi Rus]] 

== Enllaços externs ==
{{Commonscat}}
* [http://www.veps.org/ Organització dels Vepses]
* [http://www.veps.de/Kieli/Kirjakieli/KIRJAKO.HTM Intents de revitalitzar la llengua vepse]
* [http://www.eki.ee/books/redbook/veps.shtml The Peoples of the Red Book: THE VEPS]

{{Nacionsugrofineses}}

[[Categoria:Grups uralians europeus]]</text>
      <sha1>ltsryhnmz04r7rbf9fqcxyz8bumn0qs</sha1>
      <model>wikitext</model>
      <format>text/x-wiki</format>
    </revision>
  </page>