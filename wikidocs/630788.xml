<page>
    <title>HMS Glorious (77)</title>
    <ns>0</ns>
    <id>630788</id>
    <revision>
      <id>13773091</id>
      <parentid>13623855</parentid>
      <timestamp>2014-07-09T16:29:11Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Noruega per a què operessin  Noruega perquè operessin</comment>
      <text>{{VPHISMILCAT Infotaula vaixell de guerra
| nom = HMS Glorious (77)
| imatge = HMS Glorious anchored.jpg|300px
| peu = El HMS Glorious recent convertit (març de 1934)
| altres noms = 
| tipus = [[creuer de batalla]] br Reconvertit a [[portaavions]] al 1930
| classe = [[classe Courageous]]
| flota = [[Fitxer:Naval Ensign of the United Kingdom.svg|25px|Royal Navy]] [[Royal Navy]]
| encarregat per = 
| encarregat = [[14 de març]] de [[1915]]
| quilla = [[1 de maig]] de [[1915]]
| botadura = [[20 d'abril]] de [[1916]]
| allistament = gener de 1917
| creuer inaugural = 
| estat = enfonsat el [[8 de juny]] de [[1940]] pels creuers alemanys [[creuer Scharnhorst |''Scharnhorst'']] i [[creuer Gneisenau|''Gneisenau'']] durant l'evacuació de Noruega br {{coord|69|0|N|04|0|E|}}
| eslora = 239,7 m
| mànega = 24,8 m
| calat = 7,6 m
| desplaçament = 22.360 tones com a creuer br / 26.518 tones com a portaavions
| port en lourd =
| tonatge =
| propulsió = 18 calderes Yarrowbr /4 [[turbine]]s Parsons br 4 hèlix 
| potència = 91.195 [[Cavalls de vapor|hp]] (67 MW)
| velocitat = 31,42 [[nus (unitat)|nusos]] (56 km/h)
| profunditat =
| autonomia = 5.860 [[milla nàutica|milles nàutiques]] a 16 [[nus (unitat)|nusos]] 
| tripulació = 829 oficials i mariners com a creuer de batalla br 1.200 com a portaavions (incloent el personal de l'Arma Aèria de la Flota)
| protecció = 
Pont = 1 polzada
Cintura: 3 polzades br
Coberta: 89 mm br
Torretes = 9 polzades al davant, 4,25 a la part superior
Barbetes = 7 polzades
Torre de comandament = 10 polzades
| armament =
* 4 × canons de 381,0 mm (2 × 2) 
* 18 × canons de 101,6 mm Mk IX (6 × 3) 
* 2 × 3 canons antiaeris de 76,2 mm
* 14 tubs × 45 cm 
Com a portaavions =
* 16 canons × 120 mm 
* 24 × canons antiaeris (8 × 3) 
* 14 × 50 canons simples 
| aeronaus = 48 [[Fairey Swordfish]]
| electrònica = 
| drassanes = [[HarlandWolff]], Belfast
| port =
| indicatiu =
| comandant1 = 
| anys comandant1= 
| comandant2 =
| anys comandant2= 
| comandant3 = 
| anys comandant3= 
| comandant4 = 
| anys comandant4=
| comandant5 = 
| anys comandant5= 
| operacions= 
}}

El '''HMS Glorious (77)''' va ser un vaixell de la [[Royal Navy]] de la [[classe Courageous]], originàriament concebut com a [[creuer de batalla]] durant la [[I Guerra Mundial]] i reconvertit a [[portaavions]] abans de la [[II Guerra Mundial]]. Germà del [[HMS Courageous (50)|HMS ''Courageous'']] i mig-germà del [[HMS Furious (47)|HMS ''Furious'']], eren obra de l'almirall [[John Fisher|Lord Fisher]], i van ser dissenyat com a ''creuers lleugers destructors''. Van ser fets per operar al [[mar Bàltic]], tot i que mai no van operar allà. Va ser enfonsat el 1940 mentre que evacuava tropes britàniques de [[Campanya Aliada a Noruega|Noruega]], amb la pèrdua de 1.200 vides.

== Historial com a creuer ==
[[Fitxer:HMS Glorious (1917) profile drawing.png|thumb|300px|left|Disseny del HMS ''Glorious'' com a creuer.]]
[[Fitxer:HMS Glorious - Battlecruiser.JPG|thumb|left|300px|El HMS ''Glorious'' al 1918 com a creuer]]
El HMS ''Glorious'' va ser concebut per [[John Fisher|Lord Fisher]] com un [[creuer de batalla]] armat amb peces de calibre gruixut de 381 mm, construït i botat com a tal a les famoses drassanes de [[Belfast]], [[Irlanda]], a l'abril de 1916, en plena [[I Guerra Mundial]]. Tenia la classificació de creuer de batalla lleuger, tot i el seu armament principal, a causa de la seva protecció lleugera. La quilla va ser posada l'1 de maig de 1915, el vaixell va ser botat el 20 d'abril de 1916, completat el 14 d'octubre de 1916 i, finalment, el ''Glorious'' va ser comissionat al gener de 1917. El seu cost va ser de £2.119.065.

La maquinària era essencialment semblant a un creuer lleuger anterior, el [[HMS Champion (1915)|''HMS Champion'']]. El 1917, durant una prova, el ''Glorious'' aconseguí disparar un [[torpede]] dels seus tubs mentre que es movia a tota velocitat. En condicions normals, per disparar els tubs submarins no es podia anar a velocitats superiors a 23 nusos (43 km/h), a causa del dany potencial que podia causar la pressió de l'aigua a velocitats superiors. Els seus canons secundaris eren un nou tipus de canons triples de 102 mm, per tal de tenir una major cadència de foc contra llanxes torpedineres i altres vaixells menors. Però, curiosament, els carregadors seguien treballant com abans, i la cadència de foc era molt menor que la de 3 canons simples. Una nota d'interès és que el ''Glorious'' podia anar 1,5 nusos més ràpid a plena càrrega que quan anava a condicions normals. A causa de la seva construcció lleugera i d'altres errors, va fer que passes més temps de l'habitual al dic sec, rebent el malnom de Sorollós ('Uproarious').

Juntament amb el [[HMS Courageous (50)|HMS ''Courageous'']] i el [[HMS Furious (47)|HMS ''Furious'']] formaven la [[classe Courageous|classe ''Courageous'']].

El HMS ''Glorious'' va ser comissionat al gener de 1917, sent assignat com a [[vaixell insígnia]] del Tercer Esquadró de Creuers Lleugers, i després del 1r Esquadró. En 17 de novembre de 1917, participà en la [[batalla de Heligoland]] contra la [[Kaiserliche Marine]] al costat del [[HMS Repulse (1916)|''Repulse'']] i del HMS ''Courageous'', sense patir danys majors. El 1918 se li muntaren plataformes per avions a les torretes de 15 polzades, i el 21 de novembre de 1918 va estar present a la rendició de la [[Flota alemanya d'Alta Mar]]. El 1919 va passar a ser vaixell-escola a l'escola d'artilleria de [[HMNB Devonport|Devonport]], passant després a la reserva.

== Conversió ==
Quan el 1922 es va signar el [[Tractat Naval de Washington]], el ''Glorious'' superava el tonatge com a vaixell capital, i per tant es decidí convertir-lo a [[portaavions]]. La combinació d'un buc llarg i d'alta velocitat, per no mencionar un disseny original que no acabava de rutllar, el feien ideal per a ser candidat a la conversió. La transformació començà el 1924, i va ser recomissionat el 10 de març de 1930.

La conversió s'inicià a [[Rosyth]], però quan les drassanes tancaren el 1929, va ser enviat a [[HMNB Devonport|Devonport]] per completar-se. El canvi costà £2,137,374. Quan va ser recomissionat com a portaavions, tenia dues cobertes de vol; la coberta principal i una altra més curta al sector de proa, lleugerament semblant a la del seu homòleg [[Imperi Japonès|japonès]], l'[[portaavions Akagi|Akagi]]. Aquesta configuració es va mantenir un any, fins que en una reforma el 1935-36, la coberta menor va ser convertida en una coberta d'artilleria amb canons antiaeris, amb dues catapultes aeronàutiques capaces de llançar naus de 10.000 lliures instal·lades a la coberta superior. Tenia dos nivells d'hangars, tots dos de 168 m de llarg i 7,3 m d'alt. Podia portar 48 avions: quan va ser comissionat, portava [[Fairey Flycatcher]]s, [[Blackburn Ripon]]s i avions de reconeixement [[Fairey III]]f. Posteriorment va portar [[Fairey Swordfish]] i [[Gloster Gladiator]]. El ''Glorious'' podia distingir-se del ''Courageous'' per una forma arrodonida a la coberta de vol i per un tipus de pal diferent.

Les torretes de 15 polzades que van ser retirades del ''Glorious'' van ser instal·lades posteriorment com a torretes A i B al [[HMS Vanguard (1944)|HMS ''Vanguard'']].

La primera anotació rellevant a la seva [[bitàcora]] com a portaavions no oferia uns bons auspicis, car l'[[1 d'abril]] de [[1939]] va col·lidir amb el [[paquebot]] francès francès ''Florida'' a 16 milles de [[Gibraltar]], penetrant profundament al seu buc i fent que hagués de ser remolcat fins a [[Màlaga]]. Es van perdre 29 vides, una de les quals era un membre de la tripulació del ''Glorious''.

== Historial com a portaavions ==
Als preàmbuls de la Segona Guerra Mundial, el HMS ''Glorious'' va ser destinat a la Mediterrània, amb l'illa de [[Illa de Malta|Malta]] com a base, per ser posteriorment destinat a [[Alexandria]], quan l'entrada d'[[Regne d'Itàlia (1861-1946)|Itàlia]] al conflicte era imminent.

A l'octubre de 1939, el HMS ''Glorious'' va ser destinat a la Força I juntament amb l'antiquat [[cuirassat]] [[HMS Malaya|HMS ''Malaya'']] en la recerca del [[cuirassat de butxaca]] [[Tercer Reich|alemany]] [[cuirassat Graf Spee|''Graf Spee'']]. Posteriorment, al mes de gener de 1940, va enviar avions a Malta.

Als mesos d'abril i maig de 1940, i en vista de la imminent [[Campanya Aliada a Noruega|campanya de Noruega]], va ser destinat juntament amb el [[HMS Ark Royal (91)| HMS ''Ark Royal'']] per realitzar missions per batre les posicions alemanyes en aquell país, aconseguint èxits notables en els seus atacs gràcies als seus [[Blackburn Skua]]s i als seus [[Gladiator]], així com proporcionant cobertura aèria a l'evacuació de les tropes britàniques allà enviades. El 27 d'abril tornà a Gran Bretanya per carregar combustible, però l'1 de maig tornà a Noruega. En el viatge de retorn portà alguns [[Gloster Gladiators]] a Noruega perquè operessin des d'un llac gelat, però no van trigar a ser destruïts pels alemanys. El 28 de maig va rebre a la seva coberta un esquadró de 8 [[Hurricane]]s i 10 Gladiators dels esquadrons [[46è Esquadró de la RAF|46]] i [[263è Esquadró de la RAF|263]], els pilots dels quals s'havien negat a destruir els seus aparells estacionats a [[Bardufoss]], preferint aterrar per primera vegada a la coberta del ''HMS Glorious''. En aquest viatge navegà sense escorta perquè no hi havia [[destructor]]s disponibles.

El 2 de juny va realitzar accions de cobertura protegint les tropes que eren evacuades de [[Narvik]] com a part de l'[[operació Alfabet|operació ''Alfabet'']], en una desesperada evacuació de les forces aliades a Noruega.
[[Fitxer:HMS Glorious last picture.jpg|thumb|left|300px |La darrera imatge del ''Glorious'' abans de la seva batalla final. El destructor que hi ha al seu costat és el [[HMS Diana (H49)|HMS ''Diana'']]]]

=== Enfonsament ===
La nit del 7/8 de juny de 1940, a les ordres del capità [[Guy D'Oyly-Hughes]] (especialista en submarins i amb només 10 mesos d'experiència amb portaavions), navegava amb els destructors [[HMS Ardent (H41)|HMS ''Ardent'']] i [[HMS Acasta (H09)|HMS ''Acasta'']], a unes 300 milles de la costa noruega, després d'haver demanat autorització al [[vicealmirall]] [[Lionel Victor Wells]], a bord del [[HMS Ark Royal (91)|HMS ''Ark Royal'']], per navegar més independentment amb un rumb més directe passant entre les Faroe i les Shetland, cap a [[Scapa Flow]].
 
El 8 de juny, cap a les 16:45, la formació anglesa va ser descoberta pels creuers alemanys [[creuer Scharnhorst |''Scharnhorst'']] i [[creuer Gneisenau|''Gneisenau'']]. Els britànics no disposaven de cobertura aèria en aquell moment, car predominava vent nord que feia impossible l'enlairament sense haver de canviar de rumb.

El ''Scharnhorst'' i el ''Gneisenau'' estaven a 60° 10′E, amb rumb nord a 18 nusos, amb curs 345º, i cap a les 16:47 van veure a 60º fum a l'horitzó per l'est. El capità [[Kurt-Caesar Hoffmann]], a bord del ''Scharnhorst'' estava al comandament de l'esquadró, i el ''Gneisenau'', a les ordres del capità [[Herald Netzband]], el seguia a popa. A causa de la distància, la identificació inicial no va ser clara per part dels alenays.

A les 16:58, el ''Scharnhorst'' confirmà la identificació i comunicà al ''Gneisenau'' un possible enemic, confirmant que havia vist una força britànica al sud-est a una distància d'uns 40 km. En un primer moment es pensà que seria un transport enemic de tropes escortat. Mentrestant, els britànics encara no havien vist la formació enemiga.

Les naus alemanyes van virar amb curs 330º a una velocitat de 19 nusos. El vent llavors estava calmat (aproximadament a 6,5 nusos), el mar també, la temperatura ambiental era d'1nbsp;°C i hi havia una visibilitat excel·lent. No hi havia escapatòria pels anglesos i l'alarma de combat sonà als vaixells alemanys. A les 17:00, el capità D'Oyly-Hughes va ser advertit de la presència de dues naus no identificades per babord. El ''Glorious'' i els seus destructors d'escorta navegaven amb curs 205º a 17 nusos, fent zig-zag per evitar possibles atacs de submarins alemanys.

En aquells moments, el ''Glorious'' no tenia cap aeronau a la coberta d'enlairament ni a l'aire. Tenia un destructor a cada costat. El radar no estava operatiu, i s'ordenà al ''Ardent'' que s'apropés a les naus estranyes i les identifiqués, mentre que el ''Acasta'' continuava prop del ''Glorious'' a estribord.

A les 17:06, les naus alemanyes van donar un gir brusc a estribord, accelerant a tota velocitat, amb un nou curs de 30º. El ''Scharnhorst''anava al davant, amb el ''Gneisenau'' seguint-lo per babord, apropant-se cada cop més als vaixells britànics. El primer oficial d'artilleria del ''Scharnhorst'', ''fregattenkapitan'' Lowisch, des del pal de control, informà que una de les naus tenia una possible rampa d'aterratge i que es tractava d'un portaavions tipus ''Ark Royal'' amb escorta menor. A les 17:12, les naus alemanyes tornen a virar amb curs 70º i el ''Scharnhorst'' comunica per l'interfòn que la nau realment és un portaavions, creient identificar-la com el [[HMS Ark Royal (91)| HMS ''Ark Royal'']] escortat per dos destructors, un al nord i l'altre al sud del portaavions. El destructor ''Ardent'' s'apropà als navilis alemanys, fent-los senyals lluminosos d'identificació. El ''Glorious'', temeròs, incrementà la seva velocitat al màxim (30 nusos), mentre que el ''Acasta'' l'acompanyava a estribord. Les naus britàniques s'apropen cada cop més a l'esquadra alemanya, que travessen la seva estela a 30 km per popa cap a estribord. Finalment, el ''Acasta'' donà l'alarma que, realment, es tracta de dos creuers pesats enemics. El ''Glorious'' començà a transmetre el report del seu enemic en la freqüència de la Flota Base:

: ''Dos creuers de batalla, curs 308º, distància 15 milles, curs 030º. La meva posició és 154º amb 64'N 04ºE.-''

Les naus alemanyes fan la seva darrera aproximació virant a velocitat màxima a estribord amb curs 150º. Ara l'enemic es troba a babord i la distància amb les naus britàniques cada cop és menor. L{{'}}''Ardent'' fa un brusc viratge a babord per augmentar la distància amb les naus alemanyes i prepara un atac amb torpedes. El ''Glorious'' vira amb direcció babord, mentre que el ''Acasta'' comença a llançar fum químic per cobrir al portaavions en la seva retirada. Al ''Glorious'' l'activitat és frenètica i es preparen els únics 5 [[Swordfish]] per enlairar-se. Només 3 d'ells arribarien a la pista des de l'hangar, i només dos d'ells estarien a punt per fer-ho armats amb bombes i torpedes anti-submarins. No arribarien a poder-se enlairar.

El ''Scharnhorst'' començà l'atac a les 17:26 amb l'artilleria principal contra el portaavions, mentre que l'artilleria secundària començà el seu atac contra el seu escorta, llavors el ''Ardent''. Aquest llança un atac amb 4 llançaments de torpedes amb salves de 4 torpedes cadascuna, una darrera l'altra, la qual cosa obliga als creuers alemanys a pentinar les esteles dels torpedes. El HMS ''Ardent'' no aconsegueix cap impacte, i amb aquest atac esgota totes les seves possibilitats ofensives.

El ''Gneisenau'' obre foc un minut després a menys de 14.500 m contra el HMS ''Ardent'', que rep un impacte a la cambra de calderes, destruint la caldera 1, reduint-se la velocitat, per ser brutalment acribillat i enfonsant-se poc després. Les primeres andanades del ''Scharnhorst'' queden curtes, mentre que ara el ''Gneisenau'' se centra en el HMS ''Acasta''. A les 17:36 s'observa el primer impacte en el portaavions, que li destrueix l'hangar davanter i incendia els ''Hurricane'' que hi ha allà. Ben aviat l'incendi es torna incontrolable i el vaixell comença a escorar-se cap a babord. Mentrestant, el HMS ''Acasta'' llança una cortina de fum per tractar de cobrir el portaavions i, a l'hora, es cobreix amb la seva pròpia cortina mentre que prepara un atac torpediner. A una distància de 13 km llança el seu atac torpediner, assolint un impacte en la popa de la nau capdavantera, el ''Scharnhorst'', desabilitant-se-li la torre de popa i provocant-li inundacions que li redueixen la velocitat. L'atac causa 60 baixes alemanyes. El ''Acasta'' és acribillat per salves de 280 mm del ''Gneisenau'', enfonsant-se a les 19:08. Només sobreviuran dos mariners.

A les 17:55, el pont del HMS ''Glorious'' rep l'impacte d'una salva de les torres davanteres del ''[[creuer Scharnhorst|Scharnhorst]]'', matant a tots els que es trobaven allà, incloent al comandant D'Oyly-Hughes. Finalment, s'enfonsaria donant tota una volta, a les 19:12. Van morir 1.519 homes, amb només 38 supervivents.

Els alemanys donen la volta i es retiren de l'escenari de l'operació Juno.

El ''Scharnhorst'' va quedar molt malmès per l'impacte del torpede del ''Acasta'', i ambdós vaixells van rebre diversos impactes d'obusos de 4,7 polzades. Els danys rebuts eren suficients per fer que haguessin de retirar-se fins a [[Trondheim]], la qual cosa va permetre el pas d'un comboi d'evacuació aquell mateix dia més tard. [[Bletchley Park]] havia rebut informació que indicava que el ''Gneisenau'' i el ''Scharnhorst'' havien salpat, però van ser descartats com a insuficientment creïbles.

La pèrdua del ''Glorious'', el ''Ardent'' i el ''Acasta'' va passar inadvertida, tot i que s'estimà que 900 homes van abandonar el ''Glorious'', els que van arribar a les llanxes van vagar durant 3 dies, amb la pèrdua de 1.519 homes en total, amb només 45 supervivents. L'únic supervivent del ''Acasta'' va ser rescatat per el mercant noruec ''Borgund'', el qual també salvà 38 homes del ''Glorious'' d'una de les seves llanxes salvavides. Tots ells van ser portats a [[Tórshavn]], a les [[illes Faroe]] el 14 de juny. Sembla que 4 supervivents més van ser rescatats pel ''Svalbard II'', dirigint-se també cap a les Faroe, però va ser obligat a tornar a Noruega pels alemanys, i els 4 supervivents van esdevenir presoners de guerra.

El 1997 [[Channel 4|Channel 4 (UK)]] va emetre un [[documental]] a la seva sèrie ''[[Secret History]]'', titulat entitled The Tragedy of HMS ''Glorious'', on apareixien entrevistes amb pilots de la RAF i personal de la Royal Navy i de la Kriegsmarine. Testimonis del ''Glorious'' i del creuer ''[[HMS Devonshire (39)|Devonshire]]'' afirmaren que l'informe del descobriment de 2CB (dos cuirassats de butxaca) havia sigut transmès per ràdio des del ''Glorious'' i rebut correctament al ''Devonshire'', però que aquest darrer, sota el comandament del [[vicealmirall]] [[John H.D. Cunningham]] continuà amb el seu curs mantenint el silenci radiofònic per motius essencialment operatius (en aquells moments estava evacuant la família reial noruega). També s'afirmà que el ''Glorious'' no tenia una velocitat immediata suficient disponible i que no estava fent servir els seus avions de reconeixement, permetent que fos descobert i atacat pelr vaixells enemics, que van aconseguir impactes amb la tercera salva de 279,5 mm a una distància de 13 milles (24 kilòmetres).

La posició de l'enfonsament del HMS ''Glorious'' és, aproximadament {{coord|69|0|N|04|0|E}}., a unes 280 milles nàutiques (510 km) a l'oest de [[Harstad]].

== Bibliografia ==
*''Jane's Fighting Ships of World War I'' (Janes Publishing, London, 1919)
*''Jane's Fighting Ships of World War II'' (Janes Publishing, London, 1946)
*Siegfried Breyer, ''Battleships and Battlecruisers 1905-1970'' (Doubleday and Company; Garden City, New York, 1973) (originally published in German as ''Schlachtschiffe und Schlachtkreuzer 1905-1970'', J.F. Lehmanns, Verlag, Munchen, 1970). Contains various line drawings of the ship as designed and as built.
*John Roberts, ''Battlecruiser'', (Chatham Publishing, London, 1997), ISBN 1-86176-006-X, ISBN 1-55750-068-1
*Robert Gardiner, ed., ''Conway’s All the World’s Fighting Ships 1922 - 1946'' (Conway Maritime Press, London, 1980)
*Robert Gardiner, ed., ''Conway's All the World's Fighting Ships 1947 - 1982'' (Conway Maritime Press, London, 1983)
*Roger Chesneau, ''Aircraft Carriers of the World, 1914 to the Present; An Illustrated Encyclopedia'' (Naval Institute Press, Annapolis, 1984)
*Dan Van der Vat, ''The Atlantic Campaign: World War II's Great Struggle at Sea'' (Harper and Row, New York, 1988) ISBN 0-06-015967-7
*Correlli Barnett, ''Engage the Enemy More Closely'' (W.W. Norton  Company, New York, 1991) ISBN 0-393-02918-2
*John Winton, ''Carrier Glorious: The Life and Death of an Aircraft Carrier'' (Cassell Military, London, 1999) ISBN 0-304-35244-6 (first published 1986) 
*Bruce Lee ''Marching Orders: The Untold Story of World War II'' (1995, Crown, New York) ISBN 0 517 57576 0

== Enllaços externs ==
{{Commonscat|HMS Glorious (77)}}

* [http://www.glarac.com Glarac Association website remembering those lost with HMS ''Glorious''] - with complete CWGC casualty list.
* [http://www.maritimequest.com/warship_directory/great_britain/pages/aircraft_carriers/hms_glorious_77.htm Maritimequest HMS ''Glorious'' photo gallery]
* [http://www.warship.org/no11994.htm The loss of HMS ''Glorious''] - extensive article by Captain V.W. Howland, RCN (Rtd).
* [http://janus.lib.cam.ac.uk/db/node.xsp?id=EAD%2FGBR%2F0014%2FGLOR The Tragedy of HMS ''Glorious''] - Churchill Collection; original materials related to the Channel 4 documentary.
* [http://www.glarac.co.uk/node/1747 Survivors photos] 
* [http://www.scharnhorst-class.dk/scharnhorst/history/scharnjuno.html Analysis of the action]
{{ORDENA:Glorious}}
{{Enllaç AB|en}}

[[Categoria:Portaavions]]
[[Categoria:Vaixells britànics de la Segona Guerra Mundial]]</text>
      <sha1>6b6loqwuouw8aacc3zylfflijb4mdgg</sha1>
      <model>wikitext</model>
      <format>text/x-wiki</format>
    </revision>
  </page>