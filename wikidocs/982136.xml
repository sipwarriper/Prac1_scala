<page>
    <title>Antoni Romañà i Pujó</title>
    <ns>0</ns>
    <id>982136</id>
    <revision>
      <id>13586096</id>
      <parentid>12739856</parentid>
      <timestamp>2014-06-12T20:45:32Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció: península ibèrica  península Ibèrica</comment>
      <text>'''Antoni Romañà i Pujó''' ([[Barcelona]], [[21 de març]] de [[1900]] - [[Sant Cugat del Vallès]], [[12 d'octubre]] de [[1981]]) fou un [[matemàtic]] i [[astrònom]] [[català]] [[jesuïta]], gran impulsor de l'[[Observatori de l'Ebre]].

== Biografia ==

Antoni Romañà nasqué a Barcelona el 1900. El [[1917]] va ingressar a la [[Companyia de Jesús]] a [[Gandia]] i, simultàniament, a la [[Universitat de Barcelona]], on es llicencià i doctorà en [[Ciències Exactes]], amb una tesi sobre ''Criteris d'existència d'òrbites tancades''. Tant en la llicenciatura com en el doctorat obtingué la qualificació de premi extraordinari. Estudià [[Teologia]] a [[Innsbruck]]. El [[1934]], després d'una estada d'especialització a la [[Universitat de Viena]], s'incorporà a l'Observatori de l'Ebre com a cap de les seccions de Magnetisme i Electricitat Terrestre i Atmosfèrica. Durant la [[guerra civil espanyola]], el [[1937]], s'hagué de traslladar a Barcelona i guanyar-se la vida impartint classes de Batxillerat. El [[1938]], davant l'avenç de l'[[Bàndol nacional|exèrcit nacional]], l'Observatori fou desmantellat i els aparells transportats a l'[[Empordà]]. Els danys foren irreparables.

A la mort del director de l'Observatori, el doctor [[Lluís Rodés i Campderà]], el [[1939]], Antoni Romañà en fou nomenat nou director. Hagué d'emprendre la tasca ingent de tornar a posar en funcionament les instal·lacions i fer front a les penalitats de la [[postguerra]] i, de retruc, a la impossibilitat de trobar subministraments a l'estranger, a causa de la [[Segona Guerra Mundial]]. De mica en mica es van anar superant els esculls i es van poder recomençar els estudis de les variacions ràpides del [[camp geomagnètic]] i les observacions [[sol]]ars. El [[1950]] va aconseguir un filtre de Lyot que permetia l'observació de part de l'[[espectre]] solar. El 1955 hom va inaugurar-hi el primer sondejador de la [[ionosfera]] a la [[península Ibèrica]]. El [[1959]], el primer [[radiotelescopi]] solar i un fotoheliògraf de Lyot que afegia al filtre la capacitat de la fotografia. A partir d'aquí, l'activitat a l'Observatori es multiplicà i Romañà hagué d'atendre múltiples compromisos. Entre ells, el de recuperar la confiança de les institucions científiques internacionals per a la imatge d'[[Espanya]], molt malmesa per la involució política soferta.

Va anar a la [[Guinea Equatorial]], llavors [[Guinea Espanyola|colònia espanyola]], a observar l'[[eclipsi]] total de sol del [[25 de febrer]] de [[1952]].

El [[1957]], a [[Copenhaguen]], i el [[1959]], a [[Utrecht]], va presidir sengles simposis sobre variacions ràpides del camp geomagnètic. També va organitzar a [[Madrid]] diverses assemblees internacionals ([[1965]], [[1969]], [[1970]]).

Fou nomenat conseller del [[CSIC]], president del Patronat ''Alfons X el Savi'', President de la ''Unión Nacional de Astronomía i Ciencias Afines'', Vicepresident de la ''[[Sociedad Astronómica de España y América]]'', President de la Secció d'Astronomia, Geodèsia i Geofísica de l'''Asociación Española para el Progreso de las Ciencias'', Cap del Servei Internacional de Variacions Magnètiques Ràpides i Corrents Tel·lúrics i membre de diverses acadèmies: de ''Número de la Real Academia de Ciencias Exactas, Físicas y Naturales de Madrid'' (des de 1959), Corresponsal de la [[Reial Acadèmia de Ciències i Arts de Barcelona]] i d'una munió d'europees i americanes.

Romañà es mantingué en el càrrec de director de l'Observatori fins a [[1971]], quan va demanar-ne el relleu per motiu de l'edat però va continuar treballant-hi fins que s'hagué de retirar per malaltia al Seminari de Sant Cugat, on morí el 12 d'octubre de 1981, als 81 anys.

== Obres publicades ==
La seva obra escrita és molt extensa, supera el centenar de publicacions i gira a l'entorn de les [[ciències de la Terra]], el [[Sol]] i l'[[atmosfera terrestre]] i la reflexió històrica i filosòfica sobre l'activitat científica. Algunes obres destacables són:

* ''El llamado efecto-Tierra en la actividad solar'' ([[1944]]-[[1945]]).
* ''El predominio de las manchas solares al Este del meridiano central y la inclinación de sus ejes hacia el Oeste'' ([[1948]]).
* ''Contribución al estudio de la influència de la Luna en las corriente Telúricas'' ([[1949]]).
* ''Sobre el carácter general de la clasificación de las bahías geomagnéticas y su ley de aparición durante el día'' ([[1950]]).
* ''Le Monde, son origine et sa structure aux regards de la Science et de la Foi'' (cinc edicions en [[francès]] de [[1935]] a [[1959]] i traduït a l'[[anglès]], [[italià]], [[alemany]] i [[castellà]]).
* ''The Range of the diurnal magnetic variation in Spanish Guinea near the Equator'' ([[1957]]).
* ''Las Corrientes Telúricas en Tortosa a fines del siglo pasado'' ([[1957]]).
* ''Provisional Atlas of Rapid Variations'' ([[1958]]).
* ''Geomagnetic data: Rapid variations'' (anual, des de [[1957]] fins a [[1980]]).
* ''Sobre algunas singularidades de la curva de frecuencia de horas con pc en los Observatorios de la zona ecuatorial'' ([[1962]]).
* ''Idea sobre el estado actual de la Cosmología'' ([[1966]]).
* ''El problema de la vida fuera de la tierra'' ([[1969]]).
* ''La difusión del sistema de Copérnico en el mundo'' ([[1973]]).

== Dedicatòria ==

El [[2001]] li fou dedicat l'[[asteroide]] [[(19783) Antoniromanya]], descobert a [[l'Ametlla de Mar]], per Jaume Nomen, en record de la seva figura científica i humana i de l'amistat i exemple que prodigà al descobridor.

== Enllaços externs ==

* [http://www.astrogea.org/asteroides/romanya/index.htm Biografia, fotografies i bibliografia completa al web del ''Grup d'Estudis Astronòmics''] {{es}}
* [http://www.rac.es/ficheros/doc/00186.pdf Ressenya biogràfica a la Relació d'Acadèmics de la ''Real Academia de Ciencias'' (pàg. 20)] {{es}}

{{ORDENA:Romana I Pujo,Antoni}}

[[Categoria:Científics catalans del sud contemporanis]]
[[Categoria:Barcelonins contemporanis]]
[[Categoria:Matemàtics catalans]]
[[Categoria:Astrònoms catalans]]
[[Categoria:Jesuïtes catalans]]
[[Categoria:Científics barcelonins]]
[[Categoria:Membres de la Reial Acadèmia de Ciències i Arts de Barcelona]]
[[Categoria:Alumnes de la UB]]
[[Categoria:Receptors de l'orde d'Isabel la Catòlica]]</text>
      <sha1>5dfhqn5hhb60g1p9vj3sbhgmpigklkc</sha1>
      <model>wikitext</model>
      <format>text/x-wiki</format>
    </revision>
  </page>