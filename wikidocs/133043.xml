<page>
    <title>Bernard Katz</title>
    <ns>0</ns>
    <id>133043</id>
    <revision>
      <id>13811703</id>
      <parentid>13694500</parentid>
      <timestamp>2014-07-13T13:10:08Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula científic
| nom = Bernard Katz
| imatge = 
| imatge_amplada =
| data_naixement = {{birth date|1911|3|26|df=y}}
| lloc_naixement = [[Leipzig]], [[Imperi Alemany]]
| data_mort = {{death date and age|2003|4|20|1911|3|26|df=y}}
| lloc_mort = [[Londres]], [[Regne Unit]]
| nacionalitat = {{DEU}} i {{GBR}}
| camp = [[Bioquímica]]
| alma_mater = 
| institucions_treb = 
| assessor_doctor = 
| estudiants_doctor = 
| premis = [[Premi Nobel de Medicina o Fisiologia]] l'any [[1970]]
}}
{{Nobel|Medicina|1970}}
'''Sir Bernard Katz''' [[Royal Society|FRS]] ([[Leipzig]], [[Alemanya]] [[1911]] - [[Londres]], [[Anglaterra]] [[2003]]) fou un [[metge]], [[biofísic]] i professor universitari britànic, d'origen alemany, guardonat amb el [[Premi Nobel de Medicina o Fisiologia]] l'any [[1970]].

== Biografia ==
Va néixer el [[26 de març]] de [[1911]] a la ciutat de [[Leipzig]], població situada a l'[[estats alemanys|estat alemany]] de [[Saxònia]], en una família de [[judaisme|religió jueva]]. Va estudiar [[medicina]] a la [[Universitat de Leipzig]], on es va graduar l'any [[1934]]. L'any [[1935]] fugí d'Alemanya per les hostilitats dels [[nazi]]s vers els jueus, establint-se a [[Londres]]. Fou nomenat professor de la [[Universitat de Londres]], i sota la tutela d'[[Archibald Vivian Hill]] aconseguí acabar el seu doctorat l'any [[1938]]. Aquell any va guanyar una beca per estudiar, juntament amb [[John Carew Eccles]], a l'Hospital de [[Sydney]] ([[Austràlia]]). Després de participar en la [[Segona Guerra Mundial]] en l'exèrcit australià retornà a [[Anglaterra]] l'any [[1945]]. 

El [[1941]] aconseguí la nacionalitat britànica, i el [[1952]] fou nomenat membre de la [[Royal Society]]. L'any [[1970]] fou nomenat [[Knight Bachelor|Cavaller]] per part de la [[reina d'Anglaterra|reina]] [[Elisabet II del Regne Unit]], i morí el [[20 d'abril]] de [[2003]] a la ciutat de [[Londres]].

== Recerca científica ==
L'any [[1945]] inicià les seves col·laboracions amb [[Alan Hodgkin]] i [[Andrew Fielding Huxley]] al voltant del [[sistema nerviós]], però ben aviat centrà la seva recerca en les propietats fonamentals de les [[sinapsi]]s, les unions a través de les quals les [[neurona|neurones]] envien senyals entre elles i als altres tipus de cèl·lules (cèl·lules musculars, receptors sensorials ...). S'interessà principalment per la manera en la qual l'impuls nerviós es transmet entre la fibra nerviosa i el [[múscul]]. Els treballs de Henry Dalle ja havien demostrat que existien comunicacions químiques entre el [[nervi]] i el [[múscul]], i que l'[[acetilcolina]] tenia un paper de transmissor de la informació al fixar-se en els receptors de la membrana de la fibra muscular. 

Katz, juntament amb [[Paul Fatt]], va establir que aquests receptors, una vegada estimulats per l'acetilcolina, obren les portes de la membrana que permet el pas d'[[Ió (àtom)|ions]] i la creació d'una [[corrent elèctric]]a, provocant la contracció muscular. Amb [[Ricardo Miledi]] va demostrar que l'acetilcolina no era alliberada en forma contínua sinó en petits paquets o [[quàntum]]s, cadascun produint un petit senyal en la fibra muscular. En l'actualitat se sap que això es deu a l'emmagatzematge de [[neurotransmissor]]s en les [[vesícula sinàptica|vesícules sinàptiques]]. 

El treball de Katz ha tingut influència sobre l'estudi dels organofosforats i els organoclorats, així com els estudis de postguerra sobre els [[gas nerviós|gasos nerviosos]] i els [[pesticida|pesticides]], demostrant que la transmissió nerviosa entre el nervi i el múscul, per la intermediació de l'acetilcolina, podia ser fàcilment bloquejada. La influència del seu treball sobre la transmissió sinàptica és inestimable, no solament en [[fisiologia]] sinó també en [[farmacologia]]. L'any [[1970]] fou guardonat amb el [[Premi Nobel de Medicina o Fisiologia]], juntament amb [[Ulf von Euler]] i [[Julius Axelrod]], ''pels seus descobriments concernents a les transmissions químiques en les terminacions nervioses i el mecanisme d'emmagatzematge i d'inactivació d'aquests neurotransmissors''. 

Els seus últims descobriments, publicats a la [[dècada del 1970]], obren el camí sobre el funcionament dels [[canal iónic|canals iònics]]. Els científics [[Bert Sakmann]] i [[Erwin Neher]] van guanyar el Premi Nobel de Medicina l'any [[1991]] pel seu treball sobre aquests canals.

== Enllaços externs ==
{{Commonscat}}
* {{en}} [http://nobelprize.org/nobel_prizes/medicine/laureates/1970/index.html Pàgina de l'Institut Nobel, Premi Nobel de Medicina 1970]
{{Autoritat}}
{{ORDENA:Katz, Bernard}}

[[Categoria:Científics britànics]]
[[Categoria:Metges alemanys]]
[[Categoria:Persones de Leipzig]]
[[Categoria:Premis Nobel de Medicina o Fisiologia]]
[[Categoria:Premiats amb les medalles Copley]]
[[Categoria:Membres de la Royal Society]]
[[Categoria:Cavallers Solters]]</text>
      <sha1>cmuwf03fecx7vx0qaaubz9jkrol42p3</sha1>
      <model>wikitext</model>
      <format>text/x-wiki</format>
    </revision>
  </page>