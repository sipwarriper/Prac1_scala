<page>
    <title>Història de Liechtenstein</title>
    <ns>0</ns>
    <id>1052866</id>
    <revision>
      <id>13833891</id>
      <parentid>13115396</parentid>
      <timestamp>2014-07-15T14:15:41Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>El '''Principat de [[Liechtenstein]]''' ha tingut una llarga història. Les fronteres de [[Liechtenstein]] han estat inalterades des 1434, quan el [[Rin]] va establir el límit entre el [[Sacre Imperi Romanogermànic]] i els cantons suïssos.

El modern territori conegut com a Liechtenstein va ser abans una part (tot i que diminuta) de la província de [[Rècia]] de l'antic [[Imperi romà]]. Durant segles aquest territori, geogràficament exclòs dels interessos estratègics europeus, va contribuir poc a la història europea. Abans del govern de la [[dinastia]] actual, la regió era un recinte feudal d'una de les primeres línies de la [[Casa d'Àustria|Casa dels Habsburg]]. La [[Príncep de Liechtenstein|Casa de Liechtenstein]] que governa actualment té el seu origen en la llunyana [[Silèsia]].

== Edat mitjana ==
La dinastia de Liechtenstein, de la qual el Principat pren el seu nom (més que a l'inrevés) estava entre les famílies nobles més poderoses d'[[Alemanya]] al final de l'[[Edat mitjana]]. Malgrat això, i encara que posseïen grans terrenys a Alemanya ([[Baixa Àustria]], [[Bohèmia]] i [[Estíria]]), aquests rics territoris estaven donats en un règim [[Feudalisme|feudal]] sota el domini de senyors feudals de major rang, principalment de la Casa dels Habsburg. Va romandre virtualment sota govern espanyol quan el rei [[Carles V del Sacre Imperi Romanogermànic|Carles V]] és nomenat també [[Emperador del Sacre Imperi Romà Germànic]]. Aquests poders van passar al seu germà Ferran un cop va abdicar.

== Edat moderna ==
El [[1699]] el príncep [[Josef Johann Adam de Liechtenstein]] va comprar el domini de [[Schellenberg]] i el [[1712]] el comtat de [[Vaduz]]. En adquirir aquests dos comtats pretenia, d'aquesta manera, un lloc en el govern del [[Sacre Imperi Romà Germànic]]. El [[23 de gener]] de [[1719]] l'emperador [[Carles VI del Sacre Imperi Romanogermànic|Carles VI]] va decretar que els comtats de Vaduz i Schellenberg s'unissin per formar un principat amb el nom de Liechtenstein en honor al seu servent [[Anton Florian de Liechtenstein]]. És en aquest moment quan Liechtenstein es converteix en un estat sobirà del Sacre Imperi Romà Germànic. Irònicament, tot i que com a prova de la importància política que tenien aquestes compres de territoris, els Prínceps de Liechtenstein no van trepitjar els seus dominis al principat fins a diverses dècades més tard.

El [[1806]], el Sacre Imperi Romà Germànic va ser envaït per [[França]]. Aquest fet va portar grans conseqüències per a Liechtenstein. Les maquinàries legals i polítiques de l'Imperi es van esfondrar quan l'emperador va abdicar. El mateix Imperi es va dissoldre. El resultat de la dissolució va ser que Liechtenstein ja no tenia obligacions per a cap senyor feudal més enllà de les seves fronteres. Algunes publicacions modernes atribueixen (incorrectament) la sobirania de Liechtenstein a aquests successos. En realitat, el seu príncep es va convertir en l'únic senyor sobirà del principat. Després de la separació de l'Imperi Germànic, es va aliar amb la [[Confederació del Rin]], que havia estat creada per [[Napoleó I]].

== Segle XX ==
Fins al final de la [[Primera Guerra Mundial]] estava fortament lligat amb l'[[Imperi austrohongarès]], però la devastació econòmica causada per aquest conflicte va forçar al país a concloure una unió monetària i duanera amb [[Suïssa]]. Durant la [[Segona Guerra Mundial]] Liechtenstein va romandre neutral, però va mantenir cooperació i tracte de favor amb el govern [[nazi]] de [[Hitler]] per por a la represàlia de ser envaïts.

El 1989, el Príncep [[Hans Adam II de Liechtenstein|Hans-Adam II]] va succeir al seu pare [[Franz Josef II de Liechtenstein|Franz Josef II]] en el tron, i el 1996, [[Rússia]] va tornar els arxius de la família Liechtenstein, amb la qual acabava així una llarga disputa entre ambdós països. El 1978, Liechtenstein es va convertir en un membre del [[Consell d'Europa]], i posteriorment, el 1990, es convertí en membre de les [[Nacions Unides]], de l'[[Associació Europea de Lliure Comerç]] el 1991 i de l'[[Espai Econòmic Europeu]] i l'[[Organització Mundial del Comerç]] el 1995.

En un [[referèndum]] convocat a [[16 de març]] de [[2003]], el Príncep Hans-Adam, que havia amenaçat d'abandonar el país si perdia, va guanyar amb una àmplia majoria (64.3%) a favor de canviar la constitució per lliurar-li més poders que a cap altra monarquia a [[Europa]]. La nova constitució atorga al príncep el poder de dissoldre governs i aprovar els candidats a jutges, i li permet també de vetar lleis, durant sis mesos, pel simple fet de no signar-les.

== Enllaços externs ==
{{commonscat|History of Liechtenstein}}

{{Portal|Història}}
{{Autoritat}}
{{ORDENA:Historia De Liechtenstein}}	!--ORDENA generat per bot--
[[Categoria:Liechtenstein]]
[[Categoria:Història d'Europa per estat]]</text>
      <sha1>81dpa9ocoeu315byt3pj5i4v7w9sd4w</sha1>
      <model>wikitext</model>
      <format>text/x-wiki</format>
    </revision>
  </page>