<page>
    <title>Illes Mariannes</title>
    <ns>0</ns>
    <id>148392</id>
    <revision>
      <id>13838942</id>
      <parentid>13041557</parentid>
      <timestamp>2014-07-16T00:46:29Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Casta Marianas.jpg|thumb|right|300px|Mapa de les Illes Mariannes]]
Les '''illes Mariannes''' o, simplement, les '''Mariannes''' (en [[anglès]] ''Mariana Islands'' o ''the Marianas''; abans del [[segle XX]] eren conegudes com les '''illes dels Lladres''', de l'[[castellà|espanyol]] ''Islas de los Ladrones'') són un [[arxipèlag]] conformat pel cim de 15 pics volcànics al nord-oest de l'[[oceà Pacífic]] entre els paral·lels 12 i 21 nord i al llarg del meridià 145 est.

Es tracta de la part meridional d'una [[serralada]] submarina que s'estén al llarg d'uns 2.519nbsp;km) des de [[Guam]] fins a prop del [[Japó]]. Les Mariannes són les més septentrionals del grup d'illes d'[[Oceania]] conegut com la [[Micronèsia]]. Ocupen una extensió de poc més de 1.000nbsp;km² i tenen una població d'uns 250.000 habitants (al començament del segle XX era de tan sols 2.500). 

Administrativament, les Mariannes es divideixen en dues [[àrea insular dels EUA|entitats polítiques dependents]] dels [[Estats Units d'Amèrica]]: [[Guam]] (territori no incoroporat) i les [[illes Mariannes Septentrionals|Mariannes Septentrionals]] (un ''commonwealth'' o mancomunitat).

L'arxipèlag de les Mariannes està format per dos grups ben definits, un al nord consistent en deu illes volcàniques principals, de les quals només quatre (Agrihan, Anatahan, Alamagan i Pagan) estan habitades, i un al sud compost per cinc illes de pedra calcària coral·lina (Rota, Guam, Aguijan, Tinian i [[Saipan]]), totes habitades excepte Aguijan. Al grup volcànic septentrional s'assoleixen les màximes elevacions de l'arxipèlag (965 m a Agrihan); alguns cràters presenten encara senyals d'activitat, i els terratrèmols no hi són estranys. La costa de les illes meridionals, poc elevades, està voltada per atols de [[corall]].

Totes les illes excepte un parell de [[faralló|farallons]] (Medinilla i Pájaros, al nord) tenen una vegetació molt densa, semblant a la de les [[illes Carolines|Carolines]] i, també, a la de les [[Filipines]], amb abundància de [[liquen|líquens]] i [[molsa|molses]]. Els productes principals són els [[Cocoter|cocos]], l'[[areca]], el [[nyam]], els [[moniato]]s, la [[mandioca]], el [[cafè]], el [[cacau]], el [[sucre]], el [[cotó]], el [[tabac]] i el [[nacre]], i se n'exporta sobretot la [[copra]]. Malgrat les facilitats que ofereixen el sòl fèrtil, el clima tan favorable i l'abundància d'aigua, no hi ha conreus agrícoles destacats.

La fauna de les Marianes, si bé inferior en nombre i en varietat, és també similar a la de les Carolines, amb algunes espècies que són endèmiques de tots dos arxipèlags. Els porcs i els bous viuen en llibertat i es cacen quan és necessari: els primers ja eren coneguts pels primers habitants de l'illa, mentre que els segons, juntament amb la majoria d'altres animals domèstics, hi foren introduïts pels [[espanya|espanyols]]. El clima és humit però saludable, mentre que la calor, temperada pels [[vents alisis]], és més suau que a les Filipines; no hi ha grans variacions de temperatura.

== Història ==
[[File:Estampilla española de las Islas Marianas 5 cent 1898-99.jpg|thumb|left|250px|Estampilla d'illes Mariannes a la fi del període colonial espanyol cap 1898-99.]]
El primer europeu que va descobrir les illes fou [[Fernão de Magalhães]], que el [[6 de març]] del [[1521]] en va observar les dues més meridionals quan va passar entre l'una i l'altra. La tripulació les va anomenar ''Islas de los Ladrones'', ja que el primer que van fer els natius de les illes fou saquejar les naus de Magalhães; amb aquest nom foren conegudes fins no fa gaire. El mateix Magalhães en deia les ''Islas de las Velas Latinas'' (o «illes de les [[vela llatina|veles llatines]]»). Més endavant també foren conegudes com l'''arxipèlag de Sant Llàtzer'', ''Jardines'' i ''Prazeres''.

El [[1667]] foren reclamades formalment per [[Espanya]], que hi va establir una colònia regular i les va anomenar oficialment ''Las Marianas'' en honor de la reina [[Maria Anna d'Àustria (muller de Felip IV)|Marianna d'Àustria]], vídua de [[Felip IV de Castella|Felip IV]]. Llavors hi vivien una població d'entre 40.000 i 60.000 persones, però la població nadiua, els [[chamorro]]s, gairebé fou exterminada per les malalties que dugueren els espanyols; al [[segle XVIII]] només en quedaven 1.800. De la seva civilització, típicament micronèsia, en queden encara alguns exemples a l'illa de [[Tinian]], en forma de dues fileres de columnes quadrades de pedra massissa amb pesants capitells arrodonits. Segons les cròniques espanyoles, dins els capitells s'hi trobaren urnes funeràries.

Les Mariannes foren una colònia espanyola dependent del governador de les [[Filipines]] fins al [[1898]], quan, de resultes de la [[guerra hispanoamericana]], Espanya va cedir Guam als Estats Units.
[[File:Mariana coin 2013 deriv 000.jpg|thumb|left|250px|Moneda espanyola d'Alfons XIII amb doble segell commemoratiu de l'ocupació alemanya el 1899.]]
Pel tractat del [[12 de febrer]] del [[1899]], la resta de les illes de l'arxipèlag (excepte [[Guam]]), juntament amb les [[Carolines]] i les illes [[República de Palau|Palau]], foren venudes a [[Alemanya]] per 25 milions de [[Marc alemany|marcs alemanys]] segons el [[tractat hispanoalemany]]ref{{Ref-llibre |cognom=Jover Zamora |nom=José María |títol=España en la política internacional: siglos XVIII-XX |url=http://books.google.es/books?id=lkM7qPc36iQCdq=1899+25+millones+marianashl=casource=gbs_navlinks_s |llengua=castellà |editorial=Marcial Pons Historia |data=1999 |pàgines=170 |isbn=849537904X}}/ref i foren incorporades al protectorat alemany de [[Nova Guinea]]; la població total el [[1900]] era només de 2.646 habitants, sobretot residents a les illes del sud, ja que les deu més septentrionals tenien molta activitat volcànica.

El [[Japó]] aliat va començar a ocupar les illes el [[1914]]. Arran de la derrota d'Alemanya i de la resta de les [[Potències Centrals]] de la [[Primera Guerra Mundial]], les illes foren cedides al Japó com un mandat territorial de la [[Societat de Nacions]].

L'arxipèlag fou escenari de diverses batalles entre les forces japoneses i nord-americanes el [[1944]] durant la [[Segona Guerra Mundial]]. Els Estats Units volien capturar les illes per utilitzar-les com a base des d'on haurien de sortir els bombarders per atacar el Japó. Un cop capturades, les illes de [[Saipan]] i [[Tinian]] foren usades per a aquest objectiu. De fet, tant l'''Enola Gay'' com el ''Bockscar'' (que van tirar les bombes atòmiques respectivament sobre [[Hiroshima]] i [[Nagasaki]]) van partir del Camp Nord de Tinian.

== Referències ==
{{referències}}

{{coord|16|37|N|145|37|E|source:ptwiki|display=title}}
{{Commonscat|Mariana Islands}}
{{Autoritat}}

[[Categoria:Arxipèlags de l'oceà Pacífic|Mariannes]]
[[Categoria:Micronèsia]]
[[Categoria:Àrees insulars dels EUA]]</text>
      <sha1>ing3k9wtmwhf5elb1vmc6rv0piihncv</sha1>
      <model>wikitext</model>
      <format>text/x-wiki</format>
    </revision>
  </page>