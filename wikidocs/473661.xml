<page>
    <title>Medalla del 60è Aniversari de les Forces Armades Soviètiques</title>
    <ns>0</ns>
    <id>473661</id>
    <revision>
      <id>12854442</id>
      <parentid>12591436</parentid>
      <timestamp>2014-01-22T16:09:05Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Es - És possible</comment>
      <text>[[Fitxer:Medal 60 let VS.jpg|thumb|300px|Medalla del 60è Aniversari de les Forces Armades Soviètiques.]]

La '''Medalla del 60è Aniversari de les Forces Armades Soviètiques''' ([[rus]]: ''Медаль «60 лет Вооружённых Сил СССР»'') és una condecoració [[Unió Soviètica|soviètica]], creada per [[Leonid Bréjnev]] i instituïda mitjançant el Decret de la Presidència del [[Soviet Suprem]] de l'URSS del [[28 de gener]] de [[1978]], en la commemoració del 60è aniversari de les [[Exèrcit Roig|Forces Armades de l'URSS]]. La regulació, disseny i descripció de la medalla van ser publicades a la Gaseta del Soviet Suprem de l'URSS nº.5 de 1978.

Va ser atorgada a:
* [[Mariscal de la Unió Soviètica|Mariscals]], [[general|generals]], [[almirall|almiralls]], oficials, alferes, alferes de navili, sots-oficials, soldats i tropa reenganxada que el [[23 de febrer]] de [[1978]] figurin als quadres de l'[[Exèrcit Roig|Exèrcit Soviètic]], la [[Marina Soviètica|Flota de Guerra]], l'Exèrcit del Ministeri de l'Interior ([[NKVD]]) i l'Exèrcit del Comitè de Seguretat de l'Estat ([[KGB]]).
* Els antics Guàrdies Rojos, els veterans de les operacions militars en defensa de la Pàtria Soviètica en les files de l'Exèrcit Roig o membres dels cossos Partisans durant la [[Front Oriental de la Segona Guerra Mundial|Gran Guerra Patriòtica]] de 1941-1945
* Els veterans de l'Exèrcit Soviètic en reserva o en retir, amb un mínim de 20 anys de servei i que hagin guanyat algun orde soviètic o les medalles [[Medalla al Valor|al Valor]], d'[[Medalla d'Uixakov|Uixakov]], [[Medalla pel Servei de Combat|pel Servei de Combat]], [[Medalla de Nàkhimov|de Nàkhimov]], [[Medalla al Servei Distingit en la Vigilància de les Fronteres de l'Estat|al Servei Distingit en la Vigilància de les Fronteres de l'Estat]] o [[Medalla pel Servei Militar Distingit|pel Servei Militar Distingit]]

Penja a l'esquerra del pit, i se situa després de la [[Medalla del 50è Aniversari de les Forces Armades Soviètiques|medalla commemorativa del 50è Aniversari de les Forces Armades de l'URSS]].

L'autor de la medalla és el pintor Leonid Danílovitx Pilipenko.

La seva concessió es feia en nom de la Presidència del Soviet Suprem de l'URSS pels caps de les unitats militars, els caps dels establiments i casernes militars, els caps dels establiments i casernes militars aliats, les repúbliques autònomes, les casernes militars territorials, regionals, de districte i ciutat.

Tot i que segons els estatuts només es preveia la concessió d'una única medalla per persona, són coneguts els casos d'una condecoració repetida. Entre elles trobem al major general Nikolai Prokofevitx Zubarev i al coronel de la milícia Alexandre Alekseevitx Txelaev. És possible suposar que això succeïa per les fallades de coordinació entre els òrgans que presentaven les relacions de persones proposades a rebre-la (en que una persona podia figurar a la llista de la comissaria militar d'on residia i de la unitat on servís abans de retirar-se). En total, s'atorgà a 10.723.340 persones, aproximadament.

== Disseny ==
Una medalla de llautó de 32mm de diàmetre.

A l'anvers apareix un soldat de l'Exèrcit Soviètic amb el fusell automàtic. Al seu darrere apareixen 3 míssils i dos avions de combat, i a la seva dreta, sobre l'horitzó del mar, apareix un submarí. Al damunt apareixen des dates 1918 i 1978.

Al revers apareixen les inscripcions ШЕСТЬДЕСЯТ ЛЕТ (Seixanta-dos anys) i ВООРУЖЕННЫХ СИЛ СССР (Forces Armades de l'URSS), separades per dos estrelles. Al centre hi ha una estrella de 5 puntes amb una arada i un martell al mig, amb un fusell i un sabre creuats al darrere.

Penja d'un galó pentagonal de 24mm d'ample de seda de muaré gris. A les puntes de la cinta hi ha una franja vermella de 5mm. Al centre, hi ha una franja daurada d'1mm.

== Vegeu també ==
* [[Medalla del 20è Aniversari de l'Exèrcit Roig]]
* [[Medalla del 30è Aniversari de l'Exèrcit i l'Armada Soviètics]]
* [[Medalla del 40è Aniversari de les Forces Armades Soviètiques]]
* [[Medalla del 50è Aniversari de les Forces Armades Soviètiques]]
* [[Medalla del 70è Aniversari de les Forces Armades Soviètiques]]


{{Commonscat|Medal «60 Years Since the Creation of the Soviet Armed Forces»}}

{{ORDENA:Medalla Del 60e Aniversari De Les Forces Armades Sovietiques}}	!--ORDENA generat per bot--
[[Categoria:Condecoracions de la Unió Soviètica|Aniversari]]</text>
      <sha1>qfo6upex9dplma7fc815wla4unvbx4b</sha1>
      <model>wikitext</model>
      <format>text/x-wiki</format>
    </revision>
  </page>