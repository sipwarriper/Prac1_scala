<page>
    <title>Chester Himes</title>
    <ns>0</ns>
    <id>191414</id>
    <revision>
      <id>13988813</id>
      <parentid>13988805</parentid>
      <timestamp>2014-08-31T01:39:31Z</timestamp>
      <contributor>
        <username>Vivaelcelta</username>
        <id>42487</id>
      </contributor>
      <text>'''Chester Bomar Himes''' ([[Jefferson City]], [[Missouri]], [[Estats Units d'Amèrica]], [[29 de juliol]] de [[1909]] – [[Teulada (Marina Alta)|Moraira - Teulada]], [[12 de novembre]] de [[1984]]) va ser un [[escriptor]] [[afroamericà]], conegut sobretot per les seues [[novel·la|novel·les]] de [[novel·la negra|sèrie negra]], tot i que també va practicar altres [[gènere literari|gèneres]].

== Biografia ==
Fill d'una família de classe mitjana, Chester Himes va créixer a Missouri i [[Ohio]]. Els seus pares van ser Joseph Sandy Himes i Estelle Bomar Himes. Va estudiar a l'institut de [[Cleveland (Ohio)|Cleveland]] (Ohio) i a la [[Universitat de Columbus]], d'on va ser expulsat l'any [[1926]] després de la seua detenció per participar en un robatori. En aquell moment ja estava introduït en ambients delictius i del joc. Va poder evitar la presó, però, dos anys després, va ingressar a la presó per robatori a mà armada amb una condemna de 20 anys. Durant el seu tancament va començar a escriure [[relat]]s curts i a publicar-los en revistes. El primer va aparèixer l'any [[1934]].

Posat en llibertat l'any [[1935]], va exercir diversos oficis i va continuar escrivint fins que l'any [[1945]] va publicar la seua primera novel·la, ''If he hollers let him go!'' (''Si crida, deixa'l anar''), que obtenir un gran èxit i li va permetre dedicar-se a la literatura.

L'any [[1953]], seguint l'exemple d'altres escriptors americans, com [[Ernest Hemingway]], Himes començà a passar llargues temporades a [[França]] i [[Espanya]], on havia esdevingut un escriptor popular, fins que l'any 1956, cansat del [[racisme]] del seu país, s'instal·là permanentment a París, on coincidí amb els també escriptors afroamericans [[Richard Wright (escriptor)|Richard Wright]] i [[James Baldwin]].

En aquesta època començà la sèrie de novel·les de gènere negre policial protagonitzada pels [[detectiu]]s de [[Harlem]] ''Taüt'' Ed Johnson i ''Enterramorts'' Jones (''Coffin'' Ed Johnson i ''Grave Digger'' Jones), que el faria mundialment famós i el posaria a l'alçada d'altres reconeguts autors del gènere, com [[Dashiell Hammett]] o [[Raymond Chandler]].

l'any [[1969]], Himes es va traslladar a viure a Moraira, platja del municipi de [[Teulada (Marina Alta)|Teulada]], a la [[Marina Alta]], on va morir l'any [[1984]]. Està soterrat en el cementeri municipal de [[Benissa]].

== Obra ==
Tot i que les novel·les i relats de Himes pertanyen a diversos gèneres, especialment els policials i els de denúncia política, totes tenen en comú el tractament del problema [[raça|racial]] en els Estats Units.

Chester Himes escriu sobre els afroamericans en general, especialment en dos llibres que tracten sobre les [[relacions laborals]] i els èxits dels negres americans: ''Si crida, deixa'l anar'' — que conté molts elements autobiogràfics— presenta la lluita contra el racisme en [[Los Angeles]], durant la [[Segona Guerra Mundial]], d'un treballador de les [[drassana|drassanes]]. ''Una croada en solitari'' és una obra més llarga amb temàtica semblant. ''Cast the first stone'' (''Tirar la primera pedra'') es basa en la seua experiència a la presó i va ser la seua primera novel·la, però es va publicar amb deu anys de retard, potser a causa del tractament positiu que fa Himes del tema de l'[[homosexualitat]].

La sèrie de novel·les més popular de Himes va ser la que presenta els detectius ''Taüt'' Ed Johnson i ''Enterramorts'' Jones, de la [[policia]] de [[Nova York]], que presten serveis a Harlem. Les narracions es desenvolupen en un to sarcàstic i una visió fatalista de la vida als carrers del barri negre. Els títols més coneguts de la sèrie són: ''For love of Imabelle'' (''Per amor a Imabelle''), ''All shot up'' (''Tots morts''), ''The big gold dream'' (''El gran somni daurat''), ''The heat's on'' (''Comença la calor''), ''Cotton comes to Harlem'' (''Cotó a Harlem''), i ''Blind man with a pistol'' (''Un cec amb una pistola''). Tots van ser escrits entre [[1957]] i [[1969]].

== Obres editades en català ==
* [[1987]] ''Per amor a Imabelle'' ISBN 978-84-297-2701-2
* [[1988]] ''Quin assassinat més bèstia'' ISBN 978-84-7410-397-7
* [[1989]] ''El gran somni daurat'' ISBN 978-84-297-2948-1
* [[1990]] ''Cotó a Harlem'' ISBN 978-84-297-3132-3
* [[1995]] ''Un cec amb una pistola'' ISBN 978-84-297-3912-1

== Enllaços externs ==
* [http://www.math.buffalo.edu/~sww/HIMES/himes-chester_BIO.html Biografia] {{en}}
* [http://www.projectedletters.com/idealism--realism/chester-himes-a-rage-in-america.html Estudi sobre l'obra de Himes] {{en}}
* [http://www.friendsofchesterhimes.org Amics de Chester Himes] {{en}}

{{Autoritat}}
{{ORDENA:Himes, Chester}}

[[Categoria:Escriptors estatunidencs en anglès]]
[[Categoria:Novel·listes estatunidencs en anglès]]
[[Categoria:Persones de Missouri]]
[[Categoria:Teulada]]</text>
      <sha1>cusoenpbrqgmno1nt7zqk046pc1xwyu</sha1>
      <model>wikitext</model>
      <format>text/x-wiki</format>
    </revision>
  </page>