<page>
    <title>Robert Rius i Lanolier</title>
    <ns>0</ns>
    <id>305686</id>
    <revision>
      <id>12631568</id>
      <parentid>11725348</parentid>
      <timestamp>2013-12-30T22:34:47Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: fins (+ numeral o indefinit) - fins a</comment>
      <text>'''Robert Rius i Lanolier''' ([[Castellrosselló]], poble agregat a [[Perpinyà]], [[25 de febrer]] de [[1914]] - [[Fontainebleau]], [[21 de juliol]] de [[1944]]) fou un [[escriptor]] i [[poeta]] [[catalans|català]], vinculat al [[surrealisme]] i afusellat per unir-se al [[maquis]]. 

== Biografia ==
Nascut dins d'una família de militars, Raül Rius, pare de Robert, disposava de finques dedicades a la [[vinya]]. La família del pare de la seva mare, Rosine Lanolier, era originària de [[Narbona]]. Anys després de la mort del seu marit, Rosine es va casar de nou, i va tenir dues filles d'aquest segon matrimoni: Lluïsa Maria i Helena Blanc.

Robert Rius anà a escola amb els [[jesuïtes]] de Sant Lluís Gonçaga, però en fou expulsat el [[1928]] per insolència, i també acabà expulsat de tots els liceus on va anar a estudiar.

Igual com alguns amics seus com ara [[Charles Trenet]] i Henry Espinouze (el futur pintor surrealista Espinoza), Rius començà a treballar com a periodista al ''Coq Catalan'', setmanari satíric fundat i dirigit per Albert Bausil. El [[1932]], tots tres s'establiren a [[París]], i Rius esdevingué cartellista de l'editor [[Armand Colin]]. 

A partir de [[1937]], Rius va començar a relacionar-se amb [[André Breton]] qui l'ajudà en la realització de l'''Anthologie de l'Humour noir'' i a la ''Galerie Gradiva''; fins a [[1940]], tots dos es veien gairebé cada dia. Rius també tenia amistat amb pintors com ara [[Yves Tanguy]], [[Victor Brauner]], [[Roberto Matta]], [[Jacques Hérold]], [[Remedios Varo]] o [[Esteban Francès]] amb els quals compartia també les seves simpaties polítiques [[trotskisme|trotskistes]]. Fou aleshores que, juntament amb Breton, [[Benjamin Péret]] i Varo, inventà el joc [[surrealista]] anomenat ''El joc del dibuix comunicat'', que practicaven als cafès o al taller de Tanguy. Rius va passar l'[[estiu]] de [[1939]] a [[Chemillieux]]. 

Apassionat per les papallones i per [[Ramon Llull]], va publicar el maig de [[1940]], el recull ''Frappe de l'Echo'', il·lustrat per [[Victor Brauner]].

El [[juny]] de [[1940]], poc després de l'ocupació [[Segona Guerra Mundial|alemanya]] que donaria origen al [[Govern de Vichy]], Rius va traslladar-se a [[Perpinyà]] i, després, a [[Canet de Rosselló|Canet]], on va organitzar l'estada dels surrealistes; va fer també alguns viatges a [[Marsella]] per mirar d'ajudar els seus amics. A la tardor, va decidir quedar-se a [[Govern de Vichy|França]] i tornà a París on serà un dels fundadors de la revista semi-clandestina [[La Main à plume]], la redacció de la qual girava al voltant de [[Benjamin Péret]]. El maig de [[1941]], va sortir-ne un primer número anònim; el mes següent, Rius va casar-se amb [[Laurence Iché]], la filla gran de [[René Iché]], amb la qual tindrà una filla Aurélia, que, però, va morir el [[4 d'agost]] de [[1943]].

Compromés amb grups armats de la [[Resistència francesa]] després de [[1942]], va publicar esporàdicament:

*''Essai d'un dictionnaire exact de la langue française'', 
*''Serrures en friches'', 
*''Picasso'' - amb Chabrun -

El setembre de [[1943]], va unir-se als [[maquis]] de [[Miélan]], al de [[Villebéon]] el [[febrer]] [[1944]] i, finalment, al d'[[Achères]] a partir de juny. Detingut arran d'una denúncia el [[4 de juliol]] de [[1944]], Robert Rius fou empresonat a [[Fontainebleau]] on, malgrat les tortures, no va confessar. Al final, el [[21 de juliol]] va ser executat a la plana de Chanfroy juntament amb els seus amics [[Jean Simonpoli]], director dels ''Cahiers de poésie'' i [[Marco Ménégoz]], jove poeta normand eixit dels Feuillets de 81.

==Referències==
* ''Cahiers [[Robert Rius]] n°1'', Ed. Librairie-Galerie Racine, Paris, 2010 ISBN 2-243-04452-8.
* ''El surrealismo en el marco de los años sombrios : destellos de exilios y llama de la resistancia '', '''Olivier Bot''' i [[Rose-Hélène Iché]], IODACC, Tenerife, 2006 ISBN 84-88594-44-5.
* La mémoire, la poésie:''Robert Rius, à l'encre de la lune'', per Rose-Hélène Iché, a la Revista ''Les Hommes sans épaules'', Ed. LGR, Paris, 2005 ISBN 2-243-04253-3.
* ''Robert Rius, un passeur surréaliste'', '''Olivier Bot''' i [[Rose-Hélène Iché]], a la Revista del Centre d'Estudis sobre el surrealisme de la Sorbona : ''Mélusine'', Ed. l'Age d'homme, Paris, 2004 ISBN 2-8251-1957-1.
* ''La Résistance en [[Île-de-France]]'', DVD-Rom, Ed. AERI, Paris, 2004 ISBN 2-915742-02-2.

==Enllaços externs==
*[http://www.robertrius.com Pàgina oficial de Robert Rius].

{{ORDENA:Rius Lanolier, Robert}}

[[Categoria:Escriptors nord-catalans en francès]]
[[Categoria:Escriptors perpinyanencs]]
[[Categoria:Membres nord-catalans de la Resistència francesa]]
[[Categoria:Escriptors surrealistes]]
[[Categoria:Comunistes catalans]]</text>
      <sha1>ttc6lmzihq23jx3xe73ym9u23eslvwr</sha1>
      <model>wikitext</model>
      <format>text/x-wiki</format>
    </revision>
  </page>