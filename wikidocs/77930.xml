<page>
    <title>Jocs Olímpics d'estiu</title>
    <ns>0</ns>
    <id>77930</id>
    <revision>
      <id>13694834</id>
      <parentid>13407655</parentid>
      <timestamp>2014-06-27T07:20:22Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: previstos per l'any  previstos per a l'any</comment>
      <text>[[Fitxer:1920 olympics poster.jpg|thumb|240px|Poster dels [[Jocs Olímpics d'estiu 1920]] a [[Anvers]]]]

Els '''Jocs Olímpics d'estiu''' són un competició internacional multiesportiva disputada cada quatre anys i organitzada pel [[Comitè Olímpic Internacional]]. Es tracta d'una de les competicions més prestigioses i amb més audiència arreu del món. 

Els competidors hi participen representant el seu [[Comitè Olímpic Nacional]] respectiu, que solen representar estats independents, tot i que també hi prenen part diverses nacions sense estat.

== Història ==
=== Els primers jocs ===
[[Fitxer:1896 Olympic opening ceremony.jpg|thumb|Cerimonia d'obertura als primers Jocs Olímpics
a l'estadi Panathenaic]]
El [[Jocs Olímpics]] moderns foren creats l'any [[1894]] pel baró [[Pierre de Coubertin]] amb la intenció de promoure les relacions internacionals a través de les competicions esportives. Els primers jocs es disputaren a [[Atenes]] el [[1896]], i comptaren amb 245 competidors, la majoria grecs, de 14 països.

Quatre anys més tard, el [[1900]] es disputaren a [[París]] i per primer cop hi participaren 11 dones que competiren en [[croquet]] i [[tennis]]. Aquests jocs formaren part de l'[[Exposició Internacional]] que tingué lloc a la ciutat. El mateix succeí quatre anys després a [[Saint Louis (Missouri)|Saint Louis]] on la paraula olímpic fou usada per qualsevol tipus de competició, incloses competicions escolars o competicions per irlandesos-americans.

L'any [[1906]] es disputaren uns jocs menors a la ciutat d'[[Atenes]], com a celebració dels deu anys dels primers jocs. La idea era que [[Atenes]] organitzés uns jocs intercalats entre els altres jocs disputats cada quatre anys però la idea no reeixí. Tot i que tingueren un èxit major que els disputats el 1900 i el 1904 i contribuïren positivament a l'enfortiment olímpic, aquests jocs no són oficialment reconeguts pel [[Comitè Olímpic Internacional|COI]].

[[Fitxer:Dorando Pietri.jpg|right|thumb|Dorando Pietri acaba la primera marató moderna]]
Els [[Jocs Olímpics d'estiu 1908|Jocs Olímpics de Londres 1908]] foren un gran èxit. S'establí la distància oficial de la [[marató]], 42,195 km (distància escollida per quadrar l'arribada dels atletes amb la posició que ocupava al família reial anglesa.

El creixement dels jocs era cada cop més gran. 2.500 competidors actuaren als [[Jocs Olímpics d'estiu 1912|Jocs Olímpics d'Estocolm 1912]], entre els quals destacà [[Jim Thorpe]], que fou acusat de professionalisme i se li retiraren les medalles. Aquestes no li foren retornades fins al [[1983]], trenta anys després de la seva mort.

Els jocs previstos per a l'any [[1916]] a [[Berlín]] foren suspesos per la [[Primera Guerra Mundial]].

=== El període d'entre-guerres ===

L'any [[1920]] els jocs es disputaren a [[Anvers]], [[Bèlgica]], un dels països més castigats per la guerra. Quatre anys després els jocs viatjaren a [[París]], on el nombre de participants pujà fins a 3.000, rècord fins aleshores, i on destacà el finlandès [[Paavo Nurmi]], que va ser conegut com ''el finlandès volador''.

Els [[Jocs Olímpics d'estiu 1928|Jocs Olímpics d'Amsterdam 1928]] foren dels millor organitzats fins aleshores, aprofitant la bonança econòmica i l'aparició dels primers [[patrocinador]]s. A més foren els primers que permeteren competir les dones en l'esport olímpic per excel·lencia, l'[[atletisme]]. El cas contrari fou el dels [[Jocs Olímpics d'estiu 1932|Jocs Olímpics de Los Angeles 1932]], que es van veure afectats per la [[gran depressió]] i que tingueren el nombre més baix de participants des de [[Saint Louis (Missouri)|Saint Louis]] el [[1904]].

Els [[Jocs Olímpics d'estiu 1936|Jocs Olímpics de Berlín 1936]] van ser vistos pel govern nazi alemany com una gran oportunitat per promòure la seva ideologia de superioritat de la raça ària. El partit nazi encarregà a la directora [[Leni Riefenstahl]] un film sobre els jocs. El gran heroi dels jocs, però, fou un atleta de raça negra, [[Jesse Owens]], que guanyà quatre medalles d'or a les proves de velocitat d'atletisme.

Degut a la [[Segona Guerra Mundial]], els jocs de [[1940]] (que s'havien de disputar a [[Tòquio]] i posteriorment foren col·locats a [[Hèlsinki]]) i els de [[1944]] no es van disputar.

=== Després de la Segona Guerra Mundial ===
Els primers jocs de la post-guerra foren disputats a [[Londres]] el [[1948]], on [[Alemanya]] i [[Japó]] foren exclosos. Una esprínter holandesa [[Fanny Blankers-Koen]] emulà [[Jesse Owens]] i guanyà quatre medalles d'or en les proves de velocitat atlètiques.

El [[1952]], a [[Hèlsinki]], va veure l'explosió d'un jove oficial de l'exèrcit txec que ja havia guanyat una medalla d'or i una de plata quatre anys abans i que aquest any guanyà les medalles d'or de 10.000, 5.000 metres i marató.

Els [[Jocs Olímpics d'estiu de 1956]] es disputaren a [[Melbourne]]. Les proves hípiques, però, no es pogueren disputar al país degut a les lleis de quarantena que havien de complir els [[cavalls]]. Aquestes proves foren traslladades a [[Estocolm]], essent el primer cop que uns Jocs es disputaven en dos països diferents. Entre els fets destacats es pot esmentar l'encontre de [[waterpolo]] entre [[Hongria]] i la [[Unió Soviètica]], que degut a les tensions polítiques entre ambdós estats acabaren en una batalla entre els equips.

Els [[Jocs Olímpics d'estiu 1960|Jocs Olímpics de Roma 1960]] van veure l'aparició de Cassius Clay, més tard conegut com a [[Muhammad Ali (boxador)|Muhammad Ali]], que guanyà una medalla d'or en [[boxa]], que posteriorment llençà com a protesta per no ser admès en un restaurant per a blancs de la seva ciutat. Altres estrelles foren l'equip soviètic de [[gimnàstica artística]] que guanyà 15 de 16 medalles possibles o [[Wilma Rudolph]], guanyadora de tres ors en atletisme.

Els [[Jocs Olímpics d'estiu 1964|Jocs Olímpics de Tòquio 1964]] destacaren per ser els primers de l'era moderna de les telecomunicacions. Foren els primers retransmesos per tot el món per [[televisió]], aprofitant l'ús dels primers satèl·lits de comunicacions. D'aquesta manera iniciaren la popularització dels Jocs d'anys posteriors.

Les actuacions esportives dels [[Jocs Olímpics d'estiu 1968|jocs de 1968]] a [[Ciutat de Mèxic]] es van veure afavorides per l'altitud de la ciutat (més de 2000 metres) que van propiciar grans marques. La més destacada fou la de [[Bob Beamon]] que saltà 8.90 m. en salt de longitud, marca que es mantingué durant 23 anys. S'introduí un nou tipus de salt, l'anomenat estil Fosbury, ideat per [[Dick Fosbury]] en el salt d'alçada. La política també es féu palesa a la cerimònia d'entrega de medalles dels 200 metres llisos on [[Tommie C. Smith]] i [[John Carlos]] protestaren, puny en alt, per la segregació racial als [[Estats Units]].

=== Els Jocs Olímpics i la política ===
La política intervingué de nou als [[Jocs Olímpics d'estiu de 1972|Jocs Olímpics de Munic]] el [[1972]]. El grup terrorista [[Setembre Negre]] envaí l'apartament israelià de la vila olímpica i matà dos atletes i en segrestà altres 9. El grup demanà l'alliberament de nombrosos presos palestins a [[Israel]]. En el tiroteig posterior amb les forces de seguretat alemanyes moriren 15 persones, incloent-hi nou atletes i 5 terroristes. Entre els fets esportius més destacats cal esmentar les set medalles d'or de [[Mark Spitz]] en natació i les tres de la gimnasta soviètica [[Olga Korbut]].

Els [[Jocs Olímpics d'estiu 1976|Jocs Olímpics de Montreal 1976]] van acabar amb fortes deutes econòmiques de les que la ciutat trigà a recuperar-se. Es produí, a més el boicot de moltes nacions africanes en protesta per l'actuació de l'equip de [[rugbi]] de [[Nova Zelanda]] a [[Sud-àfrica]], que mantenia una política d'[[apartheid]] racial. L'estrella dels jocs fou la romanesa [[Nadia Comaneci]] que guanyà cinc medalles (tres d'or) en [[gimnàstica]] i que aconseguí la primera nota de 10 en el seu esport.

Amb l'excusa de la invasió de la [[Unió Soviètica]] a l'[[Afganistan]], 66 nacions, incloses Estats Units, Canadà, Alemanya Occidental o Japó, van boicotejar els jocs de [[1980]] a [[Moscou]]. Grècia, Gran Bretanya i Austràlia hi participaren i es convertiren en les úniques nacions que han participat en tots els jocs d'estiu. Entre els esportistes més destacats trobem el gimnasta [[Alexander Dityatin]], el nedador [[Vladimir Salnikov]], el piragüista [[Uladzimir Parfianovich]] o el boxejador [[Teófilo Stevenson]].

Quatre anys més tard, com a represàlia, 15 països del bloc de l'est, entre ells la [[Unió Soviètica]] van boicotejar els jocs de [[Los Angeles]] [[1984]]. Aquests, però, van ser un gran èxit econòmic, gràcies a la publicitat i la televisió. L'estrella dels jocs va ser [[Carl Lewis]], que repetí la gesta de [[Jesse Owens]].

=== El professionalisme i el doptage als Jocs ===
Històricament, els [[Jocs Olímpics]] estaven reservats a atletes amateurs. Als anys vuitanta la professionalització de l'esport era un fet indiscutible, amb l'excepció dels països comunistes, que es trencà amb la caiguda del bloc soviètic a finals de la dècada. L'arribada de [[Joan Antoni Samaranch]] al capdavant del [[Comitè Olímpic Internacional|COI]] el [[1980]] canvià la filosofia que el [[Comitè Olímpic Internacional|COI]] havia mantingut fins aleshores i acceptà plenament el professionalisme als Jocs. Aquest fet portà en l'aspecte negatiu un increment de l'ús de substàncies dopants amb l'objectiu de millorar el rendiment esportiu, i paral·lelament a l'aparició dels controls anti-dopatge. El primer gran escàndol de dopatge aparegué als [[Jocs Olímpics d'estiu 1988|Jocs Olímpics de Seül 1988]] quan l'atleta [[Ben Johnson (atleta)|Ben Johnson]] fou desposseït de la seva medalla d'or.

Als [[Jocs Olímpics d'estiu 1992|Jocs Olímpics de Barcelona 1992]] s'acceptà per primer cop la presència dels jugadors professionals de l'[[NBA]], l'anomenat [[Dream Team (bàsquet)|Dream Team]]. Foren els primers jocs sense boicot des de [[1972]] i [[Sud-àfrica]] fou readmesa en abolir la seva política segregacionista. [[Alemanya]] participà reunificada per primer cop des de 1960 i les nacions bàltiques hi prengueren part més de 50 anys després (1936). La resta de països ex soviètics hi participaren amb el nom d'[[Equip Unificat]] i debutaren [[Eslovènia]], [[Croàcia]] i [[Bòsnia i Hercegovina]].

Els darrers any del [[segle XX]] van ser convulsos per al moviment olímpic pel pagament de comissions als membres del [[Comitè Olímpic Internacional|COI]] en el procés d'elecció de les ciutats olímpiques. Aquesta corrupció dins del [[Comitè Olímpic Internacional|COI]] va quedar demostrada en l'elecció de [[Salt Lake City]] pels jocs d'hivern de [[2002]]. Existiren sospites que a l'elecció d'[[Jocs Olímpics d'estiu 1996|Atlanta 1996]] l'empresa [[Coca-Cola]] va tenir forta influència. Els jocs, a més, foren marcats per l'explosió d'una bomba al Centennial Park de la ciutat durant el seu transcurs. Entre els esportistes més destacats cal esmentar els atletes [[Michael Johnson]] i [[Donovan Bailey]], el gimnasta [[Alexei Nemov]] o les nedadores [[Amy Van Dyken]] i [[Michelle Smith]].

Els [[Jocs Olímpics d'estiu 2000|Jocs Olímpics de Sydney 2000]] van ser molt brillants. El nedador [[Ian Thorpe]], el remer [[Steve Redgrave]] o l'atleta [[Cathy Freeman]] foren esportistes destacats. La nota anecdòtica la donà el nedador de [[Guinea Equatorial]] [[Eric Moussambani]], que amb prou feines aconseguí finalitzar la prova de 100 metres estil lliure.

Més de cent anys després de la primera edició, els jocs retornaren a [[Atenes]]. Es produí el rècord de 201 Comitès Nacionals participants. Les grans estrelles van ser el nedador [[Michael Phelps]], la ciclista [[Leontien Ziljaard-van Moorsel]], la piragüista [[Birgit Fischer]] i els atletes [[Hicham El Guerrouj]] i [[Kelly Holmes]].

== Llista dels esports olímpics ==
42 esports diferents, amb 56 disciplines diferents, han format part del programa olímpic. En els jocs del [[2004]] es disputaren 28 esports diferents. Aquest nombre es reduirà a 26 pels jocs del [[2008]] per la sortida del [[beisbol]] i el [[softbol]].

{| class=wikitable
! Esport || Anys ||bgcolor=lightgray|   || Esport || Anys
|-
| [[Atletisme]] || tots ||rowspan=22 bgcolor=lightgray| || [[Natació]] || tots
|-
| [[Bàdminton]] || des de 1992 || [[Natació sincronitzada]] || des de 1984
|-
| [[Basquetbol]] || des de 1936 || [[Pentatló Modern]] || des de 1912
|-
| [[Beisbol]] || des de 1992 || [[Pilota basca]] || 1900
|-
| [[Boxa]] || 1904-1908, des de 1920 || [[Piragüisme]] || des de 1936
|-
| [[Ciclisme]] || tots || [[Polo]] || 1900, 1908, 1920-1924, 1936
|-
| [[Cricket]] || 1900 || [[Rackets]] || 1908
|-
| [[Croquet]] || 1900 || [[rem (esport)|Rem]] || des de 1900
|-
| [[Esgrima]] || tots || [[Roque]] || 1904
|-
| [[Estira i afluixa]] || 1900-1920 || [[Rugbi]] || 1900, 1908, 1920-1924
|-
| [[Esports de motor aquàtics]] || 1908 || [[Salts]] || des de 1908
|-
| [[Futbol]] || 1900-1928, des de 1936 || [[Softbol]] || des de 1996
|-
| [[Gimnàstica]] || tots || [[Taekwondo]] || des de 2000
|- 
| [[Golf]] || 1900-1904 || [[Tennis]] || 1896-1924, des de 1988
|-
| [[Halterofília]] || 1896, 1904, des de 1920 || [[Tennis de taula]] || des de 1988
|-
| [[Handbol]] || 1936, des de 1972 || [[Tir olímpic|Tir]] || 1896-1900, 1908-1924, des de 1932
|-
| [[Hípica]] || 1900, des de 1912 || [[Tir amb arc]] || 1900-1912, des de 1972
|-
| [[Hoquei sobre herba]] || 1908, 1920, des de 1928 || [[Triatló]] || des de 2000
|-
| [[Joc de palma]] || 1920 || [[vela esportiva|Vela]] || 1900, des de 1908
|-
| [[Judo]] || 1964, des de 1972 || [[Voleibol]] || des de 1964
|-
| [[Lacrosse]] || 1904-1908 || [[Waterpolo]] || 1900, des de 1908
|-
| [[Lluita]] || 1896, des de 1904 || colspan=2|
|}

== Llista del Jocs Olímpics d'estiu ==

[[Fitxer:Summer olympics all cities.PNG|thumb|300px|Mapa de localització les ciutats olímpiques]]

{| cellspacing=0 style=background: #EBF5FF; border: 1px #aaa solid; border-collapse: collapse; font-size: 95%; width=58%
|- bgcolor=#006699 style=color:white;
!Any
!Edició
!Ciutat organitzadora
!País
|- 
|align=center|[[Jocs Olímpics d'estiu de 1896|1896]]||align=center|I||align=center|[[Atenes]]||align=left|[[Fitxer:Flag of Greece (1828-1978).svg|20px|Bandera de Grècia (1828-1978)]] [[Grècia]]
|-
|align=center|[[Jocs Olímpics d'estiu de 1900|1900]]||align=center|II||align=center|[[París]]||align=left|{{FRA}}
|-
|align=center|[[Jocs Olímpics d'estiu de 1904|1904]]||align=center|III||align=center|[[Saint Louis (Missouri)|Saint Louis]]||align=left|{{USA}}
|-
|align=center|[[Jocs Olímpics d'estiu de 1908|1908]]||align=center|IV||align=center|[[Londres]]||align=left|{{GBR}}
|-
|align=center|[[Jocs Olímpics d'estiu de 1912|1912]]||align=center|V||align=center|[[Estocolm]]||align=left|{{SUE}}
|-
|align=center|[[Jocs Olímpics d'estiu de 1916|1916]] (*)||align=center|VI||align=center|[[Berlín]]||align=left|[[Fitxer:Flag of the German Empire.svg|20px|Bandera de l'Imperi Alemany]] [[Alemanya]]
|-
|align=center|[[Jocs Olímpics d'estiu de 1920|1920]]||align=center|VII||align=center|[[Anvers]]||align=left|{{BEL}}
|-
|align=center|[[Jocs Olímpics d'estiu de 1924|1924]]||align=center|VIII||align=center|[[París]]||align=left|{{FRA}}
|-
|align=center|[[Jocs Olímpics d'estiu de 1928|1928]]||align=center|IX||align=center|[[Amsterdam]]||align=left|{{PBA}}
|-
|align=center|[[Jocs Olímpics d'estiu de 1932|1932]]||align=center|X||align=center|[[Los Angeles]]||align=left|{{USA}}
|-
|align=center|[[Jocs Olímpics d'estiu de 1936|1936]] (+)||align=center|XI||align=center|[[Berlín]]||align=left|[[Fitxer:Flag of Germany 1933.svg|20px|Bandera d'Alemanya (1933)]] [[Alemanya]]
|-
|align=center|[[Jocs Olímpics d'estiu de 1940|1940]] (**)||align=center|XII||align=center|[[Tòquio]]||align=left|{{JAP}}
|-
|align=center|[[Jocs Olímpics d'estiu de 1944|1944]] (**)||align=center|XIII||align=center|[[Londres]]||align=left|{{GBR}}
|-
|align=center|[[Jocs Olímpics d'estiu de 1948|1948]]||align=center|XIV||align=center|[[Londres]]||align=left|{{GBR}}
|-
|align=center|[[Jocs Olímpics d'estiu de 1952|1952]]||align=center|XV||align=center|[[Hèlsinki]]||align=left|{{FIN}}
|-
|align=center|[[Jocs Olímpics d'estiu de 1956|1956]]||align=center|XVI||align=center|[[Melbourne]]||align=left|{{AUS}}
|-
|align=center|[[Jocs Olímpics d'estiu de 1960|1960]]||align=center|XVII||align=center|[[Roma]]||align=left|{{ITA}}
|-
|align=center|[[Jocs Olímpics d'estiu de 1964|1964]]||align=center|XVIII||align=center|[[Tòquio]]||align=left|{{JAP}}
|-
|align=center|[[Jocs Olímpics d'estiu de 1968|1968]]||align=center|XIX||align=center|[[Ciutat de Mèxic]]||align=left|{{MEX}}
|-
|align=center|[[Jocs Olímpics d'estiu de 1972|1972]]||align=center|XX||align=center|[[Munic]]||align=left|{{ALE}}
|-
|align=center|[[Jocs Olímpics d'estiu de 1976|1976]]||align=center|XXI||align=center|[[Mont-real]]||align=left|{{CAN}}
|-
|align=center|[[Jocs Olímpics d'estiu de 1980|1980]]||align=center|XXII||align=center|[[Moscou]]||align=left|{{URS}}
|-
|align=center|[[Jocs Olímpics d'estiu de 1984|1984]]||align=center|XXIII||align=center|[[Los Angeles]]||align=left|{{USA}}
|-
|align=center|[[Jocs Olímpics d'estiu de 1988|1988]]||align=center|XXIV||align=center|[[Seül]]||align=left|{{KOR}}
|-
|align=center|[[Jocs Olímpics d'estiu de 1992|1992]]||align=center|XXV||align=center|[[Barcelona]]||align=left|{{ESP}}
|-
|align=center|[[Jocs Olímpics d'estiu de 1996|1996]]||align=center|XXVI||align=center|[[Atlanta]]||align=left|{{USA}}
|-
|align=center|[[Jocs Olímpics d'estiu de 2000|2000]]||align=center|XXVII||align=center|[[Sydney]]||align=left|{{AUS}}
|-
|align=center|[[Jocs Olímpics d'estiu de 2004|2004]]||align=center|XXVIII||align=center|[[Atenes]]||align=left|{{GRE}}
|-
|align=center|[[Jocs Olímpics d'estiu de 2008|2008]]||align=center|XXIX||align=center|[[Pequín]]||align=left|{{RPX}}
|-
|align=center|[[Jocs Olímpics d'estiu de 2012|2012]]||align=center|XXX||align=center|[[Londres]]||align=left|{{GBR}}
|-
|align=center|[[Jocs Olímpics d'estiu de 2016|2016]]||align=center|XXXI||align=center|[[Rio de Janeiro]]||align=left|{{BRA}}
|-
|align=center|[[Jocs Olímpics d'estiu de 2020|2020]]||align=center|XXXII||align=center|[[Tòquio]]||align=left|{{JAP}}
|}

(*) ''L'edició de [[1916]] no es va arribar a celebrar degut a l'esclat de la [[Primera Guerra Mundial]]''br /
(**) ''Les edicions de [[1940]] i [[1944]] no es van celebrar a causa de la [[Segona Guerra Mundial]]'' br /
(+) ''Vegeu també l'article sobre l'[[Olimpíada Popular]]''

== Vegeu també ==
* [[Jocs Olímpics]]
* [[Jocs Olímpics d'hivern]]

== Enllaços externs ==
{{Commonscat|Summer Olympics}}

* [http://www.olympic.org Web oficial del moviment olímpic]
{{Jocs Olímpics}}
{{Enllaç AD|no}}


[[Categoria:Jocs Olímpics d'estiu| ]]</text>
      <sha1>5gox0gie0phui2118udz5i6i8lgyqqt</sha1>
      <model>wikitext</model>
      <format>text/x-wiki</format>
    </revision>
  </page>