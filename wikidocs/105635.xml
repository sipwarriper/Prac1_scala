<page>
    <title>Edgar Degas</title>
    <ns>0</ns>
    <id>105635</id>
    <revision>
      <id>13663370</id>
      <parentid>13646973</parentid>
      <timestamp>2014-06-23T23:41:32Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infobox artista
|nom = Edgar Degas
|imatge = Edgar Germain Hilaire Degas 061.jpg
|mida_imatge = !-- Completeu-ho només si la imatge és inferior a 220px --
|peu = ''Autoretrat'' (''Degas au porte-fusain''), 1855
|nom_naixement = Hilaire-Germain-Edgar De Gas
|nacionalitat = Francès
|data_naixement = {{Data naixement|1834|7|19}}
|lloc_naixement = [[París]]
|data_defuncio = {{Data defunció i edat|1917|9|27|1834|7|19}}
|lloc_defuncio = [[París]]
|art = [[Pintura]] i [[escultura]]
|moviment = [[Impressionisme]]
|educacio = 
|obresdestacades = 
|patrons = 
|influenciatper = [[Jean Auguste Dominique Ingres|Dominique Ingres]] [[Eugène Delacroix]]
|influi = [[Mary Cassatt]], [[Jean-Louis Forain]], [[Walter Sickert]], [[Henri de Toulouse-Lautrec]]

|premis = 
|signatura = Degas autograph.png
|imatgeobra = 
|peuobra = 
}}
'''Edgar Degas''' ([[París]], [[19 de juliol]] de [[1834]] - [[27 de setembre]] de [[1917]]) fou un mestre [[França|francès]] que destacà com a [[pintor]], [[gravat|gravador]], [[escultura|escultor]] i [[fotògraf]]. És conegut per la seva visió particular sobre el món del [[ballet]], en què capturà escenes subtils i belles, reconegut per les seves obres en [[pastel]] i considerat un dels fundadors de l'[[impressionisme]]. Fou molt afeccionat a la [[fotografia]].

La majoria de les obres consagrades a Edgar Degas, en un intent de classificació dins la [[història de l'art]], el vinculen al moviment de l'[[impressionisme]], format a França en l'últim terç del [[segle XIX]] en reacció a la [[Academicisme|pintura acadèmica]] de l'època. Els artistes que en varen formar part, com [[Claude Monet]], [[Paul Cézanne]], [[Pierre-Auguste Renoir|August Renoir]], [[Alfred Sisley]], [[Mary Cassatt]], [[Berthe Morisot]] o [[Camille Pissarro]], cansats de ser regularment refusats als [[Saló de París|salons oficials]], s'havien constituït en societat anònima per poder exposar les seves obres al públic.

Sovint s'associa l'art impressionista amb els efectes de la [[llum]] a l'aire lliure. Aquestes característiques no són íntegrament aplicables a Degas: tot i ser un dels principals animadors de les exposicions impressionistes, no trobava el seu lloc en el moviment més que per la llibertat de pintar predicada pel grup. De la pintura a l'aire lliure prefereix, i de lluny, «allò que no es veu més que en la memòria». En una ocasió va comentar a [[Camille Pissarro|Pissarro]]: «Et cal una vida natural; per a mi una vida artificial.»

Si bé Degas formava oficialment part dels impressionistes, no compartia amb ells els seus trets més coneguts. La seva situació excepcional no escapa a les crítiques del moment, sovint desestabilitzades pel seu [[avantguarda|avantguardisme]]. Algunes de les seves imatges han sembrat la controvèrsia, i encara avui l'obra de Degas és objecte de nombrosos debats entre els [[Història de l'art|historiadors de l'art]].

Les despulles d'Edgar Degas reposen al [[cementiri de Montmartre]] a [[París]], a la tomba familiar. 

== Biografia ==
[[Fitxer:Edgar Germain Hilaire Degas 021.jpg|left|200px|thumb|''[[La classe de dansa]]'' ([[Museu d'Orsay]])]]
Fill primogènit del ric banquer Auguste de Gas i de Célestine Musson, Edgar Degas va néixer a [[París]] el [[19 de juliol]] de [[1834]] i va créixer en un entorn burgès i culte. El pare pertanyia a una noble família [[Bretanya|bretona]] que s'havia traslladat a [[Nàpols]] durant la [[Revolució Francesa]]; la seva mare Célestine era originària de [[Nova Orleans]] ([[Estats Units]]) i la seva família es dedicava a la producció de [[cotó]].

Fou batejat amb el nom d'Edgar-Hilaire Germaine de Gas, i va passar la seva primera infància a le Rue Saint-Georges, a prop del [[jardí de Luxemburg]]. La seva mare va morir el [[1847]], quan ell tenia només tretze anys; aquesta pèrdua el va afectar enormement. Tenia quatre germans i germanes i va gaudir d'una infantesa daurada.ref name=robbiani{{ref-llibre|autor=Marina Robbiani|coautors=Anna Maria Mascheroni|títol=Degas|url=http://books.google.cat/books?id=VdKOPwAACAAJ|consulta=18 Setembre 2010|any=1988|editorial=CELIV|llengua=francès|isbn=9782865350742}}/ref

L'any [[1845]] ingressà com a deixeble al liceu Louis-le-Grand ([[París]]), on conegué [[Henri Rouart]], amic que l'acompanyaria durant tota la seva vida.

===Estudis===
Després del seu batxillerat, comença a freqüentar la sala de les Estampes de la [[Biblioteca Nacional de França]]. En aquest període, va ingressar a l'estudi del pintor [[Fèlix Joseph Barrias]], molt famós a la seva època. Passava les seves jornades al [[Museu del Louvre|Louvre]], fascinat pels pintors italians, holandesos i francesos. Dibuixant incansable, copiava de les obres d'[[Albrecht Dürer]], [[Andrea Mantegna]], [[Paolo Veronese]], [[Francisco de Goya y Lucientes|Goya]], [[Rembrandt van Rijn|Rembrandt]]. 
El seu pare, però, volia que estudiés [[dret]]. Degas es va arribar a inscriure a la facultat de dret de la [[Universitat de París]] el novembre de [[1853]], però no va fer cap esforç per assistir-hi i seguir els estudis.

El 1854 s'inscriu al taller del lionès [[Louis Lamothe]], alumne bastant mediocre de [[Dominique Ingres]] i dels germans Flandrin.ref{{GEC|0021772}}/ref Pel seu costat, el seu pare, afeccionat refinat d'[[art]] i de [[música]], li va presentar alguns dels majors col·leccionistes de París, com Lacaze, Marcille i Valpinçon.

===Estança a Itàlia===
El [[1855]], comença a seguir cursos a l’''[[École Nationale Supérieure des Beaux-Arts|École des Beaux-Arts]]'' de [[París]], la institució francesa més prestigiosa en el terreny de les [[belles arts]]. Uns mesos després, preferint apropar-se directament a l'art dels grans mestres clàssics, va abandonar-la per a realitzar un viatge pel seu compte a [[Itàlia]], on va residir durant tres anys, dedicant-se a copiar les pintures dels grans mestres del [[renaixement]], com [[Luca Signorelli]], o [[Sandro Botticelli]], les escultures clàssiques, els frescos de [[Raffaello Sanzio|Rafael]] i el treball de [[Miquel Àngel]] a la [[Capella Sixtina]], obres que seran les principals motivacions del pintor.ref name=robbiani/
Va viatjar inicialment amb la seva família a [[Nàpols]], i després a [[Roma]] i [[Florència]], on va fer amistat amb el pintor [[Gustave Moreau]].

===Els impressionistes===
Al seu retorn a França el [[1859]], Degas es va instal·lar en un estudi de París prou gran per permetre-li començar a pintar el ''[[Retrat de la família Bellelli]]'', una tela que volia presentar al [[Saló de París|Saló]], tot i que va estar inacabada fins al [[1867]]. També va començar a treballar en unes quantes [[pintura d'història|pintures d'història]]: ''Alexandre i Bucèfal'' i ''La Filla de Jephthah'' el 1859–1860; ''Semiramis construint Babilònia'' el 1860; i ''Joves espartans'' al voltant de 1860.ref name=Gordon43[[#Gordon|Gordon i Forge, 1988]]: pàg. 43/ref El 1861, Degas va visitar al seu amic d'infantesa Paul Valpinçon a [[Regió de Normandia|Normandia]], on va fer els primers dels seus estudis de cavalls. 

Va exposar al [[Saló de París|Saló]] per primera vegada el [[1865]], quan el jurat va acceptar la seva pintura ''Escena de guerra a l'edat mitjana'', que atrauria poca atenció. Amb tot, va continuar participant fins al 1870.ref name=Thomson48 [[#Thomson|Thomson 1988]]: pàg. 48/ref Posteriorment, va anar canviant al seu estil influït principalment per l'exemple d'[[Édouard Manet]], que Degas havia conegut el 1864 (mentre els dos estaven copiant el mateix retrat de [[Diego Velázquez|Velázquez]] al [[Louvre]], segons una llegenda apòcrifa).ref name=Gordon23[[#Gordon|Gordon i Forge, 1988]]: pàg. 23/ref

De 1874 a 1886, va promoure la primera exposició d'art impressionista, on Degas va mostrar els seus treballs. Tenia llavors nombrosos contactes amb pintors de la seva generació, sobretot [[Camille Pissarro|Pissarro]], però també amb artistes d'avantguarda més joves. Els [[impressionistes]] farien fins a set mostres més, l'última el 1886. Degas prenia un paper principal organitzant-les, i va presentar els seus treballs en totes llevat d'una, malgrat els seus conflictes reiteratius amb altres membres del grup. Tenia poc en comú amb [[Claude Monet|Monet]] i els altres pintors [[paisatge (gènere pictòric)|paisatgistes]], de qui es burlava per pintar a l'exterior. Conservador en les seves actituds socials, odiava l'escàndol creat per les mostres, així com la publicitat que els seus col·legues buscaven.ref name=Gordon31[[#Gordon|Gordon i Forge, 1988]]: pàg. 31/ref Rebutjava l'etiqueta d'impressionista que la premsa havia creat i havia popularitzat. La seva insistència a incloure artistes no impressionistes com [[Jean-Louis Forain]] i [[Jean-François Raffaëlli]] a les mostres creaven tensions dins del grup, contribuint finalment a la seva dissolució el 1886.ref name=Armstrong25[[#Armstrong|Armstrong, 1991]]: pàg. 25/ref

El cantant català [[Llorenç Pagans]] va tenir una amistat amb el pare de Degas i aquest el va retratar un parell de vegades tocant la guitarra, i una altra només de bust.ref name=Kendall24 [[#Kendall1996|Kendall, 1996]]: pàg. 24/ref

Malgrat els seus viatges per França i l'estranger, Degas sentia [[París]] com a punt essencial per a ell, i dins de [[París]], [[Montmartre]]. Freqüentava certs cenacles, tallers, cafès literaris, la família de l'enginyer (i pintor) [[Henri Rouart]], la família [[Manet]], [[Berthe Morisot]], i [[Stéphane Mallarmé|Mallarmé]]. Junt amb alguns burgesos, els seus íntims, portava una vida conformista de solter altiu. Del seu entorn familiar, conservava la reserva i el respecte pels principis. La seva delicadesa de cor, la seva intransigència moral li valien l'estima de tots, però les seves rèpliques punyents ben conegudes en feien fugir d'alguns. Participava activament a les tertúlies que reunien joves artistes d'avantguarda i el seu amic [[Édouard Manet]] al cafè Guerbois.

Va servir a l'exèrcit durant la [[Guerra francoprussiana]] per a la defensa de París com a membre de la Guàrdia Nacional, tenint així poc temps per a pintar ([[1870]]). En unes proves de tir li varen detectar un problema a la vista que li va representar una preocupació de per vida i que acabaria per deixar-lo cec.ref name=Guillaud29[[#Guillaud|Guillaud, 1984]]: pàg. 29/ref

[[Fitxer:Edgar Germain Hilaire Degas 016.jpg|thumb|280px|La borsa de Cotó de Nova Orleans, 1873. ([[Musée des Beaux-Arts de Pau]])]] 
Després de la guerra, el 1872, va visitar el seu germà René i altres parents a [[Nova Orleans]], on va realitzar diversos treballs dedicats al tema familiar. Un dels més destacats era un que reprodueix una escena de la Borsa de Cotó de Nova Orleans.

L'any següent retornà a París i promogué la primera exposició d'art impressionista, on Degas mostrà els seus treballs.

===Darrer període===
L'any 1874 el seu pare moria, i en la tramitació de l'herència de les propietats descobreix que el seu germà René havia amassat endeutaments econòmics enormes. Per preservar la dignitat dels Degas es va veure forçat a vendre la seva casa i una [[col·lecció privada|col·lecció d'art]] que havia heretat. Per primera vegada la pintura esdevé la seva única font d'ingressos i desplega la major activitat de la dècada 1874-1884.ref name=Guillaud33[[#Guillaud|Guillaud, 1984]]: pàg. 33/ref 

Als anys 1880, mentre que la seva vista comença a declinar, Degas preferia el [[pintura al pastel|pastel]], amb el qual barreja de vegades l'[[aquarel·la]] i el [[guaix]]. Els quadres d'aquest període testimonien un treball molt modern sobre l'expressivitat del color i de la línia. 

Al final dels anys 1890, gairebé cec, es dedica quasi exclusivament a l'[[escultura]], que practica ja des de feia una desena d'anys, transposant els seus temes favorits en la cera. Amb tot, continuava tenint presència a les exposicions, com a la sala Durand-Ruel el [[1892]] i 1897; a [[Londres]] i [[Pittsburgh]] el [[1898]]; [[Berlín]] el [[1903]] i [[1913]]; [[Brussel·les]] el [[1904]]. Tot i la seva edat i difícil situació física, en aquests darrers va viatjar el 1892 a Suïssa, Bèlgica, Normandia, i posteriorment a Nàpols, Alsàcia i Montauban, el 1897, per visitar el museu d'Ingres.ref name=Kendall294 [[#Kendall1996|Kendall, 1996]]: pàg. 294-295/ref

El [[1900]] [[Picasso]] va arribar a [[París]] i va conèixer Degas, un ancià que visitava els burdells per fer servir les prostitutes com a models, optant per una nuesa dura en lloc de models amb nus acadèmics. L'any 1958, Picasso va adquirir onze [[Monotípia|monotips]]ref name=RubinSeckel1994{{ref-llibre|autor=William Stanley Rubin|coautors=Hélène Seckel-Klein, Judith Cousins, Museum of Modern Art (New York, N.Y.)|títol=Les Demoiselles d'Avignon|url=http://books.google.cat/books?id=Yp3qAAAAMAAJ|consulta=24 Setembre 2010|any=1994|editorial=The Museum of Modern Art|isbn=9780810961258|pàgines=109}}/ref de Degas d'aquest període que li serien font d'inspiració per a la seva sèrie suite 156 els anys 1970.refKosme de Barañan. [http://www.elpais.com/articulo/pais/vasco/PICASSO/_PABLO_/PINTOR/trazo/firme/Picasso/octogenario/refleja/Suite/156/historia/desnudo/femenino/elpepuesppvs/19990114elpvas_21/Tes Notícia a El País de l'exposició sobre la suite 156 de Picasso]. Bilbao-1999/ref 

A partir de 1905, el pintor es parapeta cada cop més al seu taller del 37 de la ''rue Victor Massé'', amargat per la ceguesa que el guanya. Gairebé cec des de feia alguns anys, Degas mor d'una congestió cerebral a [[París]] el [[27 de setembre]] de [[1917]], amb 83 anys. Va ser inhumat al [[cementiri de Montmartre]]. L'any següent, les obres acumulades al seu taller i la seva important col·lecció són dispersades en subhastes.

La fallida de la seva família, el seu caràcter difícil, el seu esperit mordaç, les seves sortides ferotges, el seu antisemitisme,refCartes de Degas, recollides i anotades per Marcel Guérin, pàgina 226./ref les seves posicions sovint intransigents, la progressió inexorable dels seus trastorns oculars, varen contribuir a accentuar la misantropia tan sovint denunciada d'aquest vell solter. Tanmateix, sembla que aquesta reputació ha estat sovint exagerada. Diversos indicis proven en efecte que, fins i tot quan era gran, es continuava interessant per la creació, rebent artistes al seu taller fins al seu trasllat el 1912.

== Estil artístic ==
[[Fitxer:Edgar Degas Place de la Concorde.jpg|thumb|300px|''[[Place de la Concorde (pintura)|Place de la Concorde]]'', [[1875]], Edgar Degas, [[Museu de l'Hermitage]], [[Sant Petersburg]] Aquest quadre es donà per perdut molts anys després de la [[Segona Guerra Mundial]]]]
Tot i ser considerat un pintor impressionista, certament mai va emprar les característiques d'aquest moviment i en desaprovava els treballs. Tanmateix, és més adequat ubicar-lo en l'impressionisme que en qualsevol altre moviment. Pot dir-se que el seu impressionisme es basa en la representació de moments fortuïts, instants, impressions més que en la pinzellada curta.

Tècnicament, Degas es diferencia dels impressionistes en que ell mai va adoptar la gamma de colors impressionistes,ref name=Hartt[[#Hartt|Hartt, 1976]]: pàg. 365/ref i va restar importància a la pràctica constant de la pintura ''en plein air''.ref name=Gordon11[[#Gordon|Gordon i Forge, 1988]]: pàg. 11/ref En paraules de la historiadora d'art Carol Armstrong Ell era sovint tant anti-impressionista com els crítics que visitaven les mostres; com Degas mateix va explicar, cap art ha estat menys espontani que el meu. El que jo faig és el resultat de la reflexió i de l'estudi dels grans mestres. De la inspiració, l'espontaneïtat, el temperament, no en sé res.ref name=Armstrong22[[#Armstrong|Armstrong, 1991]]: pàg. 22/ref No obstant això, se l'ha descrit amb més precisió com a impressionista que com a membre de qualsevol altre moviment. Les seves escenes de la vida parisenca, la seva composició descentrada, els seus experiments amb el color i la forma, i la seva amistat amb diversos artistes impressionistes clau, sobretot [[Mary Cassatt]] i [[Édouard Manet]], tot el relaciona íntimament amb el moviment impressionista.ref name=Roskill Roskill 1983, pàg. 33 /ref

L'estil de Degas reflecteix el seu profund respecte pels vells mestres (va ser un entusiasta copista fins ben entrada la maduresa)ref name=Baumann[[#Baumann|Baumann, 1994]]: pàg. 151/ref i la seva gran admiració per [[Jean Auguste Dominique Ingres|Jean Auguste Ingres]] i [[Eugène Delacroix]]. Era també un col·leccionista d'[[Ukiyo-e|estampes japoneses]], els principis de composició dels quals influïren en el seu treball, com també ho va fer el realisme vigorós d'il·lustradors populars com [[Honoré Daumier|Daumier]] i [[Paul Gavarni|Gavarni]]. Tot i ser famós pels [[cavall]]s i les [[ballarina|ballarines]], Degas va començar amb pintures històriques convencionals com ''Els joves espartans'', amb clara influència de la [[pintura flamenca]], on el seu progrés gradual cap a un tractament menys idealitzat de la figura és ja aparent. Durant els seus inicis artístics, Degas també va pintar [[retrat]]s d'individus i grups; un exemple d'aquest és l'oli ''[[Retrat de la família Bellelli]]'' (c. 1858-67), un retrat brillantment compost i psicològicament commovedor de la seva tia, el seu marit, i els seus fills. En aquesta pintura, com en ''Els joves espartans'' i altres treballs posteriors, Degas va dibuixar les tensions presents entre homes i dones. En les seves primeres pintures, Degas ja evidenciava l'estil madur que posteriorment desenvoluparia més plenament cultivant temes incòmodes i escollint punts de vista inusuals.

En la dècada dels 1860 començà a dedicar-se a fer obres d'estil menys acadèmic on reflecteix la vida contemporània representant dones treballadores (bugaderes, planxadores, etc.), així com cantants d'[[òpera]] i ballarines. Va continuar fent les seves pintures històriques, però donant un toc [[Realisme|realista]] a l'obra.ref name=Ocampo[[#Ocampo|Ocampo, 1981]]: pàg. 61/ref 

Si el seu contingut canviava, també ho feia la seva tècnica. La gamma de colors foscos que portava la influència de la pintura neerlandesa cedia a l'ús de colors vívids i pinzellades atrevides. Pintures com ''[[Place de la Concorde (pintura)|place de la Concorde]]'' són com fotos, congelant moments del temps per descriure'ls acuradament, transmetent un sentit de moviment. La manca de color a ''[[Assaig del ballet a l'escenari]]'' el 1874 i a ''L'Instructor de Ballet'' de 1876, es pot interpretar com a una connexió amb el seu interès per la nova tècnica fotogràfica. Els canvis a la seva paleta, pinzells, i sentit de composició evidencien completament la influència que tant el moviment impressionista com la [[fotografia]] moderna, amb les seves espontànies imatges i punts de vista descentrats, varen tenir sobre el seu treball.ref name=Roskill/

Durant la seva vida, la seva obra fou reconeguda i admesa per a ser exposada al [[Saló del Louvre]] el [[1865]], malgrat alguns cops havia estat criticada i titllada de controvertida. Formà part del grup del ''Café Guerbois'' (1866). No deixà deixebles, però influí en pintors com [[Jean-Louis Forain]], [[Mary Cassatt]], [[Walter Sickert]] o [[Toulouse-Lautrec]].ref name=Guillaud48[[#Guillaud|Guillaud, 1984]]: pàg. 48/ref

===Les ballarines===
[[Fitxer:Edgar Germain Hilaire Degas 018.jpg|thumb|200px|esquerra|[[Roseta Mauri]] representada a ''La Primaballerina'', un [[pastel]] de 1878 ([[Museu d'Orsay]])]]
El canvi d'orientació en el seu estil iniciat a meitat dels anys 1860, orientant-se a temes contemporanis reflectits des d'una perspectiva diferent, el va portar a desenvolupar la sèrie de les ballarines. Degas va abordar una composició indubtablement innovadora amb vistes parcials o rasants, amb línies que conviden a identificar el moviment. Degas mirava de trobar noves formes d'expressió del moviment, suggerint un gest dinàmic del model i fugint de la imatge estàtica dels que posen, volent captar una visió fugaç i fixar-la a la tela.ref name=Ocampo/

Degas mostra les ballarines a les bambolines o durant l'assaig, emfasitzant el seu estatus de professionals que fan una feina. Des de 1870 Degas tracta cada vegada més els temes de [[ballet]], en part perquè es venien amb facilitat i li donaven els ingressos necessaris per a eixugar els deutes que havien deixat la família arruïnada.ref name=Growe 1992Growe 1992 /ref

Degas cerca en aquestes obres la màxima evocació poètica amb els mínims signes plàstics. Fa servir les línies de projecció per situar un personatge, un ventall, un braç o tan sols una mà. Degas expressa tant la gràcia física de les ballarines com les condicions psicològiques (la tensió i l'esgotament) de l'atmosfera competitiva de l'estudi de dansa. A ''Ballarines a la classe de dansa'', les ballarines, cansades de l'esforç, resten aïllades en els seus propis mons. Ens mostra el teatre amb un enquadrament audaç i ens situa dins d'ell. Tot sembla imprevist i involuntari, sembla prescindir de les regles de la composició, però la força de Degas resideix en saber-les fer servir sense que sigui evident.ref name=Bouleau1996{{ref-llibre|autor=Charles Bouleau|títol=Tramas: la geometría secreta de los pintores|url=http://books.google.cat/books?id=1Kk0x7xE-dYCpg=PA204|consulta=18 Setembre 2010|data=Maig 1996|editorial=Ediciones AKAL|isbn=9788446004318|pàgines=204}}/ref

Una de les ballarines que apareix en diversos quadres de Degas era [[Roseta Mauri]], una [[reus]]enca que va ser durant molts anys la primera ballarina de l'[[Òpera de París]]. Per a Degas, Roseta va ser tot una musa i la va representar a ''La Primaballerina'', ''Fi d'arabesc'' i ''Ballarines en escena''.ref name=historia{{ref-llibre|cognom=Markessinis|nom=Artemis |títol=Historia de la danza desde sus orígenes|url=http://books.google.cat/books?id=ZaMrykXcVTICpg=PA114|consulta=11 Setembre 2010|any=1995|editorial=Lib Deportivas Esteban Sanz|isbn=9788485977581|pàgines=114}}/ref

===Escultures===
La seva ''[[La petita ballarina de catorze anys|petita ballarina]]'', que va presentar a la sisena mostra impressionista el 1881, fou probablement la seva peça més controvertida. Alguns crítics condemnaven la seva lletgesa espantosa mentre altres hi veien una flor.ref name=Muehlig [[#Muehlig|Muehlig 1979]]: pàg. 7/ref La col·lecció de nus que Degas va exhibir a la vuitena mostra impressionista el 1886 produïa la major concentració de crítics escrivint sobre l'artista en tota la seva vida. ... La reacció global va ser positiva i amb lloances.ref name=Thomson135 [[#Thomson|Thomson 1988]]: pàg. 135/ref 

Després de la seva mort el 1917, es varen trobar més de 150 treballs escultòrics al seu estudi, dels quals els temes principals eren curses de cavalls i ballarines. Estudiosos de Degas asseguren que les escultures no van ser creades com auxiliars de les pintures. 
La seva primera i única exposició d'escultura durant la seva vida va tenir lloc el 1881 quan exposava ''[[La petita ballarina de catorze anys]]'', només mostrada una altra vegada el 1920; la resta dels treballs escultòrics eren en col·leccions privades fins a una mostra organitzada després de la seva mort el 1918. L'escultura no va ser tant en resposta a la pèrdua visual, si no com un capítol més a la seva empresa, explorant diferents mitjans de creació i comunicació. Quan va tenir oportunitat, va explorar formes de connectar art gràfic i [[pintura a l'oli]], [[dibuix]] i [[pastel]], [[escultura]] i [[fotografia]]. Degas donava la mateixa importància a l'escultura i al dibuix: El dibuix és una manera de pensar, modelar és un altre.ref name=Growe 1992/

== Les influències en Degas==
La [[col·lecció privada|col·lecció personal]] de Degas estava principalment dedicada a l'art francès del [[segle XIX]], i en particular a [[Jean Auguste Dominique Ingres|Ingres]] i [[Eugène Delacroix|Delacroix]], dos artistes meravellosament representats tant en quantitat com en qualitat. Moltes vegades, Degas havia reconegut la seva admiració per l'art dels dos grans mestres, per les seves tècniques i també a la seva cultura artística. A través de les seves obres, Degas renovava els mestres del passat i consolidava la seva cultura clàssica.

=== Ingres: la tradició del dibuix ===
[[Fitxer:Degas-Femme-nue-étendue.jpg|thumb|upright=1.3|Dona nua estesa]]
La influència d'Ingres va ser certament preponderant en la seva joventut. Als vint-i-un anys, el jove Degas arriba a trobar-se amb el vell mestre al seu taller. El mateix any, copia amb passió obres presentades a l'exposició retrospectiva d'Ingres. Va pintar en aquesta època el primer gran autoretrat de Degas fent clarament referència a un d'Ingres datat el 1804. El jove artista no s'havia representat fins aquell moment en pintura, només en dibuix, amb un porta-carbons a la mà, rememorant, potser, els consells que Ingres li acabava de donar: «Fes línies, moltes línies, i seràs un bon artista.»ref name=Werner14[[#Werner|Werner, 1984]]: pàg. 14/ref

Ni tan sols al final de la seva carrera, Degas no va abandonar l'enfocament acadèmic consistent a establir una composició amb l'ajuda de dibuixos preparatoris, i sobretot d'estudis segons un model viu. De la mateixa manera que preparava els seus quadres d'història, sovint recorre al dibuix per a les seves últimes escenes de la vida moderna. Continua aplicant els preceptes d'Ingres. Recordant-se dels nus femenins d'Ingres com la ''«Banyista Valpinçon»'', dibuixa les seves dones al bany, delimitant amb un tret fosc i sensual els contorns del seu cos.

=== Delacroix: el color i el moviment ===
Degas admirava les obres que [[Eugène Delacroix]] va presentar al Saló de 1859 i va estudiar la seva pintura, intentant sobretot una còpia a l'oli de ''L'entrada dels croats a Constantinoble''. Des d'aquell moment, Degas s'entestaria a reconciliar color i dibuix, moviment i estructura, realitzant la síntesi de les diverses influències que continuava recollint.

En el seu últim període, Degas va fent, cada cop més i més, ús de colors brillants, fins i tot cridaners, i té harmonies de colors complementaris. Digne successor de Delacroix, allibera la seva paleta de totes les restriccions per pintar segons els seus propis termes «orgies de color». El [[1889]], Degas viatja a [[Tànger]] seguint els passos del seu il·lustre predecessor.

== Personalitat i política ==
Degas, que creia que l'artista ha de viure sol, i la seva vida privada ha de romandre desconeguda,ref name=Werner11Werner 1969, pàg. 11./ref va viure una vida aparentment tranquil·la. Entre els seus companys era conegut pel seu enginy, que sovint arribava a ser cruel. Va ser qualificat de vell rondinaire pel novel·lista [[George Moore]],ref name=Werner11/ i deliberadament conreava la seva reputació com a solter misantròpic.ref name=Bade[[#Bade|Bade, 1992]]: pàg. 6/ref Profundament conservador en les seves opinions polítiques, s'oposava a totes les reformes socials i mostrava poc interès en els avenços tecnològics com el [[telèfon]].ref name=Werner11/ Va acomiadar un model en assabentar-se que era [[Protestantisme|protestant]].ref name=Werner11/ Encara que Degas va pintar un cert nombre de temes [[jueu]]s entre 1865 i 1870, el seu [[antisemitisme]] es va posar de manifest cap a meitat dels 1870. La seva pintura de 1879 ''A la Borsa'' és considerada com antisemítica, amb els trets facials del banquer copiats directament dels còmics antisemítics que circulaven a París a l'època.ref[http://blogs.princeton.edu/wri152-3/f05/eharwood/insider_trading_degas_most_antisemitic_painting.html Pintura antisemítica] /ref

L'[[afer Dreyfus]], que va dividir París els anys 1890 i els primers anys 1900, va intensificar encara més el seu antisemitisme. Prop del mig 1890, havia trencat les seves relacions amb tot els seus amics jueus,ref name=Guillaud56[[#Guillaud|Guillaud, 1984]]: pàg. 56/ref va renunciar públicament a la seva amistat amb artistes jueus, i es va negar a utilitzar models que ell creia que podrien ser jueus. 
Va romandre un antisemita manifest i membre del grup [[Afer Dreyfus|anti-dreyfus]] fins a la seva mort.ref name=Nochlin1989{{ref-llibre|autor=Linda Nochlin|títol=The politics of vision: essays on nineteenth-century art and society|url=http://books.google.cat/books?id=HCwD6Kgp_d0Cpg=PA141|consulta=18 Setembre 2010|any=1989|editorial=Westview Press|isbn=9780064301879|pàgines=141}}/ref

== Obra ==
* ''[[Retrat de la família Bellelli]]'', (1858-1862), al [[Museu d'Orsay]], [[París]]
* ''[[La classe de dansa]] [[1874]], oli sobre tela, 85 × 75 cm, Museu d'Orsay, París
* ''[[Assaig del ballet a l'escenari]]'', 1874, oli sobre tela, 65 × 81 cm, Museu d'Orsay, París
* ''[[L'absenta]]'', (1876), al Museu d'Orsay.
* ''Fi d'Arabesque'', (1877) pastel de 65 x 36 cm, actualment es troba a París, [[Museu d'Orsay]].
* ''Cotxe als Carretons'', (1877-1880) oli sobre tela, 66x 81 cm, actualment es troba a París, Museu d'Orsay.
* ''Ballarines'', (1883) pastel de 64,5 x 50,8 cm actualment es troba a [[Dallas]], Museum of Art.
* ''Dona Banyant-se'', (1883) pastel o monotip repassat a pastel, 19 x 41 cm actualment a París, Museu d'Orsay.
* ''Després del Bany'', (1884) pastel, 50 x 50 cm, actualment a [[Sant Petersburg]], Museu Estatal de l'[[Ermitage]].
* ''Retrat de Mary Cassatt'', (1884) oli sobre tela, 71,4 x 58,7 cm, actualment a [[Washington DC]], National Portrait Gallery, [[Smithsonian Institution]].
* ''Les Planxadores'', (1884) oli sobre tela, 76 x 81,5 cm, actualment es troba a París, Museu d'Orsay.
* ''La Banyera'', (1886) pastel, 60 x 83 cm, actualment es troba a París, Museu d'Orsay.
* ''Dona eixugant-se el peu'', (1886) pasel, 54,3 x 52,4 cm, actualment es troba a París, Museu d'Orsay.
* ''Paisatge a la vora del Mar'', (1892)monotip en color a l'oli i pastel sobre paper, 27 x 36 cm, actualment es troba a [[Neuchâtel]], Museu d'Art et d'Histoire.
* ''El Pentinat'', (1892-1895) oli sobre tela, 114 x 146 cm, actualment a la [[National Gallery de Londres]].
* ''Unhappy Nelly'', pastel, [[Museu de Montserrat]].
* ''Dona assecant-se el coll'', (1898) pastel, 62,5 x 65 cm, actualment a París, Museu d'Orsay.
* ''[[Ballarines entre bastidors]]'', (1897) pastel, 67 x 67 cm, actualment a [[Moscou]], Museu de Puixkin.
* ''Ballarines a la Barra'', (1900) oli sobre tela, 130 x 96,5 cm, actualment es troba a Washington, The Phillips Collection.

===Galeria===
{{galeria
|títol=Primeres obres i pintura històrica
|amplada=180
|alçada=220
|línies=3
|peu=
|Fitxer:Edgar Germain Hilaire Degas 049.jpg|alt1= |''[[Retrat de la família Bellelli]]'' 1858-1867, ([[Museu d'Orsay]])
|Fitxer:Young Spartans National Gallery NG3860.jpg|alt2= |''[[Els joves espartans]]'', circa. 1860, ([[National Gallery de Londres]])
|Fitxer:WLA metmuseum oung Woman with Ibis by Edgar Degas.jpg|alt3= |''Dona jove amb Ibis'', 1860–1862. ([[Metropolitan Museum of Art]])
|Fitxer:Edgar Germain Hilaire Degas 013.jpg|alt4= |''L'Afeccionat'' 1866, ([[Metropolitan Museum of Art]]) 
|Fitxer:Degas-LlorençPagans-042sh.jpg|alt5= |''[[Llorenç Pagans]]'' tocant la guitarra junt amb el pare de l'artista, Auguste de Gas, ([[Museu d'Orsay]])
}}


{{galeria
|títol=Període impressionista
|amplada=180
|alçada=220
|línies=2
|peu=
|Fitxer:Edgar Germain Hilaire Degas 044.jpg|alt1= |''[[Miss La La al Circ Fernando]]'' 1879, ([[National Gallery de Londres]])
|Fitxer:Edgar Germain Hilaire Degas 051.jpg|alt2= |''Retrat de [[Mary Cassatt]], asseguda, sostenint unes cartes'' 1876-1878
|Fitxer:Edgar Germain Hilaire Degas 053.jpg|alt3= |''Retrat del [[Ludovic-Napoléon Lepic|vescompte Lepic]] i les seves filles''. 1870
|Fitxer:Edgar Germain Hilaire Degas 037.jpg|alt4= |''Al ''Cafè-concert'': La Cançó del Gos'' 1875-1877
|Fitxer:Edgar_Degas_-_In_a_Café_-_Google_Art_Project_2.jpg|alt5= |''[[L'absenta]]'', 1876. Oli sobre tela, ([[Museu d'Orsay]])
}}


{{galeria
|títol=Les ballarines
|amplada=180
|alçada=220
|línies=3
|peu=
|Fitxer:Edgar Germain Hilaire Degas 010.jpg|alt1= |''Músics de l'Orquestra'', 1872, (''[[Städelsches Kunstinstitut, Frankfurt]]'')
|Fitxer:Edgar Germain Hilaire Degas 009.jpg|alt2= |''[[Assaig del ballet a l'escenari|Assaig a l'escenari]]'' 1878-1879, ([[Metropolitan Museum of Art]])
|Fitxer:DegasFoyerdeDanse72.jpg|alt3= |Foyer de dansa a l'Òpera de la rue ''Le Peletier'', ([[Museu d'Orsay]])
|Fitxer:Edgar Germain Hilaire Degas 003.jpg|alt4= |''Proves de ballet'', 1875. [[Guaix]] i [[pastel]], (Col·lecció privada)
|Fitxer:Edgar Germain Hilaire Degas 069.jpg|alt5= |''Ballarina amb un Ram de Flors (Estrella del Ballet)'', 1878 (Col·lecció privada)
}}


{{galeria
|títol=Més enllà de l'impressionisme
|amplada=180
|alçada=220
|línies=4
|peu=
|Fitxer: Edgar Germain Hilaire Degas 031.jpg|alt1= |''El Cubell'' 1886, ([[Museu d'Orsay]])
|Fitxer: Edgar Germain Hilaire Degas 032.jpg|alt2= |''Dona al Bany'' 1886, ([[Hill-Stead Museum]]) [[Farmington (Connecticut)]]
|Fitxer: Edgar Degas (1834-1917) - 'The Bath- Woman Supporting her Back', pastel on paper, c. 1887.jpg|alt3= |''El Bany: Dona netejant la seva esquena'', circa. 1887, pastel sobre paper, ([[Honolulu Academy of Arts]])
|Fitxer: Edgar Germain Hilaire Degas 072.jpg|alt4= |''Ballarines a la Barra'' 1888, ([[Phillips Collection]]), [[Washington DC]]
|Fitxer: Edgar Germain Hilaire Degas 045.jpg|alt5= |''Després del bany, dona assecant-se el seu clatell'' 1898, ([[Museu d'Orsay]])
}}


{{galeria
|títol=Escultures d'Edgar Degas
|amplada=180
|alçada=220
|línies=4
|peu=
|Fitxer: Degas-dancer.jpg|alt1= |''[[La petita ballarina de catorze anys]]'', feta el 1922 a partir d'un model de 1879-1880. [[Bronze]], tenyida parcialment. ([[Metropolitan Museum of Art]])
|Fitxer: SpanishDance c1884-DegasPC20080120-8849A.jpg|alt2= |''La dansa espanyola'', circa. 1885 (motlle en bronze 1921), 46.3 cm de x 14.3 ([[Ackland Art Museum]])
|Fitxer: EdgarDegas-Flamenco.jpg|alt3= |''Flamenc'', de la sèrie estudi per la dansa espanyola ([[Museu d'Orsay]])
|Fitxer:Edgar Degas-Dancers-Ny Carlsberg Glyptotek.jpg|alt4=| '' Ballarines. Gran arabesc'' ([[Ny Carlsberg Glyptotek]])
|Fitxer: EdgarDegas-Le cavalier.jpg|alt5= |''El cavaller'' ([[Museu d'Orsay]])
}}

== Referències ==
{{referències|2}}

== Vegeu també ==
*[[ballet#Influència de la dansa clàssica|Relacions entre la pintura i la dansa clàssica]]
*[[Roseta Mauri i Segura]]

== Bibliografia ==
*{{ref-llibre|autor=Carol M. Armstrong|títol=Odd man out: readings of the work and reputation of Edgar Degas|url=http://books.google.cat/books?id=vdg-JtZBjaUC|consulta=17 Setembre 2010|any=1991|editorial=University of Chicago Press|isbn=9780226026954|ref=Armstrong}} 
*{{ref-llibre|autor=Felix Andreas Baumann|coautors=Marianne Karabelnik, Jean Sutherland Boggs, Kunsthaus Zürich, Kunsthalle Tübingen|títol=Degas|url=http://books.google.cat/books?id=4p5kQgAACAAJ|consulta=17 Setembre 2010|any=1994|editorial=Merrell Holberton|isbn=9781858940144|ref=Baumann}}
*{{ref-llibre|autor=Patrick Bade|títol=Degas|url=http://books.google.cat/books?id=qeROAAAAYAAJ|consulta=18 Setembre 2010|any=1992|editorial=Studio Editions|isbn=9781851708451|ref=bade}}
*{{ref-llibre|autor=Robert Gordon|coautors=Andrew Forge|títol=Degas|url=http://books.google.cat/books?id=5WC3QgAACAAJ|consulta=12 Setembre 2010|any=1988|editorial=H.N. Abrams|llengua=anglès|isbn=9780810911420|ref=gordon}}
*{{ref-llibre|autor=Maurice Guillaud|coautors=Jaqueline Guillaud |títol=Degas: form and space|url=http://books.google.cat/books?id=KZLqAAAAMAAJ|consulta=12 Setembre 2010|any=1984|editorial=Centre culturel du Marais|llengua=anglès|isbn=9780847854073|ref=Guillaud}}
*{{ref-llibre|autor=Frederick Hartt|títol=Degas ''Art Volume 2''|data=1976|any=1996|editorial=Englewood Cliffs|llengua=anglès|ref=hartt}}
*{{ref-llibre|autor=Richard Kendall|coautors=Art Institute of Chicago|títol=Degas: beyond impressionism|url=http://books.google.cat/books?id=vc3EQgAACAAJ|consulta=12 Setembre 2010|any=1996|editorial=National Gallery Publications|llengua=anglès|isbn=9781857091298|ref=Kendall1996}} 
*{{ref-llibre|autor=Linda D. Muehlig|títol=Degas and the dance: April 5 - May 27, 1979, Smith College Museum of Art, Northampton, Massachusetts|url=http://books.google.cat/books?id=4fdSOgAACAAJ|consulta=18 Setembre 2010|any=1979|editorial=Smith College Museum of Art|ref=Muehlig}}
*{{ref-llibre|autor=Estela Ocampo|títol=El impresionismo: pintura, literatura, música|url=http://books.google.cat/books?id=SAwaXx2XN4kCpg=PA61|consulta=18 Septembre 2010|any=1981|editorial=Editorial Montesinos|llengua=castellà|isbn=9788485859153|ref=Ocampo|pàgines=61–62}} 
*Roskill, Mark W. (1983). Edgar Degas. ''Collier's Encyclopedia.''
*{{ref-llibre|autor=Richard Thomson|títol=Degas, the nudes|url=http://books.google.cat/books?id=Wc98QgAACAAJ|consulta=12 Setembre 2010|any=1988|editorial=Thames and Hudson|llengua=anglès|isbn=9780500235096|ref=Thomson}}
*{{ref-llibre|autor=Alfred Werner|títol=Degas pastels|url=http://books.google.cat/books?id=chPYAAAAMAAJ|consulta=12 Setembre 2010|data=1 September 1984|editorial=Watson-Guptill|llengua=anglès|isbn=9780823012763|ref=Werner}}

== Enllaços externs ==
{{Projectes germans |commons=Edgar Degas |q=Edgar Degas }}
* [http://www.elrelojdesol.com/zoomable-paintings/edgar-degas/index.htm Edgar Degas, Pintures Zoomables]
* [http://www.halter.net/gallery/degas-do.html Edgar Degas: Una Galeria d'Art Virtual]
* [http://www.elrelojdesol.com/edgar-degas/gallery/index.htm Pintures d'Edgar Degas]

{{Article de qualitat}} 
{{Autoritat}}
{{ORDENA:Degas, Edgar}}
[[Categoria:Pintors francesos de l'Impressionisme]]
[[Categoria:Escultors francesos]]
[[Categoria:Pintors parisencs]]
[[Categoria:Articles de qualitat d'art]]</text>
      <sha1>lvaym587fgulr52nlvptex9tsycoj1c</sha1>
      <model>wikitext</model>
      <format>text/x-wiki</format>
    </revision>
  </page>