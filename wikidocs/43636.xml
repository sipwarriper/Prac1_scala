<page>
    <title>Organització Internacional del Treball</title>
    <ns>0</ns>
    <id>43636</id>
    <revision>
      <id>13865122</id>
      <parentid>13663802</parentid>
      <timestamp>2014-07-19T02:35:43Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot posa {{cal coor}} que enllaça amb coordenades de Wikidata</comment>
      <text>[[Fitxer:International Labour Org.jpg|right|thumb|Logotip de l'Organització Internacional del Treball]]
{{Nobel|Pau|1969}}
L''''Organització Internacional del Treball''' ('''OIT'''), en [[anglès]]: ''International Labour Organization'' i en [[francès]]: ''Organisation internationale du travail'', és un organisme de cooperació internacional, fundat l'[[11 d'abril]] de [[1919]], en el marc de les negociacions del [[tractat de Versalles]]. Inicialment de caràcter autònom, va adherir-se a les '''[[Nacions Unides]]''' el [[14 de desembre]] de [[1946]], sent el primer organisme especialitzat de l'organització. 

Té la seva seu a [[Ginebra]] ([[Suïssa]]), i un centre de formació a [[Torí]], [[Itàlia]], i durant la [[Segona Guerra Mundial]] la seu es va instal·lar temporalment a [[Mont-real]]. Té 175 estats membres i el seu director general actual, des de l'agost de [[2004]], és [[Juan Somavía]].

== Història ==
[[Fitxer:OIT - Sede de Ginebra.jpg|thumb|Seu de l'OIT a la ciutat de [[Ginebra]]]]
L'Organització Internacional del Treball va ser fundada el [[1919]] en el marc de les negociacions que es van obrir en una Conferència de Pau realitzada primer a [[París]] i després a [[Versalles]] en finalitzar la [[Primera Guerra Mundial]]. 

Les negociacions van tenir la particularitat de ser realitzades entre els [[govern]]s, els [[sindicat]]s i la [[patronal]], que van prendre com a base l'[[Associació Internacional per a la Protecció Legal dels Treballadors]] que havia estat fundada a [[Basilea]] el [[1901]] per a establir la Constitució de l'Organització Internacional del Treball, adoptada per la [[Conferència de Pau de París (1919)|Conferència de Pau de París]] i inclosa en la secció XIII del [[Tractat de Versalles]]. 

L'Organització Internacional del Treball es va organitzar des d'un principi amb un govern tripartitt, únic en el seu gènere, integrat per representants dels governs, els treballadors i la patronal, que van escollir com a primer Director General el francès [[Albert Thomas]]. 

Entre [[1919]] i [[1921]] l'OIT va sancionar setze convenis internacionals del treball i divuit recomanacions i el [[1926]] es va introduir un mecanisme de control, encara vigent, pel qual cada [[país]] havia de presentar anualment una memòria informant sobre l'estat d'aplicació de les normes internacionals. Amb la finalitat d'examinar aquestes memòries es va crear també la [[Organització Internacional del Treball#Comissió d'Experts|Comissió d'Experts]], integrada per juristes independents, que cada any presenta el seu informe a la Conferència. 

El [[1944]], quan encara la guerra no havia acabat, la Conferència Internacional del Treball a Filadèlfia va aprovar la [[Declaració de Filadèlfia]] que es va integrar com un annex a la Constitució, fixant els principis, fins i objectius de l'OIT. En [[1948]] es va adoptar el [[Conveni sobre Llibertat Sindical Nº 87]]. L'OIT té com a objectius les millores de les condicions de treball en els països membres, mitjançant promulgació de normatives internacionals i convenis relatius a diverses qüestions (salaris, edat mínima de treball, llibertat d'[[sindicat|associació sindical]]). 

Entre [[1948]] i [[1970]], durant la direcció de l'estatunidenc [[David Abner Morse|David Morse]], a causa del procés de [[descolonització]] es va duplicar el nombre d'estats membres de l'Organisme, quedant en minoria els països industrialitzats. L'OIT va ampliar les seves activitats quintuplicant el pressupost i quadruplicant el nombre dels seus treballadors. El [[1960]] es va crear l'[[Institut Internacional d'Estudis Laborals]] i el [[1965]] el [[Centre Internacional de Perfeccionament Professional i Tècnic]], amb seu a [[Torí]]. El [[1969]], amb motiu del seu cinquentanari, fou guardonada amb el [[Premi Nobel de la Pau]] ''pels seus treballs en la cooperació internacional en el camp del treball''. 

El [[1977]] [[Estats Units]] es va retirar de l'OIT causant una crisi pressupostària a causa de la disminució automàtica del pressupost en un 25%, problema que no fou controlat fins al seu reingrés en [[1980]]. 

Durant [[dècada del 1980]] l'OIT va ocupar un paper decisiu en el desenvolupament del [[Solidarność|Sindicat Solidaritat]] dirigit per [[Lech Walesa]], aplicant el Conveni sobre la Llibertat Sindical ([[1948]]). Finalitzada la [[Guerra Freda]] i enfront del procés de [[globalització]] i deterioració dels [[dret laboral|drets laborals]] arreu del món, l'OIT ha assenyalat la necessitat de donar prioritat al compliment de les Normes i Principis i Drets Fonamentals en el Treball garantits pels vuit convenis fonamentals: [[llibertat sindical]], [[negociació col·lectiva]], abolició del [[treball forçós]], abolició del [[treball infantil]] i eliminació de la [[discriminació]] en matèria d'ocupació, destacant els conceptes d'[[ocupació decent]] i [[democratització de la globalització]].

La OIT té un programa especialitzar en el [[treball infantil]], el [http://www.ilo.org/public/spanish/standards/ipec/index.htm/ Programa internacional per l'eliminació del treball infantil] (IPEC). 

== Òrgans ==

=== Conferència Internacional ===
La '''Conferència Internacional del Treball''' és l'òrgan superior de l'OIT. Es reuneix anualment, al juny, a la ciutat de [[Ginebra]]. Està integrada per quatre delegats per cada país membre, dos d'ells triats pel govern, i els altres dos proposats per les organitzacions de treballadors i patronals respectivament. D'aquesta manera, la meitat dels integrants de la Conferència representen als governs, mentre que una quarta part integra el ''bloc de treballadors'', i l'altra quarta part integra el ''bloc de la patronal''. 

A la Conferència Internacional li correspon la sanció de les [[Dret Internacional del Treball|normes internacionals del treball]], fonamentalment convenis i recomanacions per les dues terceres parts dels seus membres. 

També correspon a la Conferència Internacional examinar les memòries anuals que cada país ha de presentar sobre l'estat de l'aplicació de les normes internacionals en cada país, i eventualment aprovar recomanacions en els casos que existeixen deficiències. En aquesta tasca la Conferència compta amb l'ajuda de la important [[Organització Internacional del Treball#Comissió d'Experts|Comissió d'Experts]] que ha d'examinar cada memòria i produir un informe a la Conferència recomanant els cursos d'acció en cada cas. 

A partir de [[1998]] la Conferència ha d'examinar l'Informe Global sobre la Declaració de l'OIT relativa als Principis i Drets Fonamentals en el Treball, que ha de preparar l'Oficina, havent de donar comptes, cada any en forma rotativa, l'estat en el qual es troben cadascun d'aquests punts: 
* llibertat sindical i d'associació i reconeixement efectiu del dret a la negociació col·lectiva; 
* l'eliminació de totes les formes de [[treball forçós]] o obligatori; 
* l'abolició efectiva del [[treball infantil]], 
* l'eliminació de la [[discriminació]] en el treball i l'ocupació.

==== Comissió d'Experts ====
La '''Comissió d'Experts en Aplicació de Convenis i Recomanacions (CEACR)''' és un organisme permanent assessor de la Conferència Internacional, integrat per juristes especialistes en [[Dret Internacional del Treball]]. 

La funció de la Comissió d'Experts és examinar les memòries que tots els països tenen l'obligació de presentar cada any, detallant l'estat que es troba l'aplicació dels convenis internacionals en cada país. 

Cada any la Comissió d'Experts ha de presentar el seu informe a la Conferència, amb l'opinió que li mereix cada situació i les recomanacions que proposa en cada cas. Les opinions de la Comissió d'Experts han adquirit gran importància jurídica per a la interpretació de les normes internacionals i es troben recopilades com [[jurisprudència]] en cada conveni, en la base de dades [http://www.ilo.org/ilolex/spanish/index.htm ILOLEX]. 

=== Consell d'Administració ===
El '''Consell d'Administració''' està integrat per 56 persones. Dels 28 integrants que corresponen als governs, 10 són designats directament pels deu països de major importància industrial i la resta pels delegats governamentals en la Conferència. Els altres 28 membres corresponen en parts iguals als treballadors i patyronals i són triats pels blocs corresponents en la Conferència. Els membres es renoven cada tres anys. 

És l'òrgan administratiu de l'OIT, es reuneix quadrimestralment i actua a través de l'Oficina Internacional del Treball, les regles del quals estableixen el seu funcionament. 

==== Comitè de Llibertat Sindical ====
El '''Comitè de Llibertat Sindical (CLS)''' és un important organisme que depèn del Consell d'Administració, integrat per nou dels seus membres, pertanyents per parts iguals als tres blocs. La seva funció és intervenir en la queixes relacionades amb la [[llibertat sindical]], derivades de les potencials violacions als Convenis Internacionals Nº 87 i 98 i aquells que resulten complementaris. 

La importància del CLS radica en l'alt perfil polític dels seus membres, i en la facultat que té per a produir recomanacions crítiques als governs, quan determina que la llibertat sindical ha estat afectada. Existeix un procediment específic per a processar les queixes per violacions a la llibertat sindical.

=== Oficina Internacional del Treball i Director General ===
L{{'}}'''Oficina Internacional del Treball''' està dirigida pel director General, triat per la Conferència Internacional en mandats de cinc anys, qui al seu torn contracta el personal d'acord a estrictes normes de concursos. 

Els Directors Generals de l'OIT han estat: 
* [[1919]]-[[1932]]: [[Albert Thomas]]
* [[1932]]-[[1939]]: [[Harold Butler]]
* [[1939]]-[[1941]]: [[John Winant]]
* [[1941]]-[[1948]]: [[Edward Phelan]]
* [[1948]]-[[1970]]: [[David Abner Morse|David Morse]]
* [[1970]]-[[1973]]: [[Wilfred Jenks]]
* [[1973]]-[[1989]]: [[Francis Blanchard]]
* [[1989]]-[[1999]]: [[Michel Hansenne]]
* [[1999]]-actualitat: [[Juan Somavía]]

==== Oficines regionals ====
L'Oficina Internacional del Treball posseeix una estructura regional descentralitzada en cinc regions: 
* [[Àfrica]] 
* [[Amèrica Llatina]] i el [[Carib]] 
* [[Països Àrabs]] 
* [[Àsia]] i [[Oceania|el Pacífic]] 
* [[Europa]] i [[Àsia Central]] 

Al seu torn, cada regió té oficines subregionals i d'àrea. [[Estats Units]] i [[Canadà]] no estan inclosos en cap regió especial. 

==== Direcció executiva de Diàleg Social ====
L'Oficina Internacional del Treball està integrat per un gabinet de cinc directius. Una d'elles és la de Diàleg Social la qual al seu torn està dividida en dos importants estructures: les oficines de suport a les activitats dels treballadors (ACTRAV) i la patronal (ACTEMP). 

===== ACTRAV =====
'''ACTRAV''' és l'Oficina de Suport a les Activitats dels Treballadors. Actua en relació directa amb el ''bloc de treballadors'' de la Conferència Internacional, les dues centrals internacionals ([[Confederació Sindical Internacional|CSI]] i [[Federació Sindical Mundial|FSM]]), els sindicats mundials (federacions sindicals internacionals) i les centrals sindicals nacionals. 

===== ACTEMP =====
'''ACTEMP''' és l'Oficina de Suport a les Activitats de la Patronal. Actua en relació directa amb el ''bloc de patronals'' de la Conferència Internacional, la central internacional ([[Organització Internacional de Patronals|OIE]]), i les càmeres empresarials sectorials, regionals i nacionals. 

== Enllaços externs ==
{{Commonscat|International Labour Organization}}

* {{es}} [http://www.ilo.org/public/spanish/index.htm/ Organització Internacional del Treball] 
* {{en}} [http://nobelprize.org/nobel_prizes/peace/laureates/1969/ Pàgina de l'Institut Nobel, Premi Nobel de la Pau 1969]
{{Autoritat}}

{{cal coor}}
{{ORDENA:Organitzacio Internacional Del Treball}}	!--ORDENA generat per bot--
[[Categoria:Organismes de l'ONU]]
[[Categoria:Dret laboral]]
[[Categoria:Premis Nobel de la Pau]]</text>
      <sha1>agmqiu3izm38sa0vli5o3z3ky71v1tx</sha1>
      <model>wikitext</model>
      <format>text/x-wiki</format>
    </revision>
  </page>