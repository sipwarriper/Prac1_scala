<page>
    <title>Romania durant la Segona Guerra Mundial</title>
    <ns>0</ns>
    <id>334980</id>
    <revision>
      <id>14059153</id>
      <parentid>13563750</parentid>
      <timestamp>2014-09-20T19:43:48Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: entre sí els  entre si els</comment>
      <text>Al juny de [[1941]], després d'un breu període de neutralitat sota el regnat de [[Carles II de Romania|Carol II]], [[Romania]] s'uní a les [[Potències de l'Eix]] durant la dictadura d'[[Ion Antonescu]]. A partir de juny de 1944, amb la [[Operació Barbarroja|invasió alemanya de la Unió Soviètica]], diversos centenars de milers de soldats romanesos passen a combatre a l'[[Exèrcit Roig]] al costat de la [[Wehrmacht]] [[Alemanya Nazi|alemanya]]. Centenars de milers de jueus moririen de resultes d'actes de barbàrie, la responsabilitat dels quals recau directament sobre l'estat romanès. A l'agost de [[1944]], el fill del rei Carol II, [[Miquel I de Romania|Miquel I]] deposà a Antonescu per mitjà d'un cop d'estat, i situà a Romania al costat dels [[Aliats de la Segona Guerra Mundial|Aliats]]. No obstant això, tot i aquest canvi de bàndol, la [[Regne de Romania|Gran Romania]] no va sobreviure a la guerra, i el país va perdre territoris en benefici de [[Bulgària]] i de la [[Unió Soviètica]].

== L'entrada a la guerra ==
Llavors, [[Romania]] era un estat relativament recent, creat a mitjans del [[segle XIX]] a partir de [[Valàquia]] i [[Moldàvia]], territoris que es disputaven entre si els imperis [[Imperi Otomà|Otomà]], [[Imperi Rus|Rus]] i [[Imperi austrohongarès|Austrohongarès]]. El primer rei de Romania, [[Carles I de Romania|Carol I]], provenia d'una família d'origen alemany, els [[Hohenzollern-Sigmaringen]], i havia estat reconegut rei per les potències europees. El [[1913]], Romania va créixer amb l'annexió de [[Dobrudja]], arran del [[Tractat de Bucarest (1913)|Tractat de Bucarest]]. Durant la [[Primera Guerra Mundial]], [[Romania]] restà inicialment neutral, per a unir-se finalment als [[Aliats de la Primera Guerra Mundial|Aliats]] a canvi de la promesa d'obtenir el territori de [[Transsilvània]]; això no obstant, aïllada geogràficament dels aliats occidentals, i després de la pau signada per la [[Unió Soviètica]] sorgida de la [[Revolució Russa]], Romania es va veure obligada a signar el [[Tractat de Bucarest (1918)|tractat de Bucarest]], que l'obligava a acceptar l'ocupació del país per part dels [[Imperis Centrals]].

Amb la derrota patida a la guerra pels Imperis Centrals el [[1918]], Romania tornà a trobar-se al camp dels vencedors en dita guerra. Mitjançant els tractats de [[Tractat de Saint-Germain-en-Laye|Saint-Germain-en-Laye]] (1919) i de [[Tractat del Trianon|Trianon]] (1920), [[Transilvània]], [[Bucovina]], [[Besaràbia]], així com una part de [[Dobrudja]], que estava sota control búlgar, passen a formar part del que es coneixerà com la [[Gran Romania]] (Romania Mare) que va existir al llarg del període interbèl·lic i fins al començament de la [[Segona Guerra Mundial]], amb una població de 18 milions d'habitants (contra els 8 milions d'abans de la guerra).

Després de la guerra, amb l'inici de l'obertura de les explotacions petroleres i l'inici de la industrialització del país, la situació econòmica de Romania passa a ser relativament pròspera, la qual cosa no impedeix, a partir de [[1927]], l'ascens d'un moviment de tipus [[nacionalisme|nacionalista]], ortodoxista i [[antisemitisme|antisemita]], la [[Guàrdia de Ferro]], dirigida primer per [[Corneliu Zelea Codreanu]] i, posteriorment, per [[Horia Sima]].

Romania intentava mantenir un cert equilibri entre [[Alemanya Nazi|Alemanya]], la influència de la qual als [[Balcans]] no deixava d'incrementar després de l'''[[Anschluss]]'' al març de [[1938]], i [[França]] i el [[Regne Unit]], sense oblidar la presència de la [[Unió Soviètica]], amb la qual el país tenia frontera. Així doncs, [[Romania]] signà un acord amb el [[Tercer Reich]] al març de [[1939]] mitjançant el qual garantia el subministrament de petroli romanès a [[Alemanya]], però no participa en la partició de [[Txecoslovàquia durant la Segona Guerra Mundial|Txecoslovàquia]], la qual cosa comportaria que se signés un acord pel qual [[França]] i el [[Regne Unit]] garantirien la independència romanesa.

Pocs mesos després, [[Alemanya Nazi|Alemanya]] i l'[[URSS]] signarien el [[Pacte Ribbentrop-Molotov|pacte germano-soviètic]], en el que una clàusula secreta subratlla l'interès soviètic sobre Besaràbia, que havia format part de la [[Imperi Rus|Rússia Tsarista]] des de [[1812]] (quan se la van prendre a l'[[imperi Otomà]]) fins al [[1918]].

Vuit dies després de la signatura del pacte, els alemanys [[Campanya de Polònia|van envair Polònia]]. Oficialment, Romania es va mantenir neutral, garantint fins i tot el dret d'asil als membres del Govern Polonès que fugien de l'ocupació del seu país. El [[21 de setembre]], el Primer Ministre romanès, [[Armand Călinescu]], que al maig havia decapitat la [[Guàrdia de Ferro]] al detenir a bona part dels seus dirigents, va ser assassinat per militants de la Guàrdia per ordre d'[[Horia Sima]]. Armand Călinescu era sospitós de voler una aliança amb el [[Regne Unit]]. El rei Carol II s'esforçà per mantenir encara la neutralitat del seu país durant alguns mesos més, però la [[Batalla de França|derrota de França]] al maig de 1940 i la petició d'[[armistici del 22 de juny de 1940|armistici]] van convertir en gairebé il·lusòries les garanties abans atorgades pels Aliats respecte a la independència romanesa.

El [[26 de juny]] de [[1940]], la [[Unió Soviètica]] llançà un ultimàtum contra [[Romania]]. L'ambaixador alemany a Romania va aconsellar al rei Carol que contemporitzés i, al juliol, la [[Unió Soviètica]] ocupà la [[Besaràbia]]. Dues terceres parts de la regió, juntament amb una porció del terreny ja anteriorment rus a l'altra riba del riu Put van passar a formar part de la [[República Socialista Soviètica de Moldàvia]]. La resta de [[Besaràbia]] (la Bucovina del nord i el [[Budjak]] van ser incorporats a [[República Socialista Soviètica d'Ucraïna|Ucraïna]].

[[Fitxer:Romania wwII.svg|thumb|300px|Pèrdues territorials de Romania al 1940, després de l'ultimàtum soviètic, el Tractat de Bucarest i els Acords de Craiova]]
El [[30 d'agost]], amb el [[Segon Arbitratge de Viena]], [[Alemanya]] i [[Regne d'Itàlia (1861-1946)|Itàlia]] obliguen a Romania a la cessió de la [[Transsilvània]] septentrional a [[Hongria durant la Segona Guerra Mundial|Hongria]]. El [[7 de setembre]], Romania cedeix a [[Bulgària durant la Segona Guerra Mundial|Bulgària]], mitjançant els [[Acords de Craiova]] la part sud de [[Dobrudja]], que havia passat a mans romaneses després de la [[Segona Guerra Balcànica]] el [[1913]]. Contràriament a l'Arbitratge de Viena, els [[Acords de Craiova]] no obeeixen a pressions alemanyes, sinó que pretenien desactivar problemes amb [[Bulgària]]. Però el fet que es fessin tantes concessions territorials sense haver disparat ni un sol tret va suposar un gran cop al prestigi intern del [[rei Carol II]].

El govern de [[Ion Gigurtu]], constituït el [[4 de juliol]] de [[1940]], va ser el primer govern romanès en el que un militant de la Guàrdia de Ferro ocupava una cartera. Es tractava d'[[Horia Sima]], que assumí el lideratge del partit després del traspàs de Codreanu.

== Arribada al poder d'Antonescu ==
Després de la pèrdua de la Transsilvània septentrional, la Guàrdia de Ferro de Sima i el general [[Ion Antonescu]] es van unir per compartir el poder, forçar l'abdicació del rei Carol II en favor del seu fill [[Miquel I de Romania|Mihai]], un xicot de només 19 anys d'edat, i governar el que ells denominaven l'Estat Nacional Legionari, que indefectiblement s'uniria a les forces de l'Eix durant la guerra.

Un cop al poder, la [[Guàrdia de Ferro]] reforçaria la legislació [[antisemita]], posant en marxa una altra legislació paral·lela de caràcter [[xenofòbia|xenòfob]], dirigida contra els empresaris i negociants d'origen [[Grècia|grec]] o [[Armènia|armeni]], i que s'aplicaria especialment per a permetre el cobrament de suborns per part dels no afectats. El [[8 d'octubre]] de [[1940]], amb usant com a pretext una suposada petició del govern romanès, els [[Wehrmacht|soldats alemanys]] travessen la frontera romanesa sense disparar ni un sol tret, i al novembre, Romania s'uniria a l'Eix. Ben aviat seran més de 500.000 els soldats alemanys estacionats a Romania, que no només controlen la producció petroliera sinó que, a més, preparen el proper atac contra la Unió Soviètica.

Antonescu manté el càrrec i, per estar en condicions de recuperar almenys la Besaràbia, accepta fer avenços en el compromís de col·laboració de Romania amb els nazis. Però abans de l'entrada a la guerra de Romania, al juny de [[1941]], té lloc una revenja interna entre els romanesos:

La Guardia de Ferro seguia sent la facció dominant, però el [[27 de novembre]] de [[1940]], més de 60 antics dignataris i dirigents van ser executats pels legionaris a la presó de Jilava com a venjança per l'assassinat de Codreanu dos anys abans. Entre els morts apareixen l'historiador i antic primer ministre [[Nicolae Iorga]] o l'economista i antic ministre [[Virgil Madgearu]], tot i que mai no havien estat detinguts. 

La cohabitació entre la Guàrdia de Ferro i Antonescu no va ser realment senzilla. Després dels fets del 27 de novembre, la policia al servei dels legionaris va ser dissolta, i els assassins de Iorga van ser morts. El [[20 de gener]] de [[1941]], la Guàrdia de Ferro intentà assaltar el poder mitjançant un cop d'estat acompanyat d'un ''[[Pogrom]]'' antisemita a [[Bucarest]], però Antonescu aconseguí resistir el cop i, quatre dies després, la Guàrdia va veure's obligada a abandonar el govern. Sina i molts altres legionaris van escapar cap al [[Tercer Reich]], on van aconseguir asil polític, tot i que molts altres van ser empresonats. Al març, Antonescu va convocar un [[plebiscit]], on va obtenir dos milions de si davant només 3.360 no. Els sindicats van ser prohibits des de finals de 1940.

== La guerra al Front de l'Est ==
{{principal|Front Oriental de la Segona Guerra Mundial}}
[[Fitxer:Rom1942.png|thumb|300px|right| Fronteres de Romania entre [[1941]] y [[1944]]).]]
El [[22 de juny]] de [[1941]], la [[Wehrmacht]] [[Operació Barbarroja|atacà la Unió Soviètica]] en un ampli front, des del [[Bàltic]] fins al [[Mar Negre]]. Des de l'inici de l'ofensiva, l'exèrcit romanès prengué part activa juntament amb els alemanys. En total 473.000 soldats romanesos van prendre part en l'ofensiva, enquadrats en els [[3r Exèrcit (Romania)|III]] i [[4t Exèrcit (Romania)|IV Exèrcits Romanesos]]. D'entre les tropes de l'Eix, es tracta del contingent més nombrós (òbviament, a part dels alemanys). Les tropes romaneses van travessar el riu Put i, juntament amb els alemanys, van recuperar la Besaràbia cedida poc abans als russos, per conquerir després les ciutats d'[[Setge d'Odessa (1941)|Odessa]] i [[Setge de Sebastòpol (1941–1942)|Sebastòpol]]. Els romanesos van tenir un paper essencial en el dispositiu del setge d'Odessa, finalitzat el [[14 d'octubre]] de [[1941]] amb l'evacuació de la ciutat per part de l'[[Exèrcit Roig]].

Romania s'annexionà els territoris soviètics que es trobaven a l'est del riu [[Dniester]], és a dir, a l'est de [[Moldàvia]], una regió anomenada [[Transnistria]] i, després de la [[Setge d'Odessa (1941)|Batalla d'Odessa]], van annexionar-se la ciutat i les seves rodalies. Els exèrcits romanesos van endinsar-se cada cop més profundament a l'URSS durant [[1941]] i [[1941]], abans de patir el desastre de la [[Batalla de Stalingrad]], en la que l'exèrcit romanès, que ocupava els flancs de [[Stalingrad]], fos objecte directe de [[Operació Urà|l'ofensiva de l'Exèrcit Roig]]. Al novembre de 1942, el general romanès més destacat del període, [[Petre Dumitrescu]], que es trobava al capdavant del [[3r Exèrcit (Romania)|III Exèrcit Romanès]], quedà temporalment al comandament del [[6è Exèrcit (Alemanya)|VI Exèrcit alemany]] com a suport per a resistir l'ofensiva soviètica.

El govern d'Antonescu també considerava inevitable a mitjà termini una guerra oberta amb [[Hongria durant la Segona Guerra Mundial|Hongria]] (també aliada dels alemanys), amb motiu del contenciós obert pel control de [[Transsilvània]], però al febrer de [[1943]], amb la rendició a Stalingrad del [[6è Exèrcit (Alemanya)|VI Exèrcit]] del mariscal [[Friedrich Paulus|Paulus]], així com de les forces romaneses que l'acompanyaven a causa dels [[Operació Saturn|diversos atacs de l'Exèrcit Roig]], l'Exèrcit Romanès queda delmat, veient-se obligat a procedir a la retirada juntament amb els alemanys.

== El bombardeig de Romania ==
{{principal|Operació Sisme Submarí}}
[[Fitxer:Ploiesti 1943 bombardament.jpg|thumb|200px|Dipòsits petrolífers en flames a [[Ploieşti]], després d'una incursió de bombardeig de la [[Forces Aèries de l'Exèrcit dels Estats Units|USAAF]]]]
Durant tot el període de govern d'Antonescu, Romania havia estat el proveïdor pel [[Tercer Reich]] i pels exèrcits de l'Eix de diversos subministraments d'importància estratègica, com el petroli, els cereals o alguns productes manufacturats. Per tant, des de 1943 passà a ser un objectiu clau de les [[Bombardeig estratègic durant la Segona Guerra Mundial|bombardeig estratègic]] dels Aliats. Segons Geoffrey Regan, l'[[Operació Sisme Submarí]], d'agost de 1943, va ser una de les més importants dutes a terme per les [[Forces Aèries de l'Exèrcit dels Estats Units]]: el dia [[1 d'agost]] de [[1943]], 178 bombarders [[B-24 Liberator]]s van enlairar-se des de [[Bengasi]] amb l'objectiu d'atacar les refineries petroleres construïdes al costat dels jaciments petrolers de [[Ploieşti]]. Com que els alemanys havien interceptat i desxifrat alguns missatges relatius a l'operació, la incursió va haver d'enfrontar-se a una forta resposta dels caces de la [[Luftwaffe]], i únicament 88 bombarders van poder tornar a les seves bases a la [[Cirenaica]]. Per tota la resta, els danys causats durant el bombardeig van poder ser reparats amb facilitat, i la producció petrolífera va recuperar el seu nivell previ a l'atac en poques setmanes.

Va haver-se d'esperar fins al [[1944]] perquè els bombardeigs en massa, efectuats des de bases més properes situades a [[Itàlia]], causessin danys més seriosos al complex petrolífer romanès. Pel seu costat, [[Bucarest]] va ser atacada simultàniament el [[14 d'abril|14]] i [[15 d'abril]] de 1944 pels avions de la [[Forces Aèries de l'Exèrcit dels Estats Units|USAAF]] i de la [[Royal Air Force|RAF]].

== Relacions amb Alemanya ==
Des de la seva ascensió al poder el [[22 de novembre]] de [[1940]], Antonescu s'havia inclinat cap a [[Adolf Hitler|Hitler]]. Aquest li va informar en aquell moment de les seves intencions respecte a la [[Unió Soviètica]], la qual cosa ajuda a entendre el nivell de preparació de l'exèrcit romanès durant l'[[Operació Barbarroja]]. Durant una nova visita a Hitler, el [[12 de juny]] de [[1941]] (només 10 dies abans de l'inici de la invasió), Antonescu va declarar que Alemanya sempre podria comptar amb l'ajut romanès, sempre que no es tractés d'un atac contra els [[pobles eslaus|eslaus]]. Això no expressava els sentiments del conjunt del país, però sí que expressava clarament els sentiments dels grups de tal [[feixisme|feixistes]] com la Guàrdia de Ferro. També s'ha de tenir present a la minoria alemanya de Transsilvània, relativament ben situada econòmicament i bastant ben organitzada per a poder exercir una notable influència, òbviament favorable a la tesi d'una posició dominant d'Alemanya en el conjunt del continent europeu.

Els alemanys s'havien convertit en propietaris de la part de capital que el govern francès tenia en la indústria petroliera romanesa, conseqüència de la llarga vinculació de Romania amb França. Dita apropiació es va produir, ja que aquest capital va ser un dels mitjans emprats pel [[França de Vichy|govern de Vichy]] per a saldar l'elevat deute de guerra que li havia estat imposat a les clàusules de l'[[armistici del 22 de juny de 1940]]. El [[Tercer Reich]] va fer servir aquest capital com a mitjà parcial de pagament a Romania; però la majoria dels productes enviats per Romania a Alemanya no van rebre cap mena de compensació financera, produint-se una espectacular [[inflació]] al país com a conseqüència.

L'ambaixador alemany a Bucarest durant tot el període va ser [[Manfred von Killinger]], i el representant del [[RSHA]] va ser [[Gustav Richter]].

== L'Holocaust a Romania ==
=== Vista del conjunt ===
Al desembre de [[1930]], el padró d'habitants indicava l'existència de 756.930 [[jueu]]s a Romania, dels quals, uns 420.000 vivien en regions cedides el 1940 a la Unió Soviètica, Hongria o Bulgària, amb la qual cosa en quedaven uns 330.000 als territoris romanesos en aquelles dates.

Romania presenta el cas particular d'un país en el qual l'Estat s'implica directament, juntament amb els alemanys, en un conjunt de matances, així com en l'organització de camps de concentració, provocant així la destrucció de la meitat de la població jueva existent abans de la guerra; però en el que aquest mateix estat es desvincula finalment del projecte nazi de l'extermini, rebutjant des de [[1942]] la deportació dels jueus romanesos cap als camps d'extermini nazis; la qual cosa ajuda a comprendre com la meitat dels jueus romanesos es va salvar de l'[[Holocaust]] al final de la guerra. Segons la ''Commission Wiesel'', l'Estat de Romania va assassinar de maneres diverses entre 280.000 i 380.000 jueus a les regions de [[Besaràbia]], [[Bucovina]] i [[Transnistria]].

=== Situació dels jueus abans de l'aliança amb Alemanya ===
Fins i tot abans que Romania passes oficialment a l'estat d'aliada de l'[[Alemanya Nazi]] i entrés a l'esfera d'influència d'aquesta darrera, les autoritats romaneses ja havien desenvolupat una política d'un marcat tall antisemític, de la que les principals víctimes havien estat els jueus residents a les zones orientals del país, car se'ls associava persistentment amb el [[comunisme]] i a una potència estrangera com la [[Unió Soviètica]]; així com als jueus [[Transsilvània|transsilvans]] se'ls associava amb l'antic règim de l'[[imperi Austrohongarès]] i, a la pràctica, com a agents d'[[Hongria durant la Segona Guerra Mundial|Hongria]]. Diversos moviments d'extrema dreta, amb grans dosis de populisme i fraseologia revolucionària, com la pròpia Guàrdia de Ferro, es van beneficiar d'un fort suport popular, gaudint a més de suport a les esferes governamentals quan sol·licitaven que els jueus romanesos quedessin exclosos de la possibilitat d'ocupar càrrecs des d'on poguessin exercir una mínima influència, o directament, que se'ls expulsés del país.

L'aprovació de les primeres mesures d'exclusió va tenir lloc al desembre de [[1937]], sota el mandat del primer ministre [[Octavian Goga]]: 120.000 jueus van ser privats de la nacionalitat romanesa. Els successors de Goga van prosseguir amb la mateixa línia d'actuació, aprovant mesures de prohibició d'exercici de determinades professions per a jueus. El [[8 d'agost]] de [[1940]] es donà un nou pas en aquesta política, amb l'aprovació de noves prohibicions d'exercici de diverses professions, però també s'apliquen a aquells d'origen jueu però batejats. També queden prohibits els matrimonis mixtes entre jueus i cristians. Les diferents discriminacions, això no obstant, només s'aplicaren parcialment a jueus la ciutadania romanesa dels quals era anterior a [[1918]].

Com a conseqüència de tot plegat, a la tardor de 1940, diversos milers de jueus van abandonar Romania, marxant cap a [[Palestina]], la qual cosa va permetre que les mesures de prohibició d'exercici laboral fossin cada vegada més dures.

=== Les matances de jueus a les regions perifèriques ===
Fins i tot després de la caiguda de la Guàrdia de Ferro, el règim d'Antonescu, que mantenia l'aliança amb el [[Tercer Reich]], seguí endavant amb la política d'opressió i de matances respecte als jueus, i en una mesura inferior, contra els gitanos.

A les regions cedides a la [[Unió Soviètica]] o a [[Hongria]], l'entrada a la guerra de [[Romania]] al juny de 1941 comportà per a la població jueva l'inici d'una fase de persecució especialment ferotge i mortífera. La major part de les matances van ser perpetrades per les tropes romaneses en zones de guerra, sovint amb la col·laboració dels ''[[Einsatzgruppen]]'' de les [[Schutzstaffel|SS]], però també van haver moltes persecucions a la rereguarda.

Amb anterioritat a l'esclat de l'[[Operació Barbarroja]], el govern romanès havia expulsat als jueus de les zones frontereres amb la [[Unió Soviètica]], car s'acusava sistemàticament als jueus de ser partidaris de l'URSS. Poc després del [[22 de juny]] de [[1941]] es produí un incident amb desertors que van disparar contra l'exèrcit, sent el detonant del [[pogrom de Iasi]]: 120.000 [[jueu]]s van ser assassinats o tancats en trens on van morir lentament de fam o set. A finals de juliol, Romania expulsà entre 25.000 a 30.000 jueus de [[Besaràbia]] (a l'est del riu Dniester) a la, d'on són expulsats de nou pels alemanys. Quan el control de la Transnistria és finalment adjudicat a [[Romania]], els romanesos hi enviaren a 160.000 jueus en condicions tan precàries que només 135.000 arribaran al seu destí. La meitat dels 320.000 jueus de Besaràbia, Bucovina i del districte de Dorohoi van ser assassinats durant els mesos que van seguir a l'entrada de Romania a la guerra. Després d'aquestes matances inicials, els jueus van patir més pogroms, van ser tancats a ghettos per, finalment, ser enviats a camps de concentració a la [[Transnistria]]. I respecte als 150.000 jueus de la Transilvania septentrional, la seva sort no va ser millor, car 120.000 van ser assassinats poc després pels hongaresos.

Les tropes romaneses van tenir una gran implicació en la [[Massacre d'Odessa (1941)|massacre comesa a la ciutat d'Odessa]] a la tardor de [[1941]], en la que van ser assassinats uns 100.000 jueus. Durant aquest període [[Ion Antonescu]] va estar en contacte amb Wilhelm Filderman, president de la Federació de Comunitats Jueves de Romania. El [[19 d'octubre]] de [[1941]], Antonescu es justificava davant Fildermant dient ''A Odessa, els jueus havien empès a les tropes soviètiques a una resistència inútilment prolongada, únicament per a causar-nos més baixes''.

=== La situació dels jueus a la Romania central ===
A la pròpia Romania, la corrupció s'alimentava amb l'espoliació dels jueus en totes les seves variants possibles. A partir de 1943, s'implantà un treball forçat pels jueus, mitjançant el qual 40.000 homes van quedar subjectes a treballs de peó propers als seus habitatges, havent-se de presentar a trenc d'alba amb pics i pales i portant el seu propi menjar. 26.000 jueus van poder pagar per comprar quedar exents d'aquesta mesura.

Paral·lelament a la política de la Romania d'Antonescu respecte als jueus, els nazis van exercir a més pressions perquè la dita política es conformés i s'adeqüés amb les grans línies de la [[Solució final]], posada en marxa a partir de [[1942]]. No obstant això, la pròpia Romania, que havia participat en l'extermini dels jueus a Besaràbia, Bucovina o Transnistria, va tenir reticències, mogudes per una mena de fosc sentiment de tipus nacionalista.

A finals de 1941, Gustav Richter, membre de les SS, i [[Radu Lecca]], ministre plenipotenciari romanès per a assumptes jueus, havien obtingut d'Antonescu la creació d'un Consell Jueu fantasma, el ''Centrala Evreilor din Romania'', però paral·lelament Fiderman i la Confederació van seguir exercint les seves activitats i organitzant ajuts pels jueus de la Transnistria.

Al novembre de 1941, l'ambaixada alemanya a [[Bucarest]] va aconseguir que Romania es desinteressés per la sort dels jueus alemanys, si bé al ''protektorat'' de [[Protectorat de Bohèmia i Moràvia|Bohèmia-Moràvia]] i en altres països conquerits, els consols romanesos van seguir protestant i intervenint quan es presentaven amenaces contra jueus de nacionalitat romanesa, i al juliol de 1942, l'Ambaixada de Romania a [[Berlín]] va fer constar que els jueus hongaresos no eren deportats, i que el Govern Romanès difícilment podria acceptar que els seus jueus fossin pitjor tractats que els hongaresos.

Sempre al juliol de [[1942]], i amb gran alegria d'[[Adolf Eichmann]], cap de la [[Oficina Central de Seguretat del Reich|RSHA]], els [[nazi]]s semblava que havien aconseguit reunir totes les voluntats per a poder procedir a la deportació de tots els [[jueu]]s romanesos al districte de [[Lublin]], a la [[Polònia]] ocupada i, a l'agost, [[Radu Lecca]] es traslladà a [[Berlín]] per a negociar l'assumpte, tot i que es considerà mal rebut i des de llavors es dedicà a retardar l'operació.

El caràcter definitiu del gir a la política romanesa no va ser evident pels alemanys fins a desembre de 1942, quan van saber que Antonescu es plantejava autoritzar que entre 75.000 a 80.000 jueus emigressin a [[Palestina]] mitjançant una forta indemnització.

Contràriament al cas d'altres països d'Europa central i oriental, on la major part de la població jueva va ser dirigida cap als camps d'extermini, bona part dels jueus romanesos van sobreviure a la guerra, tot i les diverses persecucions de les que van ser víctimes: treball forçat, espoli i lleis d'exclusió. La ''Comissió Wiesel'' resum així una situació tan complexa: 
{{cita|''D'entre tots els aliats de l'[[Alemanya nazi]], Romania carrega amb la responsabilitat de la mort de més jueus que qualsevol altre país llevat la pròpia Alemanya... [[pogrom de Iasi|Iasi]], [[Massacre d'Odessa (1941)|Odessa]], [[Bogdanovka]],ref name=HaynesRady{{Ref-llibre |cognom=Haynes |nom=Rebecca |cognom2=Rady |nom2=Martyn |títol=In the Shadow of Hitler: Personalities of the Right in Central and Eastern Europe |url=http://books.google.es/books?id=ILRJ2ChennYCpg=PA290dq=Jews+1941+Bogdanovkahl=casa=Xei=H4TLT5O1C4KXhQeJr53eDwved=0CDwQ6AEwAQ#v=onepageq=Jews%201941%20Bogdanovkaf=false |llengua=anglès |editorial=I.B.Tauris |data=2011 |pàgines=p.290 |isbn=1845116976 }}/ref [[Domanovka]] i [[Peciora]], per exemple, es troben entre les massacres més odioses contra els jueus durant la [[Shoah]]. Romania va cometre un [[genocidi]] contra els jueus. El fet que alguns jueus hagin sobreviscut en algunes zones de Romania no ha d'amagar aquesta realitat''}}

== La guerra en territori romanès ==
[[Fitxer:WWII Southern Central Europe 1944-1945.png|thumb|400px|right|Campanya aliada de Romania]]
A partir de febrer de [[1943]], i amb de l'[[Operació Saturn|ofensiva de l'Exèrcit Roig]] després de la [[Batalla de Stalingrad|victòria a Stalingrad]], començava a ser evident que la guerra havia donar un gir contrari als interessos de les forces de l'Eix.

El 1944, com a conseqüència dels desastres patits al [[Front Oriental de la Segona Guerra Mundial|Front Oriental]] i dels [[Bombardeig de Romania durant la Segona Guerra Mundial|bombardeigs aliats]], l'economia romanesa cada cop més es trobava en una situació més delicada. El ressentiment contra les càrregues cada cop majors de la presència alemanya a Romania anava en augment, i era compartit fins i tot per aquells que havien estat els més fervents partidaris de l'aliança militar amb Alemanya i la subseqüent entrada a la guerra.

Al maig de 1944 va tenir lloc la primera batalla en territori romanès, la [[Batalla de Targul Frumos|batalla de Târgul Frumos]], però no va ser fins a l'agost en què l'[[Exèrcit Roig]] travessà massivament la frontera romanesa i tingué lloc la [[Batalla de Romania]].

== El cop d'estat del rei ==
[[Fitxer:Red Army greeted in Bucharest.jpg|thumb|300px|esquerra|Els habitants de Bucarest aclamen a l'[[Exèrcit Roig]], el [[31 d'agost]] de [[1944]], a la seva entrada a la ciutat com a nou aliat romanès]]
El [[23 d'agost]] de [[1944]], el rei [[Miquel I de Romania|Miquel I]] donà un cop d'estat que va tenir èxit, amb l'ajut de polítics de l'oposició i de part de l'exèrcit romanès. Es deposà a Antonescu i el rei proposà a l'ambaixador alemany, [[Manfred von Killinger]], que les tropes alemanyes presents al territori romanès es retiressin, indicant que no serien inquietades pels romanesos. Els alemanys intentaren donar un gir a la situació, però l'exèrcit romanès es posà al costat del rei per resistir-se als atacs alemanys. Miquel I proposà llavors als [[Aliats de la Segona Guerra Mundial|Aliats]] posar a la seva disposició l'exèrcit romanès per a continuar la lluita, però ara contra els alemanys. Les respostes [[Regne Unit|britànica]] i [[Unió Soviètica|soviètica]] es van fer esperar fins al [[12 de setembre]]; i mentre que se celebraven les negociacions, els soviètics tractaven a Romania com a un enemic, amb un Exèrcit Roig travessant el país i lliurant-se a episodis de pillatge, saqueigs i violacions sistemàtiques. Uns 140.000 soldats romanesos van ser fets presoners pels soviètics.

El [[10 d'octubre]] de [[1944]] a [[Moscou]], [[Winston Churchill|Churchill]] i [[Ióssif Stalin|Stalin]] van arribar a un acord sobre el futur dels [[Balcans]] després de la caiguda del [[Tercer Reich]]. Romania, igual que Bulgària, quedarien dins de l'esfera d'influència soviètica, mentre que [[Grècia]] quedaria sota influència britància. 

L'article 18 de l'acord de l'armistici signat el [[12 de setembre]] de [[1944]] estipulà que ''El Govern Romanès haurà de sotmetre's a la Comissió de Control Aliada...'', i l'article 14 preveia que haurien de ser els tribunals romanesos qui jutgessin als [[Crims de guerra|criminals de guerra]] romanesos.

Finalment, l'exèrcit romanès acabaria la Segona Guerra Mundial lluitant juntament amb l'Exèrcit Roig contra els alemanys a Transsilvània, Hongria i [[Txecoslovàquia]]. Durant aquests darrers combats, els romanesos van patir un elevat nombre de baixes.

== La Postguerra ==
* ''Més informació als articles: [[Ocupació soviètica de Romania]], [[República Socialista de Romania]] i [[Ocupació soviètica de Besaràbia i Bucovina del nord]]
[[Fitxer:Romania WWII.png|thumb|400px|right|Mapa de Romania després de la [[Segona Guerra Mundial]], amb els territoris perduts pel país indicats]]
El [[1947]], el [[Tractat de París (1947)|Tractat de París]] no reconeixia a Romania l'estat de ''co-bel·ligerant''. Transsilvània era reconeguda de nou com a part integrant de Romania, però Besaràbia i el nord de Bucovina van ser annexionades de nou per la Unió Soviètica. Romania quedà així disminuïda en prop de 60.000 km² i uns 3 milions d'habitants.

La presència militar de l'Exèrcit Roig, que suposava l'ocupació soviètica del país, va conduir a l'abdicació del rei [[Miquel I de Romania|Miquel I]] i a la formació d'un govern [[comunisme|comunista]] el mateix any 1947. Antonescu va ser executat el [[1946]], mentre que l'ambaixador alemany, von Killenger, s'havia suïcidat el 1944.

== Vegeu també ==
* [[Ion Antonescu]]
* [[Bulgària durant la Segona Guerra Mundial]]
* [[Hongria durant la Segona Guerra Mundial]]
* [[Txecoslovàquia durant la Segona Guerra Mundial]] 
* [[Grècia durant la Segona Guerra Mundial]]
* [[Polònia durant la Segona Guerra Mundial]]
* [[Iugoslàvia durant la Segona Guerra Mundial]]
* [[Setge d'Odessa (1941)|Batalla d'Odessa]] - 1941
* [[Batalla de Stalingrad]] - 1942/1943
* [[Batalla de Romania]] - 1944
* [[Batalla de Targul Frumos|batalla de Târgul Frumos]] - 1944
* [[Ofensiva de Iaşi–Chişinău (agost de 1944)|Ofensiva d'Iaşi–Chişinău]] - 1944
* [[Ofensiva de Praga]] - 1945
* [[Bombardeig de Romania durant la Segona Guerra Mundial]]
* [[Operació Sisme Submarí]]

==Referències==
{{referències}}

== Enllaços externs ==
{{Commonscat|The Holocaust in Romania}}

* (en anglès): [http://countrystudies.us/romania/22.htm Romania durant la Segona Guerra Mundial]
* (en francès) [http://memorial-wlc.recette.lbn.fr/fr/ Enciclopèdia multimedia de la Shoah: Romania]


{{ORDENA:Romania Durant La Segona Guerra Mundial}}	!--ORDENA generat per bot--
[[Categoria:Història de Romania]]
[[Categoria:Països participants a la Segona Guerra Mundial]]

{{Enllaç AD|ru}}</text>
      <sha1>2lwvwasjeqxyj7yrcl380t002rubaz4</sha1>
      <model>wikitext</model>
      <format>text/x-wiki</format>
    </revision>
  </page>