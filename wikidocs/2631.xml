<page>
    <title>Sardenya</title>
    <ns>0</ns>
    <id>2631</id>
    <revision>
      <id>14038223</id>
      <parentid>13962457</parentid>
      <timestamp>2014-09-12T21:51:18Z</timestamp>
      <contributor>
        <ip>78.12.220.150</ip>
      </contributor>
      <comment>/* Clima */</comment>
      <text>{{coord|40|N|9|E|region:IT_type:adm1st(1655677)|display=title}}
{{Infotaula de regió d'Itàlia|de |Sardenya|
| lema =
| bandera = Flag of the Italian region Sardinia.svg
| escut = Sardegna-Stemma.svg
| fotografia = Italy Regions Sardinia Map.png
| fotografia_mida = 200px
| població_any = 2012
| poblacio = 1639942
| superficie = 24.090
| capital = [[Càller]]
| municipis = 377
| president = [[Francesco Pigliaru]] ([[Partit Democràtic (Itàlia)|PD]])
| web = 
}}
'''Sardenya''' (''Sardigna'', ''Sardinna'' o ''Sardinnia'' en [[llengua sarda|sard]]; ''Sardegna'' en [[italià]]) és la segona [[illa]] més gran de la [[Mediterrània]], situada al sud de [[Còrsega]] i que pertany a l'[[Itàlia|estat italià]], del qual és una regió autònoma. Té una superfície de 24.090 kmsup2/sup i una població, l'any [[2009]], d'1.671.001 habitants. La capital n'és [[Càller]]. Històricament dividida en 30 comarques (en sard, ''curadorias'' o ''partes'' o ''Merias''), l'estat italià la va dividir en quatre províncies ([[Província de Càller|Càller]], [[Província de Nuoro|Núoro]], [[Província d'Oristany|Oristany]] i [[Província de Sàsser|Sàsser]]), que actualment, des del [[2001]], en són vuit arran de la creació de quatre de noves segregades de les anteriors: [[Província d'Olbia-Tempio|Olbia-Tempio]], [[Província de l'Ogliastra|Ogliastra]], [[Província de Carbonia-Iglesias|Carbonia-Iglesias]] i [[Província del Medio Campidano|Medio Campidano]].

== Història ==
{{AP|Història de Sardenya}}
A Sardenya va haver-hi una civilització [[Prehistòria|prehistòrica]] de les quals queden monuments [[Megalitisme|megalítics]]. Les primeres ''domus de janas'' (cases de les fades) es remunten al 2000-1800 aC, en plena [[Edat del Bronze]]; es tracta de petites tombes excavades en la roca, de vegades reunides en grups nombrosos, en la qual segons la tradició popular habitaven fades i bruixes. La cultura nuràgica, de la qual queden sobretot els [[nurags]], es va desenvolupar des del segle XVI a.C. fins al segle IX a.C. Llavors van arribar els [[fenicis]], havent-se descobert en les excavacions [[terracota|terracotes]] d'origen fenici. Aquests la van anomenar ''ŠRDN (Shardan/Sherden'' o variants properes). Als fenicis els van succeir els [[Cartago|cartaginesos]], les ciutats dels quals més importants van ser: [[Caralis]], [[Tharros]] i [[Nora]].
[[Fitxer:Colonne a tharros.jpg|thumb|left|250px|La ciutat fenícia i romana de [[Tharros]].]]
L'any 230 aC va ser conquerida pels [[Antiga Roma|romans]], com a conseqüència de la derrota cartaginesa en la primera [[Guerres Púniques|guerra púnica]]. Sardenya es va convertir en una província romana, i les ciutats costaneres que existien van créixer i van ser embellides, mentre que es van fundar les [[colònia romana|colònies]] com [[Porto Torres|Turris Lybissonis]] i [[Posada (Sardenya)|Feronia]]. Van ser poblades per immigrants romans. L'ocupació militar romana va acabar amb la civilització nuràgica. Malgrat les campanyes per les serralades centrals, anomenades pels romans ''Barbaria'' (en sard modern Barbagia), la dominació romana del centre de Sardenya mai va ser més que nominal.

La dominació romana de Sardenya va durar 694 anys. Als primers segles de l'[[Edat Mitjana]], Sardenya va ser saquejada pels [[vàndals]] (segle V), que van ocupar [[Caralis]] juntament amb altres ciutats costaneres de Sardenya. El domini va durar 77 anys dels quals poc se sap, tret que se sap que el govern vàndal va adoptar una forma similar de la prèvia estructura imperial romana.
També la van ocupar els [[gots]]. No obstant això, els [[Imperi bizantí|bizantins]] la van conquerir l'any [[533]] quan els vàndals van ser derrotats pels exèrcits de [[Justinià I]] sota el general [[Belisari]] en la batalla de Tricamaro.ref[http://www.provinciadelsole.it/eng/bizantina.html Province of Càller,Province of the Sun]/ref Els bizantins es van quedar a l'illa fins al [[segle X]]. L'autoritat bizantina centralitzada va romandre fins al voltant de l'any 650; després, l'autoritat va passar a les mans dels llegats bizantins locals. Es va deure en gran manera als problemes locals com els atacs dels [[moros]] i dels [[berbers]] sobre les costes sardes. Els [[sarraïns]] van fer incursions en aquesta illa del Mediterrani, documentant-se el primer atac l'any 705. Salvatore Consentino, Byzantine Sardinia between East and West, ''Millennium'' – Berlín, Nova York (2004) Pàgines 329–367 Aquests atacs van ser cada vegada més intensos, que van donar com a resultat que els habitants de la costa abandonessin les ciutats costaneres.

La disgregació del poder bizantí a l'illa i el creixent aïllament causat per les incursions magribines afavoriran la formació de quatre regnes independents i ja consolidats al s. XI. Es tracta dels ''Judicados ''(literalment: Jutjats) que prenen el nom de la figura que els regia, el ''judike ''(jutge), derivada de la tradició bizantina. N'hi havia quatre: [[Jutjat de Torres|Torres]] (nord-oest), [[Jutjat de Gallura|Gallura]] (nord-est), [[Jutjat d'Arborea|Arborea]] (centre) i [[Jutjat de Càller|Càller]] (sud), si bé progressivament tots menys el d'Arborea acabaran caient sota l'òrbita de les repúbliques de Gènova i Pisa. A banda del poder del ''judike ''i de la seva família, cadascun d'aquests regnes tenia una'' Corona de Logu'', o sigui un consell, i en alguns casos també una ''Carta de Logu'', un codi de lleis pel territori. L'organització d'aquests regnes autòctons es vertebrava a partir de les ''curadorias ''o'' partes ''(províncies), dividides al seu torn en les diverses ''biddas ''(poblacions). 

[[Fitxer:Alfonsino sardo.jpg|thumb|150px|Moneda de '''Sardenya''', de [[Pere el Cerimoniós|Pere III]], [[rei de Sardenya]], 1336-1387, amb les quatre barres catalanes.]]
Als segles XII i XIII, [[Gènova]], [[Pisa]] i el [[Estats Pontificis|Papat]] van lluitar llarg temps per imposar el seu poder. A la fi del [[segle XIII]] el papa [[Bonifaci VIII]] va establir que Sardenya passés a la [[Corona d'Aragó]], formalitzant-se la cessió l'any [[1324]], quan el llavors infant [[Alfons IV d'Aragó]], futur Alfons «el Benigne», pren Sardenya durant els últims anys del regnat de [[Jaume II d'Aragó]].ref[''Cf.'' [http://web.archive.org/web/http://www.seacex.es/spanish/publicaciones/126/corona_aragon_08_03_expan.pdf «L'expansió: el Casal d'Aragó (1213-1412) / L'expansió: el Casal d'Aragó (1213-1412)»], a Ernest Belenguer, Felipe V. Garín Llombart i Carmen Morte García, ''La Corona d'Aragó. El poder i la imatge de l'Edat Mitjana a l'Edat Moderna (segles XII - XVIII)'', Societat Estatal per a l'Acció Cultural Exterior (SEACEX), Generalitat Valenciana i Ministeri de Cultura d'Espanya - Lunwerg, 2006. ISBN 84-9785-261-3/ref

El domini de la [[Corona d'Aragó]] es va perllongar fins al [[segle XVIII]], mantenint a l'illa una rígida organització de tipus feudal, destacant la seva presència sobretot a [[L'Alguer]], repoblada per catalans després d'una revolta. Sardenya va passar a [[Àustria]] l'any [[1713]], en virtut del [[tractat d'Utrecht]]. Però el [[1718]], després del Congrés de Londres, Sardenya va passar a [[Víctor Amadeu II de Savoia]]. I, a través de la casa de Savoia, es va incorporar al [[Regne d'Itàlia (1861-1946)|Regne d'Itàlia]] l'any [[1861]]. Després de la [[Segona Guerra Mundial]], la Constitució d'Itàlia li reconeix certa autonomia.

== Geografia ==
=== Orografia ===
L'illa és força accidentada, i constitueix un fragment del sòcol [[hercinià]] tallat per nombroses falles, que presenta fragments dispersos de cobertura secundària i eocènica. No presenta cap unitat orogràfica, no té veritables serralades i les formes de relleu són tabulars. Les principals muntanyes de l'illa són:
* El massís del [[Gennargentu]], amb les alçàries de La Marmora (1834 m), i el Bruncu Spina (1829 m), considerada la zona més inhòspita de l'illa.
* Al Nord, la Gaddura, amb els Monts Ultana (amb el Pinu, 1743 m), i els Limbara (amb el Balistreri, 1363 m).
* Els Monti di Alá, amb el Padrone (831 m), Senaloga (1076 m), Nieddu (971 m) i Lerno (1094 m).
* La depressió de Campidanu, al sud-est.
* Els Monts Albo, al Nord, amb el pic Su Mutucrone (1050 m) i la punta Cupetti (1200 m).
* Al centre, la Catena dei Marghine, amb el Palai (1200 m).
* Les muntanyes Serpeddi (1069 m), Tasu (1359 m), i els Ferru (amb l'Urtigu, 1050 m).

=== Rius ===
Els principals rius que travessen l'illa són els Tirsu, Flumendosa, Samascu, Coghinas, Posada, Cedrino, Oliena, Isalle, Mannu, Flumineddu, Cixerri, Canissoni, Liscia i Liscoi. També són importants els llacs, que són com albuferes, al costat de la costa, com les du Tirsu, Santa Giusta, Sassu, Sale Porcus, Coghinas i Calaris.

=== Clima ===
[[Fitxer:Gusana.jpg|250px|thumb|right|El massís del Gennargentu nevat.]]
El [[clima mediterrani]] és típic de gran part de Sardenya: al llarg de les zones costaneres, on resideix la gran majoria de la població, els hiverns són suaus gràcies a la presència del mar, amb nevades rares i temperatures quasi mai sota els zero graus. Els estius són càlids i secs, però la baixa humitat i la bona ventilació permeten suportar fàcilment les temperatures elevades, que pugen fins als 35 °C. 

A les zones interiors el clima és més rigorós. Als massissos muntanyosos més elevats hi neva a l'hivern i les temperatures baixen a sota zero. Els estius són frescos, sobretot durant les hores nocturnes, i rarament hi fa calor molts dies consecutius.

Les precipitacions són particularment escasses a la [[costa]] meridional, amb mitjanes inferiors als 500 mm anuals; en particular, la localitat de [[Capo Carbonara]] té el registre mínim absolut de tot Itàlia, amb una mitjana de 266 mm anuals. A l'interior de Sardenya la pluviositat mitjana és de 700-800 mm. Per superar el problema de la sequera, des de finals del segle XIX fins avui s'han construït prop de 50 embassaments, molts dels quals dotats de centrals hidroelèctriques.

Sardenya és una regió molt ventosa. El vent dominant és el [[mestral]], seguit del [[xaloc]]. El primer mitiga les temperatures estivals, però a causa de la seva velocitat crea danys a l'[[agricultura]] i afavoreix la propagació d'[[incendi]]s. El segon és molest a finals de la primavera, ja que intensifica l'[[evapotranspiració]] i causa estrès hídric als cultius de secà. 

El règim de vents ha afavorit la instal·lació de nombroses [[energia eòlica|centrals eòliques]] en algunes carenes i en zones industrials.

Temperatures mitjanes de Sardenya:
 {| class=wikitable
|-
!
! gener
! febrer
! març
! abril
! maig
! juny
! juliol
! agost
! setembre
! octubre
! novembre
! desembre
|-
| mínimes (C)
| 8
| 8
| 9
| 11
| 14
| 18
| 21
| 21
| 19
| 16
| 13
| 9
|-
| màximes (C)
| 14
| 14 
| 16
| 18
| 22
| 26
| 30
| 29
| 27
| 23
| 19
| 16
|}

== Demografia ==
{| class=wikitable style=float: right; margin-right: 1em;
|+ '''Habitants de les províncies de Sardenya'''
!Província
!Habitants
|-
| [[Província de Càller|Càller]] [CA] || 559.820
|-
| [[Província de Carbonia-Iglesias|Carbonia-Iglesias]] [CI] || 130.555
|-
| [[Província del Medio Campidano|Medio Campidano]] [VS] || 103.020
|-
| [[Província de Nuoro|Nuoro]] [NU] || 161.444
|-
| [[Província de l'Ogliastra|Ogliastra]] [OG] || 58.097
|-
| [[Província d'Olbia-Tempio|Olbia-Tempio]] [OT] || 154.319
|-
| [[Província d'Oristany|Oristany]] [OR] || 167.295
|-
| [[Província de Sàsser|Sàsser]] [SS] || 336.451
|}

Tot i que Sardenya ha estat poblada des de fa diversos mil·lennis i que la [[població]] resident a l'illa s'ha triplicat ens el darrers 140 anys, aquesta és una de les poques regions europees en la qual una [[economia]] moderna i diversificada conviu amb un ecosistema encara intacte, si no verge, en grans àrees del territori. Aquest fet s'explica demogràficament gràcies a la baixa densitat de població, propera als 68 hab./km². 

El 31 de desembre de 2008, d'una població d'1.672.422 habitants, hi havia 30.115 estrangers (1,8%). Les famílies compten, de mitjana, amb 2,5 membres.

=== Ciutats ===
{| class=wikitable style=float: left; margin-right: 1em;
|+ '''Les 10 ciutats més poblades'''
!
!Ciutat
!Habitants
|-
|1|| [[Càller]] || 157.686
|-
|2|| [[Sàsser]] || 130.202
|-
|3|| [[Quartu Sant'Elena]] || 71.254
|-
|4|| [[Olbia (Sardenya)|Olbia]] || 53.229
|-
|5|| [[L'Alguer]] || 40.896
|-
|6|| [[Nuoro]] || 36.486
|-
|7|| [[Oristany]] || 32.434
|-
|8|| [[Carbonia]] || 30.039
|-
|9|| [[Selargius]] || 29.086
|-
|10|| [[Iglesias]] || 27.641
|}
Les dues ciutats més poblades de l'illa són [[Càller]] (Cagliari), capital regional, i [[Sàsser]] (Sassari), segon pol de desenvolupament regional, respectivament al sud i al nord de l'illa.

[[Càller]] (163.000 habitants) és el centre d'una àrea metropolitana que té uns 450.000 habitants si s'hi inclouen Quartu Sant'Elena (71.254 hab.), Selargius (29.086 hab.), Assemini (26.056 hab.), Capoterra (21.391 hab.), Monserrato (20.785 hab.), Sestu (18.237 hab.) i Quartucciu (11.996 hab.).

[[Sàsser]] té uns 130.000 habitants i és l'única ciutat, a més de Càller, que supera els cent mil habitants. L'àrea urbana de Sàsser s'estén cap al [[golf d'Asinara]] i arriba als 270.000 habitants. Els nuclis principals de la zona metropolitana de Sàsser són: [[l'Alguer]] (40.896 hab.), [[Porto Torres]] (22.011 hab.) i Sorso (14.556 hab.).

La resta de ciutats tenen funcions de ''polaritat local'' i tenen totes una població compresa entre 10.000 i 60.000 habitants: [[Olbia (Sardenya)|Olbia]] (53.000 hab.), [[L'Alguer]] (40.900 hab.), [[Nuoro]] (36.500 hab.), [[Oristano]] (32.500 hab.), [[Carbonia]] (30.000 hab.), [[Iglesias]] (27.600 hab.), [[Villacidro]] (14.500 hab.), [[Tempio Pausania]] (14.200 hab.), [[Arzachena]] (12.800 hab.), [[Guspini]] (12.500 hab.), [[Sant'Antioco (CI)|Sant'Antioco]] (11.700 hab.), [[La Maddalena]] (11.700 hab.), [[Siniscola]] (11.400 hab.), [[Ozieri]] (11.000 hab.), [[Macomer]] (10.800 hab.), [[Tortolì]] (10.500 hab.) i [[Terralba]] (10.400 hab.). Encara hi ha els ''centres menors'', amb menys de 10.000 habitants, com ara [[Sanluri]] (8.500 hab.) i [[Lanusei]] (5.700 hab.).

== Administració ==
[[Fitxer:Sardinia Map.png|thumb|280px|Les vuit províncies actuals de Sardenya]]

Sardenya és una de les cinc [[Regió amb Estatut Especial|regions autònomes amb estatut especial]] d'[[Itàlia]], però és l'única amb un estatut especial als habitants de la qual la Constitució de 1948 reconeix oficialment el nom de «poble sard». A les institucions sardes se'ls garanteix una certa autonomia administrativa atesa la situació perifèrica i insular de la regió. A més de tenir un estatut autonòmic, els habitants de Sardenya (com els del [[Vèneto]]) han estat reconeguts com a poble pel Parlament italià.

L'Estatut organitza les tres autoritats que representen Sardenya:
* El Consell regional (poder legislatiu regional).
* La Junta regional (poder executiu regional).
* El president de la regió (cap del poder executiu regional).

== Cultura ==
=== Llengües ===
[[Fitxer:Sardinia_Language_Map.png|thumb|270px|right|Llengües de Sardenya]]
La llengua pròpia de l'[[illa]] és el [[llengua sarda|sard]]. En una petita zona del nord es parla un dialecte del [[cors]], per la influència [[Còrsega|corsa]]. La ciutat de l'[[Alguer]], però, constitueix una [[illa lingüística]] on es parla el [[català]]. Una altra illa lingüística a la regió és la del [[lígur]], al voltant de [[Carloforte]]. Les llengües autòctones actuals estan sent substituïdes per l'[[italià]] en les noves generacions.

=== Música ===
La musica tradicional sarda, cantada o instrumental, és una de les més antigues i riques del Mediterrani.

=== Els contes sards ===
La forta tradició oral de l'illa ha mantingut vius molts [[conte]]s i [[llegenda|llegendes]]. A [[Boroneddu]] hi ha, fins i tot, ''Il museo della fiaba sarda'' (El museu de la faula sarda), consagrat als personatges dels contes tradicionals.

=== Universitats ===
A Sardenya hi ha dues universitats, la [[Universitat de Càller]], i la [[Universitat de Sàsser]], coneguda especialment pels estudis de [[dret]].

== Transports ==
[[Fitxer:Ferrovie sardegna.png|thumb|300px|right|Mapa de la xarxa ferroviària sarda.]]
Una bona opció per arribar a l'illa és amb avió a través dels aeroports de [[Càller]]-Elmas (al sud), de l'[[Alguer]] i d'[[Olbia (Sardenya)|Olbia]]. Tenen una bona connexió amb els aeroports de [[Roma]], [[Milà]], [[Torí]] i [[Nàpols]], i també hi ha vols directes a [[Londres]] i a [[París]]. Els aeroports d'[[Olbia (Sardenya)|Olbia]] i de [[Càller]] estan ben connectats amb [[Barcelona]]. L'[[aeroport de l'Alguer]] està ben connectat amb [[Girona]].

El ferri també és una bona opció per accedir a Sardenya. Des de [[França]] hi ha rutes des de [[Marsella]] i [[Toló]] fins a [[Porto Torres]], i també de [[Bonifacio]] a [[Santa Teresa di Gallura]]. Des d'[[Itàlia]] hi ha bona connexió des de [[Gènova]], [[Civitavecchia]], [[Nàpols]] i [[Liorna]]. Des d'[[Espanya]] hi ha bona connexió des de [[Barcelona]]. Els preus del viatge són semblants als d'un vol en companyies de baix cost.

És fàcil moure's en [[autobús]] amb diverses companyies regionals, o bé en [[cotxe]]. La ruta principal és la SS 131, que segueix el traçat d'un antiga [[via romana]] que travessa l'[[illa]] de nord a sud.

La [[xarxa de ferrocarril sarda]] va ser construïda a finals del [[segle XIX]]. Juntament amb els incendis d'aprofitament domèstic, la construcció del ferrocarril a l'illa és considerada com una de les principals causes de la desforestació de l'illa. La xarxa de ferrocarril activa per al transport públic té més de 600 quilòmetres, i connecta les principals ciutats i ports. El trajecte de [[Càller]] a [[Sassari]] es realitza en aproximadament 3 hores, i el trajecte de [[Porto Torres]] a [[Olbia (Sardenya)|Olbia]] i [[Golfo Aranci]], en aproximadament 3 hores i mitja. [[Chilivani]] és el nus ferroviari on els dos troncs ferroviaris. Una altra línia connecta [[Càller]] i [[Esglésies]], en 50 minuts, i [[Carbonia]] en una hora.

== Patrimoni de la Humanitat per la UNESCO ==
* [[Su Nuraxi]] de Barumini (Bé Cultural, 1997)

* [[Cantu a Tenore]] (Bé Immaterial, 2008)
* [[Sa Faradda de Sos Candaleris]] a Sàsser (Bé Immaterial, 2013)

=== Llocs proposats a la llista indicativa ===
* Arxipèlag de [[La Maddalena]] i illetes de l'[[estret de Bonifacio]]
* Illa de l'[[Asinara]]
* Conjunt natural del golf d'Oristany
* Pelagos, el santuari dels cetacis
== Personatges il·lustres ==
* [[Símmac I]] (m.514), papa.
* [[Marià IV d'Arborea|Marià IV]] (m.1376), sobirà del Jutjat d'Arborea.
* [[Elionor d'Arborea|Elionora]] (m.1402), regent del Jutjat d'Arborea.
* [[Segimon Arquer]] (1523-1571), humanista i teòleg.
* [[Giovanni Maria Angioy|Giuanne Maria Angioy]] (1751-1808), revolucionari que s'alçà contra el domini piemontès i el feudalisme.
* [[Juanni Spano|Giuanne Spano]] (1803-1882), sacerdot, lingüista i arqueòleg.
* [[Sebastiano Satta]] (1867-1914), poeta, advocat i periodista.
* [[Grazia Deledda]] (1871-1936), escriptora en llengua italiana i premi Nobel de literatura.
* [[Antioco Casula|Antioco Casula Montanaru]] (1878-1957), poeta en llengua sarda.
* [[Francesco Ciusa]] (1883-1949), escultor.
* [[Emilio Lussu]] (1890-1975), polític, escriptor i militar, fundador del Partit Sard d'Acció.
* [[Antonio Gramsci]] (1891-1937), escriptor, polític i filòsof, fou un dels fundadors del Partit Comunista Italià.
* [[Costantino Nivola]] (1911-1988), pintor i escultor
* [[Giovanni Lilliu]] (1914-2012), arqueòleg i historiador
* [[Enrico Berlinguer]] (1922-1984), polític, secretari del Partit Comunista Italià del 1972 fins a la seva mort.
* [[Francesco Cossiga]] (1928-2010), polític, president de la República italiana del 1985 fins al 1992.
* [[Paolo Fresu]] (1961), trompetista i compositor jazz.
* [[Michela Murgia]] (1972), escriptora, candidata a les eleccions regionals del 2014.

=== Personatges vinculats a Sardenya ===
* [[Fulgenci de Ruspe|Sant Fulgenci de Ruspe]] (c.468-533), bisbe nord-africà desterrat a Sardenya pel vàndal Trasamund.
* [[Martí el Jove]] (1356-1409), rei de Sicília i hereu de Martí I l'Humà, mor després de la [[batalla de Sanluri]] 
* [[Salvador d'Horta|Sant Salvador d'Horta]] (1520-1567), religiós franciscà destinat a Sardenya.
* [[Fabrizio De André]] (1940-1999), cantautor italià.
==Referències==
{{referències}}

== Bibliografia ==
* [[Imma Tubella i Casadevall]] i [[Eduard Vinyamata Camp]] (1978) ''Les nacions de l'Europa capitalista'' La Magrana, Barcelona.
* [[Xosé M. Núñez Seixas]] (1998) ''Movimientos nacionalistas en Europa en el siglo XX'' Ed. Síntesis, Col. Historia Universal Contemporánea, 26 Madrid.
* [[Felipe Fernández-Armesto]](1996) ''Los hijos de Zeus'' Grijalbo Barcelona.
* [[Rolando del Guerra]]; [[Genoveva Gómez]] (1986) ''Llengua, dialecte, nació, ètnia (Llengua i poder a Itàlia)'' [[La Magrana]], Col. Alliberament, 19 Barcelona.
* [[Alexandre Cirici i Pellicer]] Llengües minoritàries i dialectes a Europa [[Altres Nacions]], núm 4-5 1982-1983.
* [[Daniele Conversi]] ''Qüestions regionals i qüestions nacionals a Itàlia'' a [[Revista de Catalunya]] núm 21, agost [[1988]]. 
* [[Giovanni Lilliu]] ''Sa Sardigna e is arrexinis mediterraneas'' dins II Jornades del [[CIEMEN]] del 16 al 26 d'agost del 1977 ''Còrsega-Sardenya per les reivindicacions nacionals'', publicada a Nationalia III.
* [[Antoniu Cossu]] ''Sardigna: cultura e identità'' dins II Jornades del [[CIEMEN]] del 16 al 26 d'agost del 1977 ''Còrsega-Sardenya per les reivindicacions nacionals'', publicada a Nationalia III.
* [[Eliseo Spiga]] ''Sardigna: economia e società'' dins II Jornades del [[CIEMEN]] del 16 al 26 d'agost del 1977 ''Còrsega-Sardenya per les reivindicacions nacionals'', publicada a Nationalia III.
* [[Antonello Satta]] ''L'autonomia della Sardigna come mistificazione'' dins II Jornades del [[CIEMEN]] del 16 al 26 d'agost del 1977 ''Còrsega-Sardenya per les reivindicacions nacionals'', publicada a Nationalia III.
* [[Antonio Lepori]],[[Antonello Satta]] i [[Giovanni Lilliu]] ''Sardigna'' a MINORANZE núm 4, [[Milà]], 4t trimestre 1976.
* FERRER i MALLOL, M. Teresa; MANCONI, Francesco; SARI, Aldo; ARMENGUÉ i HERRERO, Joan; BOSCH i RODOREDA, Andreu; BOVER i FONT, August; [[Rafael Caria]]; NUGHES, Antoni ''Catalunya i Sardenya'' a [[Serra d'Or]] núm. 451-452 juliol-agost [[1997]].

== Pàgines relacionades ==
* [[Sardinia]]
* [[Lega Sarda]]
* [[Partit Sard d'Acció]]
* [[Launeddas]]

== Enllaços externs ==
{{Projectes germans|commons=Sardegna}}
* [http://www.sardenya.it Sardenya]
* [http://www.sardegna.com/es Sardenya]
* [http://viajesacerdena.blogspot.com/ El Bloc de Sardenya en Castellà]
* [http://www.viatgeaddictes.com/dst/italia/exp6_italia.php Guia de viatge]

{{Europa}}
{{ProvínciesSardenya}}
{{Regions d'Itàlia}}
{{Autoritat}}
{{Enllaç AD|fr}}
{{Enllaç AD|it}}

[[Categoria:Sardenya| ]]</text>
      <sha1>mzx500ediwldrn0f323pdi74yl5r1q5</sha1>
      <model>wikitext</model>
      <format>text/x-wiki</format>
    </revision>
  </page>