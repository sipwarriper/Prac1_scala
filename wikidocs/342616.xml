<page>
    <title>Chemtrail</title>
    <ns>0</ns>
    <id>342616</id>
    <revision>
      <id>13544835</id>
      <parentid>13410037</parentid>
      <timestamp>2014-06-08T20:27:20Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: insisteixen en què els  insisteixen que els</comment>
      <text>{{FR|data=març de 2013}}
[[Fitxer:Contrail and tsunami warning sign.jpg|thumb|250px|Chemtrail sobre [[San Francisco]] (Califòrnia).]]
Els '''chemtrails''' són un suposat fenomen que consistiria en deixants de condensació deixats per [[avions]] que no ho serien pas, sinó que en realitat serien composts per productes químics. Per als partidaris d'aquesta [[teoria de conspiració]] la veritable naturalesa dels chemtrails seria coneguda només per uns pocs i el Seu objectiu seria causar malalties a la població.

Chemtrail és una abreviació de l'[[anglès]] ''chemical trail'', que traduïda literalment significa 'deixant químic'. Aquesta denominació imita la que es produeix en aquesta llengua als deixants de condensació (''contrail''). No s'ha de confondre aquest terme amb la dispersió de substàncies químiques per a fins reconeguts (fumigació, sembratge de núvols, exhibicions aèries, etc.).

El vocable va ser utilitzat per primera vegada pel periodista William Thomas el 1999, tot i que la primera descripció del fenomen data del 1997, per Richard Finke. Alguns partidaris de la [[conspiració]] defensen que en realitat els ''chemtrails'' van començar anys abans.

La [[comunitat científica]] es mostra [[escepticisme|escèptica]] respecte de l'existència dels ''chemtrails'' i considera que es tracta en realitat de simples deixants de condensació o [[cirrus]].

== Descripció del fenomen ==
Els ''chemtrails'' semblen inicialment esteles de condensació normals. Tanmateix -segons els seus defensors- són més grosses i persisteixen durant molt més temps, durant el qual s'expandeixen i es creuen les unes amb les altres en estranys patrons fins que arriben a cobrir completament el cel amb un fals [[cirrostrat]].

Els partidaris de la teoria asseguren que el fenomen s'està estenent, alhora que s'expandeix també la xarxa dels qui en denuncien l'existència.

== Hipòtesis sobre el seu propòsit ==
* Control del [[clima]] (tal vegada per mitigar els efectes del [[canvi climàtic]], o tal vegada per provocar-los). 
* Usos militars: desaparició de núvols, millor visió amb [[Satèl·lit artificial|satèl·lits]] i imatges preses amb aquests. 
* Comunicacions. 
* [[Radar]]. 
* [[Guerra biològica]]/[[guerra química|química]]. 
* [[Control mental]]. 
* Desconegut. 
* Malalties: ús de medicaments, negoci farmacèutic. 

== Suposada evidència ==

* '''Temps de permanència''': El temps que romanen en l'aire les ''chemtrails'' excedeix àmpliament el de les esteles de condensació, arribant a persistir-hi durant hores. Per als defensors d'aquesta teoria, les esteles que duren molt de temps són necessàriament ''chemtrails''. 
* '''Inexistència del fenomen abans dels anys 90''': Hom assegura que aquest fenomen aeri ha aparegut a partir dels anys 90, mostrant clares diferències respecte a les esteles de condensació i els núvols normals. 
* '''Chemtrails a baixa altura''': Les esteles de condensació apareixen -tret de quan l'aire és molt fred- a altures superiors als 8.000 metres. Els defensors de l'existència de les ''chemtrails'' afirmen que hom albira esteles a altures inferiors, per la qual cosa no es podria tractar de simples contrails. 
* '''Existència de documents sobre armes experimentals''': A l'Space Preservation Fact del 2001 apareix un llistat d'''armes exòtiques'' que han de ser prohibides entre les quals hi ha les ''chemtrails''. També hi ha documents que demostren l'interès dels militars per controlar el temps. Això és interpretat pels defensors de la teoria com una prova que les dites armes existeixen. 
* '''Enfosquiment global''': Hi ha interès a estudiar l'efecte de les esteles de condensació en el clima i el canvi climàtic. Com que les esteles dificulten l'arribada de la llum del [[Sol]] hom considera que podrien tenir efectes mitigadors en l'escalfament terrestre (aquest efecte hom l'anomena [[enfosquiment global]]). L'existència d'aquest interès demostraria que les ''chemtrails'' formen part d'un programa de modificació del clima. 
* '''Patrons en el cel''': Les ''chemtrails'' creen de vegades patrons en el cel (línies paral·leles, línies que s'encreuen, etc.). Això és interpretat com una prova que hom pretén que la ''chemtrail'' cobreixi una gran àrea. 
* '''Aparició de malalties''': Alguns partidaris de les ''chemtrails'' apunten a la suposada aparició de noves malalties després de l'aparició de les ''chemtrails'', la qual cosa constituiria una prova que formen part d'un programa de [[genocidi]] de la població. 
* '''Detecció d'olors després de l'aparició de chemtrails''': Segons els seus defensors, es tracta d'una prova de l'existència de productes químics. 
* '''Detecció de substàncies després de l'aparició de chemtrails''': Segons aquestes informacions, hom ha detectat [[bari (element)|bari]] i [[alumini]] en mostres del sòl després d'aparèixer ''chemtrails'', així com [[bacteris]]. 
* '''Existència d'anteriors programes d'experimentació dels militars sobre la població''': La qual cosa constitueix un antecedent del suposat pla actual. 
* '''Existència de coloració en els núvols''': Els núvols han de ser de color blanc, l'existència de núvols de colors es considera una prova de què estan formats per productes químics. 
* '''Existència de forats en els núvols''': De vegades hom observa que els núvols es desfan després del pas d'un avió, així com material que cau dels núvols. 
* '''Estranya naturalesa dels avions involucrats''': 
* '''Fent la volta'''. Hom considera com a prova que es pretén fumigar reiteradament una zona. 
* '''Activació i desactivació de la chemtrail'''. Hom interpreta que no poden ser esteles de condensació, car no resulta creïble que zones pròximes de l'atmosfera presentin condicions tan dispars. 
* '''La chemtrail no surt dels motors de l'avió'''. Si hom té en compte que les esteles de condensació surten dels motors de l'aeronau, l'existència d'esteles que no surtin d'ells constitueix una prova que no són tals. 
* '''L'avió no és visible al [[radar]]'''. Per als partidaris de la teoria, això és una prova que forma part d'un pla secret.

== Respostes als partidaris de la teoria conspirativa ==

=== Confusió amb cirrus ===
Els crítics a la teoria afirmen que una gran part dels suposats ''chemtrails'' són en realitat cirrus ([[cirrus]], [[cirrocumulus]] i [[cirrostratus]]). Aquests mateixos detractors insisteixen que els suposats ''chemtrails'' detectats es troben a gran altitud i no -com afirmen els seus defensors- a baixa.

=== Magnitud de la conspiració ===

Els crítics argumenten que, atesa la magnitud de la suposada operació per produir ''chemtrails'', seria necessària la implicació d'un gran nombre d'individus. A més a més molts ''chemtrails'' provenen d'avions civils, la qual cosa fa encara més difícil mantenir el secret. Malgrat això, no hi ha testimonis directes que confirmin la seva existència, la qual cosa porta a suposar que la dita conspiració en realitat no existeix.

Segons la [[USAF]], la seva única ala capaç d'efectuar fumigacions és la 910, que utilitza per a això avions [[C-130 Hercules]].

=== Aparició i desaparició de la chemtrail ===
[[Fitxer:II World War contrails.jpg|150px|thumb|Chemtrail a la Segona Guerra Mundial]]
Segons la [[NOAA]] el fet que les esteles apareguin de vegades segmentades obeeix a que l'avió passa a través de zones de l'atmosfera amb diferents humitats i temperatura:

Ocasionalment un [[avió de reacció]], especialment si està ascendint o descendint, passarà a través d'una capa molt més seca o més humida de l'atmosfera, la qual cosa pot produir el patró d'estela trencada observada, apareixent aquesta de manera segmentada en lloc de contínua. 

=== Existència de coloracions ===
En els cirrus -especialment en els cirrostratus- és normal que es produeixin irisacions. De fet l'[[Organització Meteorològica Mundial]], al seu Atles de Núvols del 1975, ja mencionava que les esteles de condensació eren capaces de generar irisacions de colors excepcionals.

=== Fumigació poc pràctica ===
Atesa la gran altura a la qual es produeixen els ''chemtrails'', la mida petita de les suposades partícules que formen les fumigacions i els forts vents existents en aquella zona de l'atmosfera, les partícules no caurien sobre les zones fumigades, sinó que serien dispersades a grans distàncies. Això, a més a més, faria molt difícil per als conspiradors evitar veure's afectats per la fumigació.

=== Trànsit aeri ===
El trànsit aeri manté un elevat ritme de creixement. Això explica per què les esteles de condensació són cada vegada més abundants en el cel. Una altra prova que es tracta de simples esteles és la pràctica desaparició d'aquestes els dies posteriors als [[atemptats de l'11 de setembre de 2001]], després dels quals es va suspendre el trànsit aeri als [[Estats Units]].

A més a més, pels crítics amb la teoria, els dibuixos que formen els ''chemtrails'' (creuant-se, paral·lels, etc.) segueixen simplement les direccions de les rutes aèries.

=== No hi ha constància de fumigació ===
Les anàlisis presentades pels partidaris de l'existència de ''chemtrails'' no són considerades pels crítics una prova suficient. Hom critica que en aquests estudis no s'analitzen els núvols, sinó el sòl, i que els productes trobats en ells són normals i no constitueixen cap perill per a la població. D'altra banda també s'apunta a errors d'interpretació com confusió d'unitats de mesura.

== Fenòmens similars ==
* Els avions llencen de vegades combustible per a alleugerir pes en realitzar un aterratge d'emergència. 
* En les exhibicions aèries i desfilades es llença [[fum]] acolorit amb finalitat lúdica. 
* El [[iodur de plata]] actua com un poderós nucli de condensació, per la qual cosa és capaç de generar núvols i fins i tot fomentar la precipitació. Per això de vegades ha estat escampat de manera deliberada. 
* Els [[pesticida|pesticides]] es poden llençar des de l'aire, mètode conegut com a [[fumigació aèria]]. 
* Escriptura de missatges en l'aire. 
* Els [[míssil]]s i [[coet]]s espacials són capaços de generar esteles de condensació a altures molt elevades. 
* Dispersió deliberada de substàncies en l'alta atmosfera per tal d'estudiar el comportament d'aquesta. 

== Vegeu també ==
* [[Cirrus]] 
* [[Cirrostratus]]
* [[Enfosquiment global]]
* [[Teoria de la conspiració]]

{{Commonscat}}

[[Categoria:Teoria de la conspiració]]</text>
      <sha1>ixg6pd1oturi2iwiupvjx13xmndbl92</sha1>
      <model>wikitext</model>
      <format>text/x-wiki</format>
    </revision>
  </page>