<page>
    <title>Port Moresby</title>
    <ns>0</ns>
    <id>557365</id>
    <revision>
      <id>12626212</id>
      <parentid>11398337</parentid>
      <timestamp>2013-12-30T13:28:43Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: fins a (+ loc. temps o lloc) - fins</comment>
      <text>[[Fitxer:Port Moresby Town2 Mschlauch.jpg|thumb|right|230px|El centre de Port Moresby]] '''Port Moresby''' ([[Alfabet Fonètic Internacional|AFI]] {{IPA|[ˌpɔːrt ˈmɔːrzbi]}}) ('''Pot Mosbi''' en [[tok pisin]]) és la capital de [[Papua Nova Guinea]], i la seva major aglomeració de població comptant la seva àrea metropolitana que s'estén per tot el [[Districte Capital Nacional (Papua Nova Guinea)|Districte Capital Nacional]]. 

La ciutat està situada en les costes del [[golf de Papua]], en la costa sud-est de l'illa de [[Nova Guinea]]. La ciutat és al seu torn la capital de la [[província Central (Papua Nova Guinea)|província Central]], de la qual està envoltada en la [[regió de Papua]], encara que realment no hi pertany, ja que per si sola forma el Districte Capital. 

El primer europeu que va arribar a la zona on s'assenta Port Moresby va ser el capità [[Regne Unit|britànic]] [[John Moresby]] en [[1873]], any que va ser fundada, i qui va donar nom a la ciutat en honor del seu pare, l'almirall sir [[Fairfax Moresby]]. Aquesta ciutat és considerada la ciutat més perillosa del món, segons un informe presentat pel programa de l'ONU per als Assentaments Humans.

== Història ==
=== Abans de la colonització europea ===
La zona que ocupa Port Moresby estava ocupada pels [[motuans]], nadius de [[Nova Guinea]], que comerciaven intercanviant atuells per [[sagú]], aliments i grans canoes, realitzant viatges des de [[Hanuabada]] i altres poblacions. També tenien relacions amb altres pobles veïns de la [[província del Golf]], amb els quals creaven forts llaços comercials i familiars, deguts a matrimonis mixts. Les expedicions ''hiri'' eren de gran escala. En cada viatge podien intervenir fins a 20 canoes o ''lakatoi'' amb uns 600 tripulants, i amb una càrrega d'uns 20.000 atuells. 

Per als motuans, les ''hiri'' no era solament una empresa econòmica, sinó que també servien per a reforçar la seva identitat com a tribu gràcies a la perillositat dels llargs viatges. Aquests viatges són commemorats cada any mitjançant el ''Hiri Moale Festival'' que se celebra cada setembre a Ela Beach. 

=== Colonització europea ===
[[Fitxer:British flag raised on new guinea annexed by queensland.jpg|thumb|left|200px|Bandera britànica a Port Moresby en 1883.]]
La zona ja era un important centre de comerç quan el capità John Moresby, de la nau ''HMS Basilisk'', va arribar per primera vegada a la zona en la qual s'assenta Port Moresby el 1873. Els britànics s'havien aventurat a través del [[Mar del Corall]], fins a l'extrem oriental de Nova Guinea, havent trobat prèviament tres illes desconegudes fins llavors. A les 10 del matí del [[20 de febrer]] de [[1873]], John Moresby va reclamar per al [[Regne Unit]] la possessió de les terres oposades, denominades així en honor del seu pare, l'almirall sir Fairfax Moresby. 

Moresby va anomenar el tram interior ''Fairfax Harbour'', i a la resta ''Port Moresby''. L'assentament europeu del lloc no es va produir fins a una dècada més tard, el [[1883]], quan la part sud-est de Nova Guinea va ser annexionada a l'[[Imperi britànic]]. La Nova Guinea britànica va passar a la recentment establerta [[Austràlia|Mancomunitat d'Austràlia]] en [[1906]], i va passar a denominar-se Papua. Des de llavors fins a [[1941]], Port Moresby va experimentar un lent creixement. El creixement més gran es va produir a la península, on les infraestructures portuàries i altres serveis van ser gradualment millorats. L'electricitat es va introduir el [[1925]] i el servei d'aigua potable corrent va ser instal·lat el [[1941]].

=== Segona Guerra Mundial ===
Durant la [[Segona Guerra Mundial]] molts papús van tornar als seus llogarets o van ser evacuats a camps de refugiats llunyans de Port Moresby quan es va albirar una possible invasió [[Imperi del Japó|japonesa]]. La ciutat va ser convertida en una important base [[Aliats de la Segona Guerra Mundial|aliada]], on es van instal·lar milers de soldats, ja que era l'últim bastió a l'illa i l'última defensa entre les posicions japoneses i Austràlia. Aquest paper clau la va convertir en l'objectiu de la invasió de la flota japonesa el maig de [[1942]], detinguda en la [[batalla del Mar del Corall]]. Molts papús es van allistar com transportistes per a donar suport a les tropes aliades. Com a resultat, les poblacions a Port Moresby es van deteriorar i després de la guerra Port Moresby va haver de ser reconstruït. El [[1945]] es va crear el Territori de Papua i Nova Guinea, després de la unió sota una mateixa administració australiana de Papua i l'antiga [[Nova Guinea alemanya|colònia alemanya de Nova Guinea]]. Port Moresby va passar a ser considerada la capital del nou territori i el focus d'expansió dels serveis públics. 

=== Capital de Papua Nova Guinea ===
[[Fitxer:Flag of Port Moresby.png|thumb|200px|Antiga bandera de Port Moresby.]] 
El setembre de [[1975]] Port Moresby es va convertir en la capital de l'estat independent de Papua Nova Guinea. En el barri de [[Waigani]] es van construir nous edificis del govern per a albergar els departaments d'aquest, incloent-hi un espectacular edifici per al Parlament Nacional, inaugurat el [[1984]], que combina un disseny tradicional amb modernes tecnologies de construcció. A Waigani també es troben el Museu i la Biblioteca nacional.

{{coord|9|30|49.06|S|147|13|7.72|E|scale:1600000_source:enwiki_type:city|display=title}}
{{Commonscat|Port Moresby}}

[[Categoria:Geografia de Papua Nova Guinea]]
[[Categoria:Capitals d'estats independents d'Oceania]]
[[Categoria:Ciutats d'Oceania]]</text>
      <sha1>5b6v428o52dke3zcz2aqcmzd92uclo7</sha1>
      <model>wikitext</model>
      <format>text/x-wiki</format>
    </revision>
  </page>