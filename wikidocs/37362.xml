<page>
    <title>Amon Göth</title>
    <ns>0</ns>
    <id>37362</id>
    <revision>
      <id>13818983</id>
      <parentid>13657651</parentid>
      <timestamp>2014-07-14T06:07:25Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name= ''' Amon Leopold Göth '''
|lived= [[11 de desembre]] de [[1908]] - [[13 de setembre]] de [[1946]]
|placeofbirth= [[Fitxer:Flag of Austria-Hungary 1869-1918.svg|20px|Bandera de l'Imperi austrohongarès]] [[Viena]], [[Àustria-Hongria]] 
|placeofdeath= [[Fitxer:Flag of Poland.svg|20px|Polònia]] [[Cracòvia]], [[Polònia]]
|image= [[Fitxer:Amon goeth 1946.jpg|200px|Amon Göth]]
|caption= 
|nickname= 
|allegiance= [[Fitxer:Flag of Germany 1933.svg|20px|Alemanya nazi]] [[Alemanya Nazi]] 
|branch= [[Fitxer:Flag Schutzstaffel.svg|23px|Schutzstaffel]] [[Schutzstaffel]]
|serviceyears= [[1930]] – [[1945]] 
|rank= [[Hauptsturmführer]]
|unit=[[Fitxer:3. SS Division Totenkopf.png|23px|Divisió Totenkopf de les SS]] [[SS-Totenkopfverbände]]
|commands= Arbeitslager ''KL-Plaszow''
|battles= [[Segona Guerra Mundial]]
|awards= 
|laterwork= 
|portrayedby=
}}
'''Amon Leopold Göth''' (també transcrit '''Goeth''') ([[11 de desembre]] de [[1908]] – [[13 de setembre]] de [[1946]]), va ser [[#Enllaços|Hauptsturmführer]] de les [[Schutzstaffel|SS]] (Schutzstaffel), comandant encarregat del [[camp de concentració]] de [[Płaszów]] i la persona encarregada de liquidar els [[gueto]]s de [[Cracòvia]], [[Tarnów]], [[Lublin]], [[Rzeszów]], [[Bochnia]], i [[Przemyśl]], tots ells a [[Polònia]]. Sota les seves ordres moriren milers de [[jueu]]s, motiu pel qual fou processat i executat en acabar la [[Segona Guerra Mundial]]. La persona de Göth es va fer internacionalment coneguda gràcies a la interpretació que en va fer l'actor britànic [[Ralph Fiennes]] a la pel·lícula [[La llista de Schindler]] ([[1993]]), del director [[Steven Spielberg]]. 

Amon Göth va néixer a [[Viena]] ([[Àustria]]) en el si d'una família dedicada a la indústria de la impressió. L'any [[1930]], a l'edat de vint-i-dos anys, s'afilià a la branca austríaca del [[Partit Nacional Socialista Alemany dels Treballadors|partit nazi]], on tenia el número de carnet 510.764. Aquell mateix any ingressà a les SS austríaques, amb el grau militar de [[#Enllaços|Mann]] i el carnet de filiació número 43.673. 

Es coneixen pocs detalls de les primeres activitats de Göth dins les SS austríaques, atès que l'organització va ser il·legal fins a l'annexió d'Àustria ([[Anschluss]]) al [[Tercer Reich]], l'any [[1938]]. Tanmateix, sabem que la seva progressió dins l'organització va ser ràpida, ja que l'any [[1937]] ostentava el rang de [[#Enllaços|Oberscharführer]] i el [[14 de juliol]] de [[1941]] va ser elevat al grau d'[[#Enllaços|Untersturmführer]]. 

L'[[agost]] de [[1942]], deixà Viena per anar a Cracòvia (Polònia) en condició d'oficial de les SS al servei dels camps de concentració. Un cop allí, l'[[11 de febrer]] de [[1943]] se li encomanà la construcció del camp de treballs forçats de Płaszów, les obres del qual s'enllestiren en només un mes. El [[13 de març]] de [[1943]], Göth dirigí personalment la liquidació del gueto jueu de Cracòvia i confinà els seus habitants a Płaszów. L'operació se saldà amb uns 2.000 morts, alguns dels quals foren executats pel mateix Amon Göth. Mesos després, el [[3 de setembre]], ordenà també l'evacuació del gueto de la ciutat de Tarnow on es produí una nova matança de civils. Les seves activitats continuaren el [[3 de febrer]] de [[1944]] amb el tancament del camp de concentració de Szebnie on es reproduí l'execució d'un gran nombre de presoners i la deportació dels supervivents cap a altres camps d'extermini. El [[20 d'abril]] de 1944, fou ascendit al rang de [[#Enllaços|Hauptsturmführer]] de les SS. 

A Płaszów, Göth va conèixer l'industrial [[txec]] d'origen [[alemany]], [[Oskar Schindler]]. La naturalesa exacta d'aquesta relació és, encara avui, força desconeguda, si bé sembla que fou Schindler qui cercà l'amistat de Göth amb la intenció que aquest li cedís, a canvi de suborns, un nombre determinat de presos jueus per dur-los a treballar a la seva fàbrica.

En els mesos en què Amon Göth va estar al comandament de Płaszów, va torturar i assassinar de forma rutinària els presoners i presoneres, ajudat sovint pels seus dos gossos, Ralf i Rolf, especialment ensinistrats per atacar els reclusos. Hom atribueix a Göth l'execució d'uns 500 interns jueus de Płaszów, molts dels quals haurien mort com a conseqüència dels trets que Göth els disparava des del terrat de la seva residència. Tot i que aquest macabre entreteniment ha estat denunciat pels supervivents del camp i abastament recreat a la pel·lícula La llista de Schindler, hi ha qui en qüestiona la veracitat adduint que la residència de Göth no es trobava encimbellat per damunt dels barracons (com es desprèn de la pel·lícula) sinó per sota d'aquests, raó per la qual hauria estat impossible que albirés la totalitat del camp.ref{{ref-web |url=http://www.nizkor.org/hweb/people/z/zundel-ernst/censorship/ban-schindler.html|títol=Ernst Zuumlndel on Schindler's List!--Títol generat per bot--|consulta=26 de juliol de 2012}}/ref

El [[13 de setembre]] de 1944 Göth va ser rellevat del comandament de Płaszów i fou assignat a l'oficina d'administració i economia de les SS. Poc després, al novembre de 1944, va ser detingut per la [[Gestapo]] sota l'acusació d'haver-se apropiat de béns durant les liquidacions des guettos jueus que, d'acord amb la legislació nazi, pertanyien al Reich. Tanmateix, la proximitat de la derrota final de l'exèrcit alemany féu que el tribunal no s'arribés a muntar mai, raó per la qual Göth no va ser jutjat. 

Posteriorment va ingressar en un sanatori de Bad Tolz, Alemanya, on els metges de les SS li van diagnosticar una malaltia mental. Allí va ser detingut per les tropes dels [[Estats Units]], al maig de [[1945]]. Un cop finalitzada la guerra, el Tribunal Nacional Suprem de Polònia, a Cracòvia, condemnà Göth a mort després de declarar-lo culpable d'assassinar milers de persones. Va ser penjat el [[13 de setembre]] de [[1946]], prop d'on hi havia hagut el camp de Płaszów, saludant el [[Führer]] en un acte final de desafiament. El seu cos va ser incinerat i les seves cendres llançades al riu. 

L'any [[2002]] es va publicar el llibre ''Ich muss doch meinen Vater lieben, oder?'' (Però he d'estimar el meu pare, o no?), en el qual la filla de Göth, Monika, analitza la seva vida i la dels seus progenitors. En ell explica com la seva mare, que sempre havia glorificat la figura del seu home, es va suïcidar als anys 80 en descobrir l'abast dels actes i el paper que Amon Göth tingué durant l'holocaust.


== Enllaços externs ==
{{Commonscat|Amon Göth}}

* [http://www.ushmm.org/research/collections/search/ph_catalog.php Fotografies d'Amon Göth: cal escriure Goeth a la casella Search Photos i prémer el botó Search.] {{en}} 
* [http://www.scrapbookpages.com/Poland/Plaszow/Plaszow03A.html Biografia més extensa d'Amon Göth.] {{en}} 
* [http://www.ess.uwe.ac.uk/WCC/goeth.htm Judici a Amon Goeth.] {{en}} 
* [http://www.scrapbookpages.com/Poland/Plaszow/Plaszow05.html Informació del camp de concentració de Plaszow (Polònia).] {{en}}

== Referències ==
{{Referències}}
{{Autoritat}}
{{ORDENA:Goth, Amon}}
[[Categoria:Vienesos]]
[[Categoria:Militars de la Segona Guerra Mundial]]
[[Categoria:Nazis austríacs]]
[[Categoria:Executats a la forca]]

{{Link GA|en}}</text>
      <sha1>k0ualv7tsi2wglfixciikt7cx56dmxk</sha1>
      <model>wikitext</model>
      <format>text/x-wiki</format>
    </revision>
  </page>