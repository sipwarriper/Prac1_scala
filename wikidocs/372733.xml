<page>
    <title>Raquel Meller</title>
    <ns>0</ns>
    <id>372733</id>
    <revision>
      <id>13689400</id>
      <parentid>13584524</parentid>
      <timestamp>2014-06-26T01:46:54Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula persona
| nom = Raquel Meller
| imatge = Raquel Meller en Carmen.png
| peu = Raquel Meller
| nom_naix = Francisca Marqués López
| data_naix = {{Data naixement|1888|3|9}}
| lloc_naix = [[Tarassona]], [[Província de Saragossa|Saragossa]]
| data_mort = {{Data defunció i edat|1962|7|26|1888|3|9}}
| lloc_mort = [[Barcelona]], [[Barcelonès]]
| altres_noms = 
| conegut_per = 
| ocupació = Cantant, cupletista i actriu
}}
'''Raquel Meller''', nascuda '''Francisca Marqués López''' ([[Tarassona]], [[Província de Saragossa]], [[9 de març]] de [[1888]] - [[Barcelona]], [[26 de juliol]] de [[1962]]), fou una cantant, cupletista i actriu. Es creu que va ser l'artista espanyola amb més projecció internacional al començament del segle XX, i durant els anys vint i trenta va ser admirada a tot el món. Va ser la primera a cantar èxits de la cançó espanyola, particularment del cuplé, com ara ''La violetera'' o ''El relicario'', i també va interpretar ''[[copla andalusa|copla]]''.ref name=gencat1307{{citar ref | títol =Els grans mites de la interpretació: les estrelles |editor =[[Generalitat de Catalunya]] |obra =Web |data =2012 |url =http://www20.gencat.cat//portal/site/culturacatalana/menuitem.be2bc4cc4c5aec88f94a9710b0c0e1a0/?vgnextoid=c6e91277156d6210VgnVCM1000000b0c1e0aRCRDvgnextchannel=c6e91277156d6210VgnVCM1000000b0c1e0aRCRDvgnextfmt=detall2contentid=2521968d72f48210VgnVCM1000008d0c1e0aRCRD |consulta = Juliol 2013 }}/ref
 

== Biografia ==
El seu pare era de l'[[Aragó]] i la seva mare de [[La Rioja]]. Sent ella molt petita es van traslladar al poble d'[[Inestrillas]], a [[La Rioja]], on el seu pare treballà com a ferrer. Després d'uns anys, la seva família es va traslladar a [[Barcelona]] però ella romangué a [[La Rioja]] sota la tutela d'una tieta materna, fins que es va poder reunir amb la seva família que s'havia instal·lat al barri del [[Poble Sec]] de [[Barcelona]]. La jove Francisca va treballar en un taller de confecció freqüentat per artistes de teatre i fou en aquesta època quan va conèixer la cantant Marta Oliver. Sota la seva pupil·latge, Francisca debutà al saló ''La gran Peña'' el febrer de [[1908]], amb el nom artístic de La Bella Raquel. Poc després modificà el nom afegint el sonor cognom Meller, segons s'explica com a record de l'amor que sentí per un home alemany. El [[16 de setembre]] de [[1911]], la Raquel fa el seu gran debut al [[Teatre Arnau]] de [[Barcelona]]. Fou en aquesta època quan cantava ''La violetera'' i ''El relicario'', dues peces compostes per [[José Padilla]] Sánchez que feren molt famosa.
[[Fitxer:Retrato de Raquel Meller - Sorolla 1918.jpeg|thumb|esquerra|Raquel Meller retratada per [[Joaquim Sorolla]]]]
El [[1917]] va conèixer l'escriptor i diplomàtic guatemalenc Enrique Gómez Carrillo, amb qui es casà el [[1919]]. Gómez Carrillo era una celebritat a l'alta societat de [[París]] i havia estat amant de [[Mata Hari]]. El matrimoni es divorcià el febrer de [[1922]]. El mateix any del seu casament, la Raquel va aconseguir els seus primers triomfs a [[París]], al teatre Olympia, a [[Buenos Aires]], Argentina, Uruguai i Xile. El [[1926]] realitzà una llarga gira pels [[Estats Units]], actuant a [[Nova York]], [[Filadèlfia]], [[Chicago]], [[Boston]], [[Baltimore]] i [[Los Angeles]]. Amb aquesta gira aconseguí ser portada de la revista [[Time (revista)|Time]] del [[26 d'abril]] de [[1926]].

Pels voltants de [[1930]], Raquel va atraure l'atenció de [[Charles Chaplin]] que intentà convèncer-la perquè interpretés la candorosa florista cega de ''Llums de la ciutat'', però Raquel refusà la proposta. Tot i així, Chaplin utilitzà la partitura de ''La violetera'' com a tema principal de la banda sonora de la pel·lícula.

Tot i que refusà l'oferta de Chaplin, la Raquel ja havia fet treballs al cinema. El [[1919]] debutà amb ''Arlequines de seda y oro'' a la qual seguiren títols com ''Violetas Imperiales'' ([[1923]]) i ''[[Carmen]]'' ([[1926]]). El [[1932]] rodà una segona versió de ''Violetas Imperiales'' aquest cop per al cinema sonor. Totes les pel·lícules foren un gran èxit tant a [[Espanya]] com a l'estranger. El [[1936]] començà una nova pel·lícula titulada ''Lola Triana'' però la [[Guerra Civil]] en va interrompre definitivament el rodatge.

Durant bona part dels anys 30, la Raquel visqué a [[França]] gaudint del nivell de vida d'una gran estrella internacional. La seva fama igualava a estrelles del món de l'espectacle com [[Joséphine Baker]] o [[Mistinguett]]. Durant anys va superar en popularitat i ingressos a estrelles com [[Carlos Gardel]] i [[Maurice Chevalier]]. El seu atractiu físic, elegància i el seu talent per cantar i actuar l'ajudaren a convertir-se en una estrella de primera magnitud. Fins i tot ja durant els seus primers anys de carrera havia estat admirada i considerada un «geni» de l'espectacle per actrius com [[Sarah Bernhardt]]. Fins al moment de l'aparició en escena de Meller, els cuplés eren considerats com cançons vulgars. La Raquel Meller aconseguí convertir aquest gènere musical en molt més que cançons de cafè-teatre barat, sinó en un gènere musical de primera magnitud i a tenir en compte en el repertori dels millors teatres i sales d'espectacles d'arreu del món.

[[Fitxer:Barcelona a Raquel Meller.JPG|thumb|Estàtua dedicada a Raquel Meller, ubicada a l'[[Avinguda del Paral·lel]]]]
La [[Guerra Civil]] i la [[Segona Guerra Mundial]] van provocar un canvi dràstic a la carrera de Raquel Meller. El [[1937]] viatjà a l'[[Argentina]] on va romandre fins al [[1939]]. Acabada la Guerra Civil es mudà a [[Barcelona]] i es casà per segona vegada amb l'empresari [[França|francès]] Demon Sayac de qui es divorciaria el [[1943]]. En aquesta ciutat romandria fins a la seva mort l'any [[1962]]. Els gustos i sensibilitats d del públic respecte al món de l'espectacle havien canviat i la carrera de la Raquel va entrar en un declivi ràpid i imparable. Tot i així, la Raquel intentà continuar amb la seva carrera artística. El [[1946]] treballà amb la ''Companyia vienesa de revistas'', però ja com una artista més perduda ja la seva condició d'estrella. Durant la dècada dels cinquanta encara féu alguna actuació aïllada, resistint-se a caure en l'oblit total.

Els últims anys de la seva vida visqué sola, en bona situació econòmica, oblidada del públic, vivint gairebé en l'anonimat a [[Barcelona]]. Quan [[Sara Montiel]] protagonitzà amb gran èxit les pel·lícules ''El último cuplé'' [[1957]] i ''La violetera'' [[1958]], on les peces musicals que es cantaven eren bàsicament els cuplés que la Meller interpretà en els seus temps d'esplendor, l'antiga estrella intentà recuperar la seva fama, reivindicant el seu talent i vella glòria internacional, de la que va ser pionera al país, però sense cap èxit. Ja la seva figura com artista ja no interessava.

A pesar d'haver-se casat dos cops, la Raquel no tingué fills propis però va adoptar-ne dos, un noi i una noia amb els que va tenir una relació més aviat distant. Després d'una llarga malaltia, morí el [[26 de juliol]] de [[1962]] a [[Barcelona]]. Fou enterrada al [[Cementiri de Montjuïc]].

== Filmografia ==

* ''Arlequines de seda y oro'' [[1919]]
* ''Rosa de Flandes'' [[1922]]
* ''Violetas imperiales'' [[1923]]
* ''La tierra prometida'' [[1923]]
* ''Ronda de noche'' [[1925]]
* ''Carmen'' [[1926]]
* ''Nocturno'' [[1927]]
* ''La venenosa'' [[1928]]
* ''Violetas imperiales'' [[1932]], versió sonora
* ''Lola Triana'' [[1936]], inacabada.

== Referències ==
{{Referències}}

== Bibliografia ==
* '''Xavier Barreiro'''. ''Raquel Meller''. Col·lecció Gent Nostra, núm. 65. Ediciones de Nou Art Thor. Barcelona, 1988.

== Enllaços externs ==
{{Commons|Category:Raquel Meller}}

{{Autoritat}}
{{ORDENA:Meller, Raquel}}

[[Categoria:Cantants aragonesos]]
[[Categoria:Cantants de copla andalusa]]
[[Categoria:Actors de cinema mut]]
[[Categoria:Actors de cinema espanyols]]
[[Categoria:Artistes de varietats espanyols]]
[[Categoria:Cupletistes]]</text>
      <sha1>sto8h27hjdq7tklzsgeemcnsj62ldde</sha1>
      <model>wikitext</model>
      <format>text/x-wiki</format>
    </revision>
  </page>