<page>
    <title>Alma Mahler</title>
    <ns>0</ns>
    <id>93301</id>
    <revision>
      <id>13678598</id>
      <parentid>13329473</parentid>
      <timestamp>2014-06-24T14:21:12Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Alma Mahler 1899a.jpg|thumb|right|Alma Schindler (abans del 1899)]]

'''Alma Marie Schindler''', de casada '''Alma Mahler''' ([[31 d'agost]] de [[1879]] – [[11 de desembre]] de [[1964]]), [[compositor]]a i [[pintor]]a, va destacar en la seua [[Viena]] natal per la seua bellesa i la seua intel·ligència. Va ser l'esposa, successivament, de personatges notables del [[segle XX]]: el [[compositor]] [[Gustav Mahler]], l'[[arquitecte]] [[Walter Gropius]] i el [[novel·la|novel·lista]] [[Franz Werfel]].

== Biografia ==
=== Una enlluernadora vienesa entre artistes ===
Alma Maria Schindler va nàixer a [[Viena]], [[Àustria]], filla del [[pintor]] [[Emil Jakob Schindler]] i la seua esposa Anna Von Bergen. Alma va créixer en un entorn privilegiat, freqüentant nombrosos artistes; entre els amics de son pare s'hi trobava per exemple [[Gustav Klimt]], que va dibuixar diversos retrats d'ella i que li va donar el seu primer bes. Després de la mort de Schindler([[1892]]), Anna es va casar amb un dels últims deixebles de son pare, [[Carl Moll]]. Sent jove, Alma va tenir una sèrie de flirtejos, entre ells un amb Klimt, un altre amb el director teatral [[Max Burckhard]] i també amb el compositor [[Alexander von Zemlinsky]].

=== Mahler ===
El [[9 de març]] de [[1902]] es va casar amb el [[compositor]] i [[director d'orquestra]] [[Àustria|austríac]] [[Gustav Mahler]], que era 20 anys major. Amb ell, va tenir dues filles: Maria Anna (1902-1907), que va morir molt petita de febre [[escarlatina]] o de [[diftèria]] (Alma va culpar Mahler d'haver temptat al destí amb els seus ''[[Kindertotenlieder]]'', els textos dels quals parlen precisament d'uns infants morts), i Anna (1904-1988), futura [[escultor]]a. Mahler va estimar profundament a Alma; va manifestar que el famós ''Adagietto'' de la [[Simfonia núm. 5 de Mahler|Simfonia núm. 5]], el segon tema de la [[Simfonia núm. 6 de Mahler|Sisena]] i passatges semblants en la [[Simfonia núm. 8 de Mahler|Vuitena]], eren retrats musicals d'Alma. Tanmateix, els termes del matrimoni d'Alma amb Mahler incloïen l'abandó de les seues inquietuds artístiques en la pintura i la música per a dedicar-se plenament al seu matrimoni, encara que va ser copista i lectora de proves de les obres del seu espòs. 

[[Fitxer:Gustav Mahler 1909.jpg|250px|thumb|right|Gustav Mahler l'any 1909]]
Si bé ella va assumir inicialment aquest sacrifici, després se'n va penedir. Posteriorment, Mahler va mostrar interès per les composicions d'Alma, però ja era tard. En l'estiu de [[1910]] Alma va emmalaltir i va anar a reposar a un [[balneari]] a [[Tobelbad]], prop de [[Graz]], a [[Àustria]]; Mahler va romandre a la seua residència a [[Toblach]] per tal de compondre. Aleshores Alma es va enamorar del jove [[arquitecte]] [[Walter Gropius]], fundador de la [[Bauhaus]]. Mahler va sol·licitar una consulta mèdica (una sessió del llavors nou [[psicoanàlisi]]) amb [[Sigmund Freud]], per tal d'indagar en les causes de la seua insatisfactòria relació. Mahler va descobrir la infidelitat per una carta d'Alma, el que el va fer patir amargament; demanant-li a Alma que es quedara amb ell. La situació emocional que va viure Mahler la va plasmar en tres moviments de l'obra en què estava treballant, la [[Simfonia núm. 10 de Mahler|Simfonia núm. 10]]. Després que Mahler va morir l'any [[1911]], menys d'un any després d'aquests esdeveniments, Alma va suprimir els tres moviments (inconclusos) al·lusius a ella i va encarregar al compositor [[Ernst Krenek]] donar tocs finals al primer moviment que ja estava quasi conclòs. Només al final de la seua vida, després de sentir una gravació preliminar de la versió completa de l'obra, acabada pel compositor i [[musicòleg]] [[Deryck Cooke]], va autoritzar la publicació de l'obra.

=== Gropius, Kokoschka i Werfel ===
Alma es va casar amb Gropius el [[1915]], però es va [[divorci]]ar quatre anys després. La relació va ser tumultuosa. Abans del divorci, durant dos anys, Alma havia tingut un afer amb el [[pintor]] [[Oskar Kokoschka]], que la va retratar diverses vegades i que en el seu ''Der Windsbraut'' (L'esposa del vent) va representar el seu amor per ella. Temorosa de la passió de Kokoschka, Alma el va abandonar pel novel·lista [[Franz Werfel]], i va quedar embarassada - ella considerava que el fill era de Werfel - mentre encara era casada amb Gropius. Després de deixar-la anar, Kokoschka va encarregar fer una nina de grandària real per a recordar a Alma amb tots els seus detalls. Hi ha rumors sobre la seua presència a un [[teatre]] local a Viena portant la nina com si es tractara de la seua companya. Ja divorciada, es va casar amb Werfel el [[1929]], però el seu fill, Martin Carl Johannes, va nàixer prematurament i va morir als deu mesos. La filla que va tenir amb Gropius, Manon (1916-1935), va morir de [[poliomielitis]], als 18 anys. El compositor [[Alban Berg]], gran amic seu, i que sentia gran afecte per la noia, va escriure el seu famós ''[[Concert]] per a [[violí]] i [[orquestra]] A la memòria d'un àngel'' en memòria seua (la que seria la seua última obra).

[[Fitxer:Werfel.jpg|thumb|right|200px|Franz Werfel]]
L'any [[1938]], Alma i Werfel, per tal de fugir de l'[[Anschluss]], van deixar Àustria i van viatjar a [[França]]. Amb la invasió alemanya i l'ocupació de França durant la [[Segona Guerra Mundial]] i la deportació dels [[jueu]]s als [[camps de concentració]] [[nazi]]s, ella i el seu espòs van abandonar França. Amb l'ajuda del periodista [[Estats Units d'Amèrica|estatunidenc]] [[Varien Fry]] a [[Marsella]], van escapolir-se del règim nazi en un singular viatge pels [[Pirineus]] fins a [[Espanya]] i d'ací a [[Portugal]] i [[Nova York]]. Es van establir eventualment en [[Los Angeles]], on Werfel va aconseguir un singular èxit amb la seua novel·la ''La Cançó de Bernadeta'' que va ser convertida en una [[pel·lícula]] l'any [[1943]] amb [[Jennifer Jones]] com a protagonista. Després de la mort de Werfel el [[1945]], Alma va tornar a Nova York on era un personatge cultural destacat, i va publicar volums de les cartes de Mahler i les seues pròpies memòries ''Mein Leben'' (traduït a l'anglés ''And the Bridge Is Love'' - I el pont és l'amor). Els seus amics es van disgustar quan ella es va declarar simpatitzant del [[feixisme]], inspirada en [[Nietzsche]], [[antisemita]] i admiradora de [[Benito Mussolini|Mussolini]] (però no de [[Adolf Hitler|Hitler]]). Va morir en [[1964]].

== La seua vida privada ==
La seua particular història amb matrimonis múltiples va ser objecte de burla en la [[cançó]] de [[Tom Lehrer]] ''Alma'' en la que Gustav Mahler canta sobre ella: ''That is the fraulein I must have'' (''aquesta és la dama que he de posseir''). En la introducció parlada d'aquesta cançó, Lehrer remarca com persones com a Alma Mahler Gropius Werfel ''make you realize how little you've accomplished. It Is a sobering thought that when Mozart was my age he had been dead for two years!'' (et fa veure que poc has aconseguit. És superb pensar que quan Mozart tenia la meua edat estava mort feia dos anys). També va comentar sarcàsticament sobre com apareixeria la seua [[necrològica]] en els diaris, amb una llarga llista de noms masculins.

La seua vida és narrada és la [[pel·lícula]] de [[2001]] de [[Brosse Beresford]] ''[[Bride of the Wind]]'', actuant com a Alma l'actriu [[Sarah Wynter]]. El personatge d'Alma també apareix en la famosa pel·lícula ''[[Mahler (Russell)|Mahler]]'' de [[1974]] dirigida per [[Ken Russell]], amb [[Georgina Hala]] com a Alma.

== La música d'Alma ==
La fama d'Alma Mahler es deu en primer lloc als seus matrimonis i els seus afers amb els més grans artistes de la seua època, el més notable d'ells [[Gustav Mahler]], de qui va prendre el seu cognom. Com a [[compositor]]a, va escriure molt poc per a ser considerada més que una figura menor, només 16 [[lied]]er han sobreviscut.

Ja jove, Alma era una dotada pianista; va estudiar composició amb [[Alexander von Zemlinsky]] el [[1897]], va escriure alguns [[lied]]er i obres instrumentals a més de començar la composició d'una [[òpera]]. També va ser [[pintor]]a, va ser considerada una persona molt ambiciosa, i també descrita com assedegada de poder.

La seua música encara és executada en l'actualitat.

== Enllaços externs ==
{{Commonscat|Alma Mahler}}

* [http://aula.el-mundo.es/aula/noticia.php/2002/01/11/aula1010684590.Html Dona fascinant i musa de genis immortals] a Aula del món. {{es}}
* [http://www.prensalibre.com/pl/2005/marzo/31/111007.Html Vida breu: Alma Mahler - Werfel, Esposa de tres genis] a prensalibre.com {{es}}
* [http://www.recmusic.org/lieder/m/amahler.Html Textos] (amb traduccions a diversos idiomes) dels lieder d'Alma a The Lied and Art Song Texts Page {{en}}
* [http://www.allmusic.com/artist/q3964 Gravacions] de les seues obres a allmusic.com
* [http://www.imdb.Com/title/tt0212827/ Bride of the Wind], la pel·lícula sobre Alma a imdb.com
* [http://lyrics.net.ua/lyrics/tom_lehrer/that_was_the_year_that_was/alma.Html Lletra] de la cançó ''Alma'' de Tom Lehrer a lyrics.Net.Ua {{en}}

{{ORDENA:Mahler, Alma}}
{{Autoritat}}
{{Enllaç AD|de}}

[[Categoria:Compositors austríacs del segle XX]]</text>
      <sha1>bj3h2e018056s3v9agzu4dw0yudwyxg</sha1>
      <model>wikitext</model>
      <format>text/x-wiki</format>
    </revision>
  </page>