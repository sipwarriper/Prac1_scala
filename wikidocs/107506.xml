<page>
    <title>Enric del Regne Unit (duc de Gloucester)</title>
    <ns>0</ns>
    <id>107506</id>
    <revision>
      <id>13820433</id>
      <parentid>13651955</parentid>
      <timestamp>2014-07-14T08:59:50Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula President
|nom= Príncep Henry 
|honorific-prefix= 
|honorific-suffix=
|nationality=[[Fitxer:Flag of United Kingdom.svg|border|25px|Regne Unit]] [[Regne Unit]]
|image= Dukeofgloucester.jpg|200pxbr Fotografia oficial com a Governador General 
|order= [[Ducat de Gloucester|Duc de Gloucester]]
|term_start1= 
|term_end1= 
|president1 = 
|deputy1 = 
|predecessor1 = 
|successor= [[Príncep Richard, Duc de Gloucester|Príncep Richard]]
|order2= 11è [[Governador General d'Austràlia]]
|term_start2= 30 de gener de 1945
|term_end2= 11 de marc de 1947
|monarch= 
|predecessor2= [[Alexander Hore-Ruthven|Lord Gowrie]]
|successor2= [[William McKell|Sir William McKell]]
|birth_date= {{Data naixement|1900|3|31}} 
|birth_place= [[York Cottage]], [[Sandringham]], [[Norfolk]]
|dead= 
|death_date={{Data defuncio i edat|1974|6|10|1900|3|31}}
|death_place=[[Barnwell Manor]], [[Northamptonshire]]
|spouse= [[Alícia Montagu-Douglas-Scott]]
|party= 
|vicepresident=
|profession= 
|religion= 
|signature= 
}}

'''Enric del Regne Unit, duc de Gloucester''' [[Orde de la Lligacama|KG]] [[Orde del Card|KT]] [[Orde de Sant Patrici|KP]] [[Orde del Bany|GCB]] [[Orde de Sant Miquel i Sant Jordi|GCMG]] [[Reial Orde Victorià|GCVO]] [[Venerable Orde de Sant Joan|GCStJ]] ([[Sandringham]] [[1900]] - Barnwell Manor ([[Northamptonshire]]) [[1974]]). Príncep del [[Regne Unit]], tercer fill del rei [[Jordi V del Regne Unit|Jordi V]] i la [[Maria de Teck|Reina Maria]] amb el tractament d'altesa reial que ostentà, per concessió reial, el [[ducat de Gloucester]]. 

== Biografia ==
Nascut al York Cottage del Castell de [[Sandringham]] el dia 31 de març de l'any [[1900]] era fill de qui seria el rei [[Jordi V del Regne Unit]] i de la princesa [[Maria de Teck]]. Enric era nét per via paterna del rei [[Eduard VII del Regne Unit]], llavors príncep de Gal·les, i de la princesa [[Alexandra de Dinamarca]] i per via materna del príncep [[Alexandre de Teck]] i de la princesa [[Maria Adelaida del Regne Unit]]. 

Enric fou apadrinat a la Capella privada del [[Castell de Windsor]] pel bisbe de Winchester essent padrins: la reina [[Victòria I del Regne Unit]], el kàiser [[Guillem II de Prússia]], la princesa [[Beatriu del Regne Unit (princesa de Battenberg)|Beatriu del Regne Unit]], la princesa [[Thyra de Dinamarca]], duquessa de Cumberland, el rei [[Haakon VII de Noruega]], el príncep [[Jordi de Grècia]], el príncep [[Alexandre de Teck]] i el comte Roberts.

A diferència dels seus germans, el príncep Enric desenvolupà una carrera militar a l'exèrcit de terra en lloc de la Marina. L'any [[1919]], Enric ingressà a la [[Reial Acadèmia Militar de Sandhurst]]. Posteriorment serví a la 10a Companyia Reial d'Hussars retirant-se del servei en actiu l'any [[1937]]. Després de la [[Segona Guerra Mundial]], Enric es reintegrà a les forces militar servint com a Cap de l'Oficina de Relacions. L'any [[1955]] fou elevat a la categoria de general i l'any [[1958]] a la de general de l'Exèrcit de l'Aire.

L'any [[1928]], el rei [[Jordi V del Regne Unit]] el creà duc de Gloucester, comte de l'Ulster i Baró de Culloden, títols que el relacionaven amb tres dels quatre territoris històrics del [[Regne Unit]]: [[Anglaterra]], [[Escòcia]] i [[Irlanda del Nord]]. 

El 2 de novembre de l'any [[1930]], Enric fou enviat a [[Etiopia]] en representació del seu pare a la coronació de l'emperador [[Haile Selassie]]. Posteriorment, l'any [[1934]], amb l'acord del president de la República irlandesa, [[Eamon de Valera]], Enric fou investit cavaller de l'Orde de Sant Patrici, essent aquesta l'última vegada que l'ordre fou concedida. 

El 6 de novembre de l'any [[1935]], el duc de Gloucester contragué matrimoni amb lady [[Alícia Montagu-Douglas-Scott]], filla del duc de Buccleuch i de Queensberry. El matrimoni tingué lloc en la intimitat de la Capella Reial del [[Palau de Saint James]] de [[Londres]] com a conseqüència de la recent mort del duc de Buccleuch.

La parella tingué dos fills:

* SAR el príncep Guillem del Regne Unit, comte de l'Ulster, nat el [[1941]] a Barnet ([[Hertfordshire]]) i mort el [[1972]] en un accident aeri.

* SAR el príncep [[Ricard del Regne Unit]], duc de Gloucester, nat el [[1944]] a [[Barnwell Manor]] ([[Northamptonshire]]). Es casà l'any [[1976]] a [[Londres]] amb l'aristòcrata d'origen danès [[Brígida van Deurs]]. 

Al final de l'any [[1944]], el duc de Gloucester fou nomenat de forma inesperada governador general d'[[Austràlia]]. El Partit Laborista britànic, al poder en aquell moment, tenia la política de nomenar australians per ocupar el càrrec, però en un moment d'intensa guerra al [[Pacífic]] decidí nomenar un membre de la família reial per tal d'estrènyer les relacions amb la Corona i el país. La idea de nomenar el duc de Gloucester com a governador general també tenia la intenció de mantenir la influència britànica sobre el territori en lloc d'un possible creixement del rol dels [[Estats Units]]. 

Tot i que el duc de Gloucester mantenia una antiga amistat amb el primer ministre, el nomenament no fou considerat com èxit personal del duc. El duc era un home limitat i d'escassa perspectiva, lluny de la brillantor política o artística que alguns dels seus germans mostraren. Vergonyós i de caràcter molt formal no fou capaç de connectar amb els australians i tan sols el paper de la duquessa de Gloucester li permeté solucionar el seu rol al país oceànic. 

Dos anys després del seu nomenament, el març de [[1947]], els ducs de Gloucester tornaven a [[Anglaterra]] instal·lant-se a la finca de [[Barnwell Manor]] al comtat de [[Northamptonshire]] i mantenint un apartament al [[Palau de Kensington]]. A partir de l'any [[1947]], els ducs de Gloucester portarien a terme una important agenda de compromisos reials. 

L'any [[1972]], el fill primogènit de la parella morí en un accident aeronàutic. Enric, des de la mort de la [[Maria del Regne Unit (comtessa de Harewood)|princesa reial]] l'any [[1965]], s'havia convertit en el darrer fill viu del rei [[Jordi V del Regne Unit]]. Enric morí l'any [[1974]] a l'edat de 74 anys.




{{Commonscat|Prince Henry, Duke of Gloucester}}
{{Autoritat}}
{{ORDENA:Enric Del Regne Unit (Duc De Gloucester)}}	
[[Categoria:Prínceps del Regne Unit]]
[[Categoria:Casa de Saxònia-Coburg-Gotha]]
[[Categoria:Ducs anglesos]]
[[Categoria:Cavallers de la Lligacama]]
[[Categoria:Cavallers del Card]]
[[Categoria:Cavallers de Sant Patrici]]
[[Categoria:Gran Creu de Cavaller de l'Orde del Bany]]
[[Categoria:Reial Orde Victorià]]
[[Categoria:Mariscals de la Reial Força Aèria]]
[[Categoria:Membres de la Royal Society]]</text>
      <sha1>nxt2zuzd308gt7ni77dzumn6uzc5vg0</sha1>
      <model>wikitext</model>
      <format>text/x-wiki</format>
    </revision>
  </page>