<page>
    <title>Història d'Europa</title>
    <ns>0</ns>
    <id>43622</id>
    <revision>
      <id>13965976</id>
      <parentid>13720627</parentid>
      <timestamp>2014-08-23T15:24:08Z</timestamp>
      <contributor>
        <username>Barcelona</username>
        <id>653</id>
      </contributor>
      <comment>/* Orígens */</comment>
      <text>{{FR|data=novembre de 2013}}
{{Traducció imatge}}
La '''[[història]] d'[[Europa]]''' tracta del conjunt de fets relatius al continent europeu i de les cultures i civilitzacions que s'hi van establir, fins a l'actualitat.

Segons l'historiador anglès [[Eric Hobsbawm]], la història d'Europa com entitat començaria amb la caiguda de l'[[Imperi Romà d'Occident]] i amb la ruptura permanent entre les dues ribes de la Mediterrània, després de la conquesta musulmana del nord d'Àfrica.ref name=Hobsbawm2008Hobsbawm, E. [http://www.lemonde.fr/idees/article/2008/09/24/l-europe-mythe-histoire-realite-par-eric-hobsbawm_1098996_3232.html L'Europe: mythe, histoire, réalité.] Le Monde 24.09.2008 (consultat 10-11-2013)/ref Els [[Antiga_Grècia | antics grecs]] estaven situats en una civilització tri-continental ([[Orient Mitjà]], [[Egipte]] i una petita àrea de l'Europa del [[Mediterrani]] Oriental) i l'[[Imperi Romà]] va ser una imperi pan-mediterrani, més que europeu. Des de la caiguda de l'[[Imperi Romà d'Occident]] fins a almenys durant deu segles, Europa va romandre desfeta i constantment presa d'invasors. Aquesta època no s'acaba totalment fins al [[1683]], quan els [[turcs]] van ser derrotats a les portes de [[Viena]]. A partir del [[1942]], Europa torna a situar-se lentament al centre de la història de món. En primer lloc tímidament, per la seva conquesta de l'hemisferi occidental del planeta i, ja definitivament, a partir de [[1750]], per la seva superioritat militar marítima econòmica i tecnològica. Aquesta supremacia s'estén des de les conquestes del segle [[XVIII]] fins a l'apogeu del [[colonialisme]] europeu, entre [[1918]] i [[1945]]. El moment europeu en la història del món va acabar amb la [[Segona Guerra Mundial]], encara que continua gaudint de la supremacia perduda, una rica herència econòmica i, en menor mesura, intel·lectual i cultural.ref name=Hobsbawm2008 / 

== Orígens ==
{{Article principal|prehistòria d'Europa}}

La primera aparició de l'home anatòmicament modern a [[Europa]] data del 35000 aC i es pot considerar l'inici de la [[prehistòria a Europa]]. L'evidència d'assentaments permanents data del 7è mil·lenni aC a les regions de [[Bulgària]], [[Romania]] i [[Grècia]]. No hi ha, però, cap cultura prehistòrica que hagués cobert tota la regió d'[[Europa]]. Una de les més esteses va ser la de Magdalena. La revolució neolítica va començar a Tessàlia (Grècia) i va anar expandint-se lentament pel continent. Molts pobles, però, van continuar amb les tècniques antigues durant segles, ja que Europa es va desenvolupar a diverses velocitats. Els [[protoindoeuropeus]] van ser una cultura tribal de la qual van néixer la majoria d'idiomes parlats a Europa.

== Edat Antiga ==
[[Fitxer:Roman Republic Empire map fast.gif|250px|thumb|Evolució de la [[República romana|república]] i l'[[imperi romà]] entre els segles III aC i V dC]]
La primera civilització coneguda a Europa que va utilitzar sistemes d'escriptura va ser la [[civilització minoica]], a l'illa de [[Creta]], i poc després la [[civilització micènica]] i les altres regions de [[Grècia]]. La cultura grega es va estendre fins a la [[península Ibèrica]]. Els [[etruscos]] es van establir a la [[Itàlia]] central i a Llombardia, lloc del qual van ser desplaçats pels [[celtes]], els quals també van migrar cap a Ibèria, produint una cultura celtibera única amb els [[ibers|residents ibèrics]]. Atès que els celtes no utilitzaven cap sistema d'escriptura, en tenim poc coneixement de les seves civilitzacions antigues. Els romans van escriure molt sobre ells; aquests registres en [[llatí]], i l'evidència arqueològica són el fonament primari del coneixement i enteniment que tenim de la seva influent cultura.

=== Els grecs ===
{{Article principal|Antiga Grècia}}
A la fi de l'[[Edat del Bronze]], els regnes grecs antics es van col·lapsar, i una nova civilització va sorgir: la [[civilització hel·lènica]], composta per diverses ciutats-estats (les més importants, [[Atenes]] i [[Esparta]]), les quals tenien diferents formes de govern i cultura. La civilització hel·lènica va desenvolupar el coneixement de la [[filosofia]], [[ciència]], [[política]], [[esports]], [[teatre]] i [[música]]. Les ciutats-estats van fundar nombroses colònies a la vora de la [[Mar Negra]], la [[Mar Mediterrània]], [[Àsia Menor]], [[Sicília]], el sud d'[[Itàlia]] i altres regions de [[Grècia]]. Les guerres internes del segle IV aC van fer que [[Felip II de Macedònia]] prengués el control d'elles. Les campanyes del seu fill [[Alexandre el Gran]], van estendre la cultura grega a [[Pèrsia]], [[Egipte]] i fins i tot [[Índia]], però també va afavorir el contacte amb altres formes de coneixement d'aquests països, obrint un nou període de desenvolupament per la [[cultura hel·lènica]], conegut com a Hel·lenisme, Període hel·lenístic o Període alexandrí.

=== Roma ===
{{Article principal|Antiga Roma}}
El coneixement grec va ser assimilat pel naixent estat romà en la seva expansió fora d'[[Itàlia]], el qual va aprofitar la inhabilitat dels grecs per a unificar-se: l'única amenaça forta pels romans va ser la colònia fenícia de [[Cartago]], però, la seva derrota a la fi del [[segle III aC]] ([[Guerres púniques]]) va marcar l'inici de l'hegemonia romana. Van ser governats per [[monarquia romana|reis al començament]], després es van conformar com a república senatorial (la [[República Romana]]), i finalment es va convertir en un [[Imperi romà|imperi]] a finals del segle I aC, sota el govern d'[[August]], i els seus successors autoritaris. Roma va ser un imperi pan-mediterrani, més que europeu i mai va aconseguir establir-se fermament més enllà del Rin i el Danubi.ref name=Hobsbawm2008/ El centre de l'[[imperi Romà]] va ser la [[Mar Mediterrània]], la frontera nord van ser els rius [[Roine]] i el [[Danubi]]; el [[segle II]] va arribar a la seva màxima expansió, la qual incloïa les actuals [[Gran Bretanya]], [[Romania]] i algunes regions de [[Regió de Mesopotàmia|Mesopotàmia]]. L'imperi va produir [[pax romana|pau]], civilització un govern eficient centralitzat als territoris subjugats, però el [[segle III]], una sèrie de guerres civils van danyar la seva força econòmica i social. El [[segle IV]] els emperadors [[Dioclecià]] i [[Constantí]] van dividir l'imperi, en un intent per a prevenir la decadència. Dioclecià va perseguir severament al [[cristianisme]]; per contra, [[Constantí]] li va atorgar poder fins a ser declarada, després de la seva mort, religió oficial de l'imperi, donant fi a la persecució d'estat el [[313]] amb l'[[Edicte de Milà]]. L'Imperi es va convertir oficialment en un imperi cristià ca. [[380]] (la qual cosa convertiria a l'església en una institució política de gran importància).

Segons l'historiador anglès [[Eric Hobsbawm]], a partir de la caiguda de l'Imperi Romà d'Occident la història d'Europa és totalment diferent de la de les altres civilitzacions del Vell Món. Fins a finals del segle XIX, la resta del continent eurasiàtic, incloent-hi el Magrib, s'organitzà fonamentalment en imperis multiètnics. En canvi, a Occident després de la caiguda de Roma, res substitueix l'Imperi Romà, encara que l'Església conserva la llengua i l'estructura administrativa.ref name=Hobsbawm2008/

== Edat Mitjana ==
[[Fitxer:Europe 814.jpg|250px|thumb|Mapa d'[[Europa]] l'any [[814]].]]
L'Imperi Romà d'Occident va caure el [[segle V]] per causa de les invasions barbàriques, separant-lo de l'Imperi Romà d'Orient, que va ser conegut com a [[Imperi Bizantí]], el qual sobreviuria un mil·lenni més. A Europa Occidental es van formar nous regnes, la major part per les tribus germàniques que s'hi van establir. El [[segle VII]] l'expansió àrab va dur la cultura islàmica a les zones del sud d'Europa ([[Turquia]], [[Sicília]] i [[Espanya]]), separant les civilitzacions mediterrànies de les regnes del nord. El mateix segle els búlgars van crear el primer estat eslau d'Europa, [[Bulgària]]. 

El [[feudalisme]] va reemplaçar l'administració centralitzada de Roma. L'única institució que va sobreviure al col·lapse de l'Imperi Romà d'Occident va ser l'[[Església Catòlica Romana]], la qual va preservar part de l'herència cultural romana, i la qual es convertiria en la primera fons d'ensenyament fins al [[segle XIII]]. El bisbe de Roma, un dels cinc bisbes de l'església cristiana, que després va ser conegut com a [[papa]], es va convertir en el líder de l'església occidental.

El [[Sacre Imperi Romà]] va sorgir ca. [[800]], quan Carlemany, rei dels francs, va subjugar l'[[Alemanya]] occidental, diverses seccions d'[[Itàlia]], i altres països propers. Va rebre suport per mitjà de la seva aliança amb el [[papa]], el qual volia trencar els enllaços amb l'[[Imperi bizantí]], convertint els dominis papals en un estat independent.

A finals del [[segle IX]] i [[segle X]], el nord i l'oest d'Europa van ser influenciats pels [[víkings]] que van conquistar moltes regions. Al centre i sud el feudalisme continuava creixent, la qual cosa va debilitar el [[Sacre Imperi Romà]].

Els senyals primers del renaixement de la cultura i arts va començar el [[segle XI]], quan el [[comerç]] va recomençar a [[Itàlia]], la qual cosa va promoure el desenvolupament econòmic i cultural de les ciutats-estats independents com ara [[Venècia]] i [[Florència]]. Al mateix temps es van començar a formar nacions-estats en diverses regions de [[França]], [[Espanya]] i [[Portugal]], encara que el procés de la seva formació, acompanyada de rivalitat monàrquica i l'església, va ser llarg. Per altra banda, el [[Sacre Imperi Romà]] es va fragmentar en una miríada de principats feudals o petites ciutats-estats.

Una de les catàstrofes més grans d'Europa va ser la plaga bubònica, coneguda també com la Mort Negra, que va matar un terç de tota la població europea. Atès que els jueus treballaven com a prestadors (prohibit pels cristians), i eren més immunes (per les seves lleis alimentàries relacionades amb la higiene), se'ls va culpar de l'epidèmia, duent a un increment en la persecució. Milers de jueus van fugir a Polònia, regió que, irònicament, no va ser afectada per la plaga.

Al començament del [[segle XIV]], la Mar Bàltica es va convertir en una de les rutes comercials més importants, integrant [[Polònia]], [[Lituània]] i altres països bàltics a l'economia europea.

La data convencional per a la fi de l'edat mitjana és la data de la caiguda de la ciutat de [[Constantinoble]] i de l'[[imperi Bizantí]] el [[1453]]. Els turcs van convertir la ciutat en la capital de l'[[imperi Otomà]], el qual va existir fins a [[1919]], i incloïa [[Egipte]], [[Síria]] i els Balcans.

== Edat Moderna ==
=== Renaixement i Reforma ===
{{Article principal|Renaixement|Reforma protestant}}
[[Fitxer:Europe map 1648.PNG|250px|thumb|[[Europa]], després de la firma de la [[Pau de Westfalia]].]]

El [[segle XV]] van sorgir nous estats molt poderosos, construïts per la unió de monarquies, i centralitzant el poder, com ara [[França]], [[Anglaterra]] i [[Espanya]]. Per altra banda, l'[[Església Catòlica]] estava perdent poder per causa de la corrupció, els conflictes interns i l'expansió de la cultura que duia a milloraments de l'art, de la filosofia, de la ciència i de la tecnologia. Aquest període del descobriment i expansió en les ciències i les arts és conegut com a [[Renaixement]].

Les noves nacions-estats estaven en guerra constant. Particularment, després de l'inici de la [[Reforma Protestant]] el [[1517]], les guerres de política i religió van sorgir arreu del continent: la fragmentació de l'Església cristiana va tenir implicacions molt importants políticament, socialment i culturalment a [[Europa]]. A diferència d'Europa Occidental, els països d'Europa Central, [[Hongria]], [[Polònia]] i [[Lituània]] van resoldre les qüestions religioses promovent la tolerància.

=== Expansió colonial ===
{{Article principal|Colonialisme}}
Els nou estats van tenir els recursos per a començar l'exploració, i després, la conquesta de diverses regions arreu del món, particularment a l'Àsia i el nou continent [[Amèrica|americà]]. El [[segle XV]], Portugal va ser el pioner de l'exploració geogràfica, seguit d'Espanya el [[segle XVI]], i van ser els primers països a establir [[colonització europea d'Amèrica|colònies]] a [[Amèrica]], [[Àfrica]] i [[Àsia]]. Poc després [[França]], [[Anglaterra]] i els [[Països Baixos]] ho farien també.

L'expansió i el control colonial va continuar per tres segles. [[Espanya]] va dominar gairebé tota [[Sud-amèrica]], el [[Carib]] i les [[Filipines]]; [[Gran Bretanya]] va establir colònies a [[Austràlia]], [[Nova Zelanda]], [[Nord-amèrica]], [[Índia]], i [[Àfrica]]; [[França]] va tenir control de diverses regions del [[Canadà]] i [[Nord-amèrica]] i [[Índia]] (territoris que va perdre en la guerra amb [[Anglaterra]] el[[1763]]), Indoxina i diverses regions d'[[Àfrica]]; els [[Països Baixos]] van establir colònies a [[Indonèsia]], [[Sud-amèrica]] i el [[Carib]]; [[Portugal]] va colonitzar el [[Brasil]] i diversos territoris de l'[[Àfrica]] i de l'[[Àsia]]; i molt de temps després, altres nacions, com ara [[Alemanya]], [[Bèlgica]], [[Itàlia]] i [[Rússia]] van començar el procés de colonització principalment a l'[[Àfrica]] i a l'[[Àsia]].

=== Època moderna ===
{{Article principal|Il·lustració}}
La [[Reforma Protestant]] va afectar la unitat d'[[Europa]]. Les nacions no només estaven dividides una de l'altre per la seva orientació religiosa; alguns estats estaven dividits ''internament'' per les lluites religioses, sovint amb el suport d'altres nacions estrangeres. Les Guerres Religioses de [[França]], i la persecució dels [[hugonots]], són un exemple d'això. Aquestes guerres terminarien amb el triomf i establiment de la dinastia catòlica dels Borbons. [[Anglaterra]] també va experimentar conflictes religiosos interns que van motivar l'emigració a [[Amèrica]] de diverses confessions del [[cristianisme]]. [[Alemanya]], estava dividida en nombrosos estats petits, també es va dividir religiosament. 

En aquest període, el [[capitalisme]] va reemplaçar el [[feudalisme]] com a forma d'organització econòmica. L'expansió colonial va tenir com a resultat la Revolució Comercial. Aquest període va estar acompanyat del creixement del coneixement científic i la seva aplicació a la tecnologia, la qual cosa seria el motor de la Revolució Industrial. Noves formes de [[comerç]] van desenvolupar una necessària llei internacional. 

No obstant això, l'[[absolutisme]] es va convertir en la forma de govern de la majoria dels estats del continent, encara que altres van començar amb la publicació de lleis i constitucions nacionals. Al nord-oest d'Europa, la [[Il·lustració]] va donar un nou impuls a la filosofia, el qual va estar acompanyat de l'increment de l'[[alfabetisme]].

== Edat Contemporània ==
=== [[Segle XIX]] ===
{{Article principal|Revolució Francesa|Revolució Industrial}}
Posteriorment a la derrota de la [[França]] revolucionària, les monarquies europees volien restablir l'ordre contra qualsevol amenaça liberal mitjançant la Santa Aliança. Tot i així, cada cop tenien més dificultats per aturar les amenaces revolucionàries, en què les classes mitjanes estaven influenciades pels ideals de democràcia escampats gràcies a la [[Revolució Francesa]].

Amb la [[Revolució Industrial]], iniciada a [[Anglaterra]] a finals de segle, la societat va canviar radicalment:
* Es va passar d'una economia rendista [[feudalisme|feudal]] a una economia de mercat ([[capitalisme]]).
* La societat estamental on l'[[aristocràcia]] tenia privilegis va passar a ser una societat de classes regida pel nivell econòmic de cadascú. La classe baixa obrera es va arrelar als moviments socialistes ([[Karl Marx]] i [[Friedrich Engels]]), anarquistes ([[Bakunin]]) i socialistes utòpics (R.Owen).
* Aquest segle també va estar marcat pel naixement dels moviments nacionalistes a [[nacionalisme espanyol|Espanya]], [[Itàlia]], [[Alemanya]], [[Polònia]], que volien fer coincidir estat amb nació. Del [[1815]] al [[1875]] va haver-hi un gran nombre de guerres d'independència.
Tot i que els revolucionaris van ser gairebé sempre reprimits, les [[monarquia|monarquies]] van passar de ser [[monarquia absolutista|absolutistes]] a ser [[monarquia constitucional|constitucionals]]. 

El [[1871]], [[alemanya]] va sortir vencedora en la [[guerra franco-prussiana]] i es va portar a terme l'adhesió de [[Prússia]], formant-se el [[II Reich]], amb [[Guillem I de Prússia|Guillem I]] com a monarca i [[Otto von Bismarck]] com a canceller. Els Regnes d'Itàlia van ser [[Unificació italiana|unificats]], un dels artífexs del qual va ser [[Giuseppe Garibaldi]].

Esdeveniments molt importants d'aquest segle van ser el [[Congrés de Viena]], on es volia repartir el [[Imperi derrotat de Napoleó|Primer imperi francès]] després de la [[batalla de Waterloo]], així com la [[guerra de Crimea]], que esclataria amb el declivi de l'[[Imperi Otomà]] el [[1854]]. Totes aquestes causes varen ser antecedents de la [[Primera Guerra Mundial]] ([[1914]]-[[1918]]).

=== [[Segle XX]] ===
[[Fitxer:Europe 1914.jpg|250px|thumb|Mapa d'Europa a l'inici de la [[Primera Guerra Mundial]] l'any [[1914]].]]
==== Primera Guerra Mundial ====
{{Article principal|Primera Guerra Mundial}}
La rivalitat entre les potències europees va esclatar el [[1914]], data en què la [[Primera Guerra Mundial]] va començar. D'un costat es trobaven [[Alemanya]], [[Àustria-Hongria]] i [[Turquia]] (les Potències Centrals o la [[Triple Aliança (1914)]]), i de l'altre costat es trobaven [[Sèrbia]] i la [[Triple Entesa]], la coalició de [[França]], el [[Regne Unit]] i [[Rússia]]; [[Itàlia]] s'hi uniria el [[1915]] i els [[Estats Units]] el [[1917]]. Malgrat la derrota de [[Rússia]] el [[1917]] (la guerra seria una de les múltiples causes de la [[Revolució Russa]] de la qual sortiria la [[Unió Soviètica]] comunista, l'Entesa va prevaler i va derrotar la Triple Aliança la tardor de [[1918]].

==== Període d'entreguerres ====
En el [[Tractat de Versalles]] de [[1919]]ref{{Ref-llibre |cognom=Dill |nom=Marshall |títol=Germany: A Modern History |url=http://books.google.es/books?id=xRrGP7L9_hECpg=PA270dq=Treaty+of+Versailles+1919hl=casa=Xei=An3dUub5KOXE7AblkoCQBgved=0CFcQ6AEwBjgK#v=onepageq=Treaty%20of%20Versailles%201919f=false |llengua=anglès |editorial=University of Michigan Press |data=1970 |pàgines=270 |isbn=0472071017}}/ref els vencedors van imposar condicions molt severes sobre [[Alemanya]], i van reconéixer nous estats (com [[Polònia]], [[Txecoslovàquia]], [[Hongria]], [[Àustria]], [[Regne de Iugoslàvia|Iugoslàvia]], [[Finlàndia]], [[Estònia]], [[Letònia]] i [[Lituània]]) creats a l'Europa central i oriental a partir dels imperis [[Imperi alemany|alemany]], [[Imperi austrohongarès|austrohongarès]] i [[Imperi rus|rus]], suposadament sota el dret de l'autodeterminació. La majoria d'aquests països van entrar en guerra (com ara la [[Guerra Poloneso-Soviètica|Guerra entre Polònia i la Unió Soviètica]] de [[1919]]-[[1921]]). Durant les dècades següents, la por al [[comunisme]] i la depressió econòmica de 1929-1933, van fomentar l'aixecament dels governs nacionalistes o [[feixisme|feixistes]] a [[Itàlia]] ([[1922]]), [[Alemanya]] (1933), [[Espanya]] ([[1923]]-[[1930]] i després d'una [[Guerra civil espanyola|guerra civil]] el [[1939]]) i en altres països.

==== Segona Guerra Mundial ====
{{Article principal|Segona Guerra Mundial}}
[[Fitxer:Second world war europe animation small.gif|250px|thumb|Evolució territorial d'Europa durant la [[Segona Guerra Mundial]].]]
Després de signar el Pacte d'Acer amb [[Itàlia]] i el Pacte de No-agressió amb la [[Unió Soviètica]], el dictador alemany [[Adolf Hitler]] i el dictador soviètic [[Ióssif Stalin]] van començar la [[Segona Guerra Mundial]] l'1 i el 17 de setembre, [[1939]], atacant [[Polònia]] ([[Pacte Molotov-Ribbentrop]]) després d'un període armamentista durant la dècada de 1930. Després de les victòries militars (la conquesta de [[Polònia]], la major part d'[[Escandinàvia]], [[França]] i els [[Balcans]] abans de [[1941]]) els poders de l'Eix es van estendre. Els enemics ideològics de [[Hitler]] eren els comunistes a [[Rússia]], però, a causa de les derrotes alemanyes al [[Regne Unit]] i les derrotes italianes al Nord d'Àfrica i la [[mar Mediterrània]], les forces de l'Eix van quedar dividides entre l'enfortiment de les guarnicions a l'Europa occidental i [[Escandinàvia]] i els atacs a l'[[Àfrica]]. L'atac a la [[Unió Soviètica]], per tant, no va tenir prou força. Malgrat les victòries inicials, [[Alemanya]] va ser derrotada prop de [[Moscou]] el desembre de [[1941]]. Durant aquest període [[Alemanya]] va començar el [[genocidi]] sistemàtic d'11 milions de persones, la majoria jueus en allò que s'ha anomenat l'[[Holocaust]].

Mentrestant, el [[Japó]], membre de l'Eix des de setembre de [[1940]], va atacar als britànics al sud-est d'Àsia i als Estats Units a [[Hawaii]] el [[7 de desembre]], [[1941]] ([[Atac a Pearl Harbor]]). [[Alemanya]], llavors, va declarar la guerra als [[Estats Units]]. Els Aliats (el [[Regne Unit]], els [[Estats Units]] i la Unió Soviètica juntament amb la [[França lliure|resistència francesa]]) van guanyar l'Eix al Nord d'Àfrica, van envair [[Itàlia]] el [[1943]] i [[França]] el [[1944]]. La primavera de 1945 Alemanya va ser envaïda a l'est per Rússia i a l'oest pels aliats, [[Hitler]] es va suïcidar i [[Alemanya]] es va rendir el maig de [[1945]], amb la qual cosa, la guerra acabaria a [[Europa]]. 

==== Guerra Freda i actualitat ====
{{Article principal|Guerra Freda}}
La Segona Guerra Mundial va acabar amb la posició preeminent d'Europa occidental. El mapa d'Europa es va redibuixar durant la [[Conferència de Ialta]] i es va dividir, convertint-se en l'àrea principal de contenció durant la [[Guerra Freda]] entre dos blocs: els països occidentals i el bloc oriental. Els [[Estats Units]] i Europa occidental van signar l'aliança [[OTAN]] com a protecció d'una possible invasió soviètica. La [[Unió Soviètica]] i els països orientals van establir el [[Pacte de Varsòvia]].

Europa occidental va començar un procés d'integració política econòmica amb la intenció d'unir Europa i evitar una altra guerra. Aquest procés va tenir com a resultat el desenvolupament de la [[Unió Europea]] i el [[Consell d'Europa]].

==Referències==
{{Commonscat}}
{{referències}}


{{ORDENA:Historia D'Europa}}	!--ORDENA generat per bot--
[[Categoria:Història d'Europa| ]]

{{Enllaç AD|pt}}
{{Enllaç AD|tr}}</text>
      <sha1>ifa91i1fvxnbxwy0nsji3xrjv6ratg3</sha1>
      <model>wikitext</model>
      <format>text/x-wiki</format>
    </revision>
  </page>