<page>
    <title>Celebracions jueves</title>
    <ns>0</ns>
    <id>79124</id>
    <revision>
      <id>13978989</id>
      <parentid>13936303</parentid>
      <timestamp>2014-08-27T20:14:19Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot elimina referències duplicades (error 81 de [[VP:CHVP]])</comment>
      <text>{{FR|data=gener de 2014}}
{{judaisme}}
Les '''celebracions jueves''' són els dies que els [[jueu]]s consideren sagrats o commemoracions seculars d'esdeveniments importants de llur història. Segons el tipus de celebració, s'anomenen ''chag'' (festival), ''moed'' (celebració), ''yom tov'' (bon dia), o ''taanit'' ([[dejuni]]).ref[http://www.jewishvirtuallibrary.org/jsource/judaica/ejud_0002_0006_0_06410.html jewishvirtuallibrary.org]/refref[http://www.jewishvirtuallibrary.org/jsource/judaica/ejud_0002_0019_0_19486.html jewishvirtuallibrary.org]/ref

== Origen de les festivitats ==
Totes les celebracions jueves tenen lloc segons el [[calendari hebreu]]. Així, totes les festes comencen amb la posta de sol del dia ([[Calendari gregorià|gregorià]]) anterior; això ha passat de vegades al [[cristianisme]], com per exemple la celebració del [[Nadal]], que comença el [[24 de desembre]] al vespre. D'altra banda, com que tots dos calendaris no coincideixen, aquestes festivitats tenen lloc cada any en un dia diferent.ref[http://www.hebcal.com/converter/ hebcal.com]/ref

Les festivitats jueves més importants s'enumeren a la [[Pentateuc|Torà]], en concret al [[Levític]] i al [[Deuteronomi]]. D'altres festes van ser establertes per [[rabí|rabins]] de finals del període antic de la història jueva. Les celebracions més modernes observades internacionalment pels jueus han estat establertes per l'estat d'[[Israel]] després de la fundació el [[1948]], tot i que algunes, com el dejú del 10 de [[tevet]], ja es feien des de segles abans.ref[http://www.calj.net/introfetes calj.net]/ref

També hi ha festivitats associades al [[misticisme]] jueu. La més coneguda és ''[[Tu bi-Xevat]]'', l'Any Nou dels Arbres, que es remunta a l'època [[Prehistòria|prehistòrica]] i prejueva de la màgia dels arbres i el calendari arbori, i podria ser, de fet, la festa més antiga dels jueus. A més, el fet que se celebri amb la lluna plena en lloc de la lluna nova indica que és una de les tres celebracions més antigues, juntament amb ''[[Sukkot]]'' i ''[[Péssah]]''.ref[http://www.es.chabad.org/library/article_cdo/aid/1412852/jewish/Preguntas-y-respuestas-sobre-Tu-Bishevat.htm es.chabad.org]/ref

== Dies tradicionals ==
=== Bar Mitsvà ===
[[Bar mitsvà]]: Quan un nen jueu arriba a l'edat de la maduresa (13 pels nens), es torna responsable de si mateix sota la [[Halacà|llei jueva]]. En aquest punt, el nen es converteix en un ''Bar Mitsvà'', (בר מצווה, fill del manament). La forma plural és ''Bnei Mitsvà'', בני מצווה.ref[http://www.jewishencyclopedia.com/articles/2473-bar-mizwah jewishencyclopedia.com]/ref

=== Bat Mitsvà ===
[[Banot mitsvà|Bat mitsvà]]: Quan un nena jueva arriba a l'edat de la maduresa (12 anys per les nenes), es torna responsable de si mateixa sota la [[Halacà|llei jueva]]. En aquest punt, la nena es converteix en una ''Bat Mitsvà'' (בת מצווה, filla del manament). La forma plural és ''Bnot mitsvà'', בנות מצווה.ref[http://judaism.about.com/od/lifeevents/a/What-Is-A-Bat-Mitzvah.htm judaism.about.com]/ref

===Boda jueva===
[[Boda jueva]]: El [[judaisme]] considera el [[matrimoni]] com a sant, com la santificació de la vida, el matrimoni és vist com una unió entre dues persones i el compliment dels manaments de [[Adonai]]. Es duu a terme segons les normes establertes per la [[Pentateuc|Torà]], el [[Talmud]] i l'[[Halacà]].ref[http://www.jewishencyclopedia.com/articles/10432-marriage jewishencyclopedia.com]/ref

=== Brit Milà ===
[[Brit Milà]] (hebreu, בְּרִית מִילָה), és la circumcisió ritual que es realitza al voltant del penis del nen jueu, en el vuitè dia de vida del nadó, com a símbol del pacte (Brit) entre Jehovà i Abraham.
Avui en dia, el Brit Milà es realitzat per un [[mohel]], un circuncidador ritual especialitzat.
El mohel recita una benedicció i practica la [[Circumcisió]] al nadó, i és anunciat el nom de l'infant.
El Brit és un esdeveniment festiu, tots els convidats fan un àpat plegats.ref[http://www.biblija.net/biblija.cgi?m=Gn+17%3A10-14id24=1pos=0set=15l=ca biblija.net]/ref

=== Hanukkà ===
[[Hanukkà]] o Festival dels Llums té els orígens als llibres [[Primer de Macabeus|Primer]] i [[Segon de Macabeus]], que no formen part de la [[Tanakh]], sinó dels llibres [[deuterocanònic]]s. El miracle de les reserves d'oli per a un dia que en van durar vuit es descrigué per primer cop al [[Talmud]]. La Hanukkà marca la derrota de les tropes [[Imperi Selèucida|selèucides]] que havien provat d'impedir als [[jueus]] de practicar el [[Judaisme]]. 
[[Judes Macabeu]] i els seus germans destruïren les forces dels selèucides i van rededicar el [[Temple de Jerusalem]]. El ritual del festival marca l'encesa d'una espelma cada dia dels vuit dies de ''Hanukkà'' mitjançant una espelma extra i especial anomenada ''xamaix''.ref[http://www.es.chabad.org/library/article_cdo/aid/601565/jewish/El-Shamash.htm es.chabad.org]/ref

=== Hanukkiyà ===
[[Hanukkiyyà]] (חַנֻכִּיָּה en [[hebreu]], pl. hanukkiyyot) és un canelobre de nou braços que s'encén durant els vuit dies de la festa jueva de [[Hanukkà]], consta de vuit braços normals i un d'especial anomenat ''xamaix''. El nom hanukkiyyà ve de finals del segle XIX de la muller d'[[Eliezer Ben Yehuda]], una de les persones que va treballar per ressuscitar la [[hebreu|llengua hebrea]]. La hanukkiyyà celebra la rededicació del [[Temple de Jerusalem|Temple]], després de l'èxit de la revolta jueva macabea contra la monarquia Selèucida. Segons el [[Talmud]], els [[jueus]] només van trobar prou oli d'oliva ritualment pur com per encendre la hanukkiyyà durant un dia, però el subministrament va durar miraculosament vuit dies. Per celebrar aquest miracle, la hanukkiyyà consta de vuit braços i vuit espelmes o llums d'oli i cap d'elles és més alta que l'altre, exceptuant l'espelma auxiliar o ''xamaix'', que protegeix el canelobre d'ús secular i que també s'utilitza per encendre les altres espelmes. Cada nit durant la commemoració del miracle s'encén una espelma més; la primera nit, una, la segona nit, dues i així successivament fins que a la vuitena nit de la [[Hanukkà]] les vuit espelmes i el ''xamaix'' estan encesos.ref[http://www.es.chabad.org/library/article_cdo/aid/601563/jewish/Iluminando-la-oscuridad.htm es.chabad.org]/ref

=== Havdala ===
[[Havdala]] (en [[hebreu]]: הַבְדָּלָה, 'separació') és la cerimònia religiosa jueva que marca la fi simbòlica del [[Sàbat]] i anuncia l'arribada d'una nova setmana. En el [[Judaisme]], el Sàbat acaba (i la nova setmana comença) al vespre de dissabte. L'Havdala pot ser recitada quan tres estels son visibles en el cel nocturn.ref[http://www.es.chabad.org/library/howto/wizard_cdo/aid/977945/jewish/2-Cuando-Hacer-Havdala.htm es.chabad.org] /ref

=== Hoixanà Rabbà ===
[[Hoixanà Rabbà]] és el darrer dia de la festivitat jueva de [[Sukkot]]. Segons la tradició jueva, els [[àngels]] lliuren a [[Adonai|Déu]] el judici segellat en el dia de [[Yom Kipur]] per a la seva execució el dia de Hoixanà Rabbà. És per això que la nit anterior a aquest dia s'acostuma a romandre despert, i recitar una selecció de capítols de la [[Bíblia]], el [[Talmud]] i el [[Zohar]]. D'aquesta manera, si [[Adonai|Déu]] veu que el sentenciat es dedica a l'estudi i la [[pregària]], tindrà pietat d'ell.ref[http://www.mesilot.org/esp/festividades/sucot/sucot_2.htm mesilot.org]/ref

=== Jalakà ===
[[Jalakà]] ([[hebreu]]: חאלאקה, jalakà; [[Jiddisch]]: אפשערן, Upsherin) és una cerimònia d'origen [[Càbala|cabalístic]] que consisteix a tallar els cabells d'un nen [[jueus|jueu]] per primera vegada als 3 anys. El tercer aniversari, és una etapa important en la vida d'un nen jueu, jà que aleshores pot començar a aprendre la [[Pentateuc|Torà]], i a portar la [[quipà]] i les [[tsitsit]].ref name=aishlatino[http://www.aishlatino.com/e/m/48419472.html aishlatino.com]/ref

=== Kaddish ===
{{infocat|Dol en el judaisme|Dol en el judaisme}}

[[Kaddish]]: (en [[hebreu]] קדיש) és el nom donat a la pregària especial recitada en les oracions i els enterraments en memòria d'un ésser estimat mort, on es posa l'accent en la glorificació i la santificació del nom de [[Adonai|Déu]]. En general es fà pels fills o els parents propers de la persona morta.ref[http://www.es.chabad.org/library/article_cdo/aid/764245/jewish/Por-que-se-recita-el-Kadish.htm es.chabad.org]/ref

=== Kapparot ===
El [[kapparot]] ([[hebreu]] כפרות) és una pràctica ritual practicada per alguns [[jueus]] la vigília del [[Yom Kippur]]. Consisteix a fer voltar un [[pollastre]], o un grapat de monedes, tres vegades al voltant del cap de l'oficiant, simbòlicament transferint els pecats propis al pollastre, o a les monedes. El pollastre és tot seguit sacrificat i es donat als pobres com [[almoina]], per a ser consumit durant el darrer àpat abans de començar el [[dejuni]]. Si es practica amb un pollastre viu, els homes han de fer servir un gall, i les dones una gallina.
Aquesta pràctica ha rebut manifestacions en contra per part de les associacions de defensa dels drets dels animals als [[Estats Units]] i a [[Israel]].ref[http://www.jewishencyclopedia.com/articles/9204-kapparah jewishencyclopedia.com]/ref

===Lag ba-Ómer===
[[Lag ba-Ómer]] ([[hebreu]]: לג בעומר tretzè dia del compte de l'[[Ómer (bíblia)|Ómer]], és el nom donat al dia 18 del mes d'[[Iar]]. D'acord amb la tradició jueva, en aquesta data es commemora l'aniversari de la mort del [[Rabí]] [[Ximon bar Yohaï]].ref name=aishlatino/

=== Ómer ===
[[Compte de l'Ómer|Ómer]] ([[hebreu]]: עֹֽמֶר) és una unitat de mesura antiga usada en l'època del [[Temple de Jerusalem]], s'utilitza a la [[Bíblia]] com antiga unitat de volum del grà i productes secs. Correspondria a uns 3,6 litres. La paraula Ómer també s'ha d'entendre de vegades com a garba o gavella. En el [[Judaisme]], un ómer d'[[ordi]] era una ofrena tradicional el segon dia de [[Péssah]], durant el període de sacrifici al temple. El càlcul de l'ómer (en [[hebreu]]: ספירת העומר, Sefirat ha-Ómer, és un manament religiós de la tradició jueva que correspon a contar 49 dies (7 setmanes) a partir del dia en què s'ofereix una ofrena d'un ómer d'ordi al Temple de Jerusalem (el segon dia de la festa de la Pasqua jueva) fins un dia abans de l'ofrena de [[blat]] de [[Xavuot]].ref[http://www.biblija.net/biblija.cgi?m=Lv+23%3A15-16id24=1pos=0set=15l=ca biblija.net]/ref

=== Pascua jueva ===
[[Péssah]] també conegut com la [[Pasqua jueva]], commemora l'alliberament dels israelites de l'esclavatge a [[Egipte]].
El primer sopar (o ''séder'') té lloc a l'inici del dia 15 del mes de [[Nissan (hebreu)|nissan]] i el segon sopar amb l'inici del 16 de nissan. Durant aquesta nit els jueus comencen a comptar els 49 dies de l'Ómer, és a dir, fan un compte enrere des del dia que van partir d'Egipte fins al dia que van arribar al [[mont Sinaí]]. 
En aquesta festivitat és prohibit menjar aliments derivats de 5 cereals (blat, ordi, sègol, civada i espelta) fermentats, anomenats en [[hebreu]], ''[[hamets]]''. Durant la festivitat del ''Péssah'' es menja la ''[[Matsà]]'', que és un tipus de [[pa sense llevat]].ref[http://www.jewishvirtuallibrary.org/jsource/Judaism/holidaya.html jewishvirtuallibrary.org]/ref

=== Pidion haben ===
[[Pidion haben]], (en [[hebreu]] פדיון הבן), o rescat del primogènit, és un ritual del [[Judaisme]] en el qual l'infant primogènit és rescatat de les seves obligacions sacerdotals per un sacerdot de la Tribu de [[Leví]], anomenat Cohen.ref [http://www.es.chabad.org/library/article_cdo/aid/1095457/jewish/Pidion-Haben.htm es.chabad.org]/ref

=== Purim ===
[[Purim]] commemora els esdeveniments que van tenir lloc al [[llibre d'Ester]]. Se celebra el 14 d'[[Adar]]; al vespre es fa el [[dejuni]] d'[[Ester]] i després es procedeix a la lectura i la representació de la història d'Ester, fent crits menyspreadors cada cop que apareix el nom d'[[Haman]]. Un altre costum de [[Purim]] és anar disfressats i lliurar petits paquets amb menjar i beguda als més pobres i necessitats. A l'[[Israel]] actual se solen organitzar desfilades als carrers majors dels pobles.ref[http://www.jabad.org.ar/festividades/purim-festividades/todo-sobre-purim-57722012/ jabad.org.ar]/refref name=holon[http://www.holon.muni.il/English/Culture/Pages/PurimParade.aspx holon.muni.il]/ref

=== Roix ha-Xanà ===
[[Roix ha-Xanà]] és la festivitat d'any nou i té lloc l'1 de [[tixrí]]. Té l'origen en la [[Mixnà]], i segons la tradició és el dia que la creació del món fou completada. La diada se celebra bufant el [[xofar]], un corn de banya de moltó. També es duu a terme el [[tashlich]], que consisteix a llençar pedres o pans a l'aigua per netejar simbòlicament els pecats. Té una durada de dos dies.ref[http://www.es.chabad.org/library/article_cdo/aid/5046/jewish/Rosh-Hashan.htm es.chabad.org]/ref

=== Roix Hodeix ===
[[Roix Hodeix]] és una de les festivitats jueves, i se celebra amb una oració de lloança a les sinagogues. Quan la [[Lluna]] Nova cau en Sàbat o l'endemà, se sol llegir una oració especial. També s'acostuma a fer servir roba nova en el dia de Roix Hodeix. És el primer dia de cada mes en el [[calendari hebreu]].ref[http://www.es.chabad.org/library/article_cdo/aid/2600736/jewish/Rosh-Jodesh.htm es.chabad.org]/ref

=== Sàbat ===
[[Sàbat]] (en hebreu: שַׁבָּת, xabat o xabbat) és el setè i últim dia de la setmana jueva en què els jueus practiquen el descans segons les lleis de Moisès. És la celebració més important del calendari jueu.ref[http://www.es.chabad.org/library/article_cdo/aid/589532/jewish/Shabat.htm es.chabad.org]/ref

=== Selihot ===
[[Selihot]] (en [[hebreu]] - סליחות, perdons), són en un sentit ampli, els oficis de pregària i les peces litúrgiques que imploren la clemència divina per les faltes comeses pels infants d'Israel. La lectura de les Selihot és associada als dies formidables, què les congregacions asquenazites l'inicien poc abans dels deu dies de penitència, tantmateix les comunitats orientals i nombroses comunitats [[sefardites]] ho fan després de 40 dies, a partir del mes d'[[Elul]] però les reciten igualment durant alguns [[dejuni]]s.ref [http://www.fr.chabad.org/library/article_cdo/aid/562478/jewish/Que-sont-les-Selihot.htm fr.chabad.org]/refref[http://www.pbs.org/wnet/religionandethics/2012/09/14/september-14-2012-sephardic-high-holidays/13019/ pbs.org]/ref

===Simhat bat===
[[Simhat bat]]: Zeved Habat ([[hebreu]]: זבד הבת), Simhat Bat ([[hebreu]]: שמחת בת), és una cerimònia en la qual la nena jueva rep el seu nom.ref[http://www.myjewishlearning.com/life/Life_Events/Newborn_Ceremonies/Liturgy_Ritual_and_Customs/For_Girls.shtml myjewishlearning.com]/ref

=== Simhat Torà ===
[[Simhat Torà]] o Festa de la Torà se celebra el 23 de [[tixrí]], l'endemà de Xeminí Atséret (novè dia de ''[[Sukkot]]'') a la [[diàspora]], mentre que a Israel se celebra el mateix dia que ''Xeminí Atséret'', és a dir el vuitè dia de ''Sukkot''. Es llegeix la darrera part de la [[Pentateuc|Torà]], completant el cicle anual, i el primer capítol del [[Gènesi]]. La diada és especialment festiva i tots els participants, joves i vells, hi prenen part activament.
ref[http://www.es.chabad.org/library/article_cdo/aid/5517/jewish/Simjat-Tor.htm es.chabad.org]/ref

=== Sukkot ===
[[Sukkot]] o Festa dels Tabernacles, és un dels tres festivals de pelegrinatge mencionats a la [[Bíblia]]. Els jueus han de passar la festivitat en un tabernacle, construït amb normes específiques, i acostumen a menjar-hi, tot i que alguns fins i tot també hi dormen. Té lloc el 15 de [[tixrí]].ref[http://www.jewishvirtuallibrary.org/jsource/Judaism/holiday5.html jewishviruallibrary.org]/ref

El setè dia de la festa de Sukkot és conegut com a Hoxanà Rabà, que significa la ''Gran Súplica''. Aquest dia està marcat per a un servei addicional a on els fidels donen set voltes mentre sostenen branques de les [[Quatre espècies]], recitant el Salm 118:25, amb oracions addicionals. A més, un conjunt de cinc branques de [[salze]] són colpejades a terra.ref[http://www.aishlatino.com/h/su/ aishlatino.com]/refref[http://www.es.chabad.org/library/article_cdo/aid/5361/jewish/Sukot.htm es.chabad.org]/ref

=== Tashlich ===
El [[Tashlich]] (en [[hebreu]] תשליך) es celebra durant la tarda del primer dia del [[Roix ha-Xanà]], l'any nou del [[calendari hebreu]]. Durant el tashlich es llencen a l'aigua simbòlicament els pecats. Quan el primer dia de Roix Ha-Xanà cau en [[Sàbat]], aleshores el tashlich es fà el segon dia de Roix Ha-Xanà.ref[http://www.chabad.org/holidays/JewishNewYear/template_cdo/aid/4838/jewish/Cast-Away-Sins.htm chabad.org]/ref

=== Tu be-Av ===
[[Tu be-Av]] ([[hebreu]]: טו באב, el dia quinze del mes d'[[Av]]) és una festivitat jueva, es considera la festa de l'amor (en hebreu: חג אהבה, ''Hag Ahavà''), és un bon dia per celebrar casaments, noces, compromisos, i per demanar [[matrimoni]], és el dia dels enamorats a l'Estat d'[[Israel]], de manera molt semblant al [[Dia de Sant Valentí]] en altres països.ref name=myjewishlearning[http://www.myjewishlearning.com/holidays/Jewish_Holidays/Modern_Holidays/Tu_BAv/Celebrating_Love.shtml?p=2 myjewishlearning.com]/refref name=aurora[http://www.aurora-israel.co.il/articulos/israel/Mundo_Judio/46365/. aurora-israel.co.il]/ref

=== Tu bi-Xevat ===
[[Tu bi-Xevat]] és la festa de l'any nou dels arbres. Té lloc el 15 de [[xevat]] i va ser establert per la [[Mixnà]] com el dia per a portar el [[delme]] en espècies (especialment fruita) al Temple. Encara se celebra actualment a [[Israel]].
ref[http://www.interfaithfamily.com/holidays/shabbat_and_other_holidays/TuBishvatBooklet.shtml interfaithfamily.com]/refref[http://www.answers.com/topic/tu-bishvat answers.com]/ref

=== Xavuot ===
[[Xavuot]] o [[Pentecosta]] jueva, la festa de les setmanes, és un dels tres festivals de pelegrinatge prescrits per la [[Pentateuc|Torà]]. ''Xavuot'' marca la fi del compte de l'Ómer, el període entre la Pasqua i la Pentecosta, i té lloc els dies 6 i 7 de [[sivan]]. Segons la tradició rabínica, aquest dia els israelites van rebre els [[Deu Manaments]] de Déu. Durant la festivitat, es llegeixen a la [[sinagoga]] el passatge de la Torà que conté els Deu Manaments i el [[llibre de Rut]]. Tradicionalment, es mengen aliments làctics.ref[http://www.jewishvirtuallibrary.org/jsource/Judaism/holidayc.html jewishvirtuallibrary.org]/ref

=== Xeminí Atseret ===
[[Xeminí Atseret]] ([[hebreu]]: שמיני עצרת) se celebra el 20è dia del mes hebreu de [[Tixrí]]. Aquest dia oficialment acaba la festa de [[Sukkot]]. Però tot seguit comença la festa de [[Simhat Torà]]. Sovint es refereixen a aquesta festa equivocadament com el vuitè dia de la Festa de Sukkot. Actualment, aquesta festa se celebra a la [[Diàspora jueva|Diàspora]] durant dos dies, el segon dia, que és referit per separat, com a Simjat Torà. 

A la [[Terra Santa]] d'[[Israel]] aquest dia es combina amb Simjat Torà i se celebra el acabar la lectura de la [[Pentateuc|Torà]] i també el començament de la lectura de la Torà. Cap tipus de tasca és permès de fer durant aquest dia, jà que és considerat com un dia festiu.

==Dies de dejuni ==

=== Aseret Yemei Teixuvà ===
[[Aseret Yemei Teixuvà]], (en [[hebreu]] עשרת ימי תשובה): Entre el [[Roix ha-Xanà]] i el [[Yom Kippur]], hi ha un període de deu dies de penediment. En aquestes dates és altament recomanable practicar la [[Teixuvà]], reflexionar sobre un mateix i els actes propis, i penedir-se dels pecats comesos. El penediment es pot exterioritzar amb pregàries matinals, que prenen un aire de penediment apropiat per a l'ocasió, amb un [[dejuni]] o amb autoreflexió.ref name=judaismohoy[http://www.judaismohoy.com/article.php?article_id=1291 judaismohoy.com]/refref[http://www.uhcleeds.com/community/festivals/aseret-yemei-teshuva/ uhcleeds.com]/ref

=== El 10 de Tevet ===
El 10 de [[Tevet]], és un dia de [[dejuni]], observat des de la sortida del sòl fins al vespre, és anomenat a la [[Bíblia]] el dejuni del desè mes (Zacarias 08:19), commemora l'inici del setge babilònic a [[Jerusalem]], el dia 10 del mes de Tevet de l'any 588 AC.ref[http://www.biblija.net/biblija.cgi?m=Za+8%3A19id24=1pos=0set=15l=ca biblija.net]/refref[http://www.jewishmarbella.com.es/index.php/es/noticias-e-informaciainmenu-65/309-el-ayuno-del-10-de-tevet jewishmarbella.com.es]/refref[https://www.jewishvirtuallibrary.org/jsource/Judaism/tevet.html jewishvirtuallibrary.org]/ref

=== El 17 de Tammuz ===
Es fà un dejuni el dia 17 del mes de [[tammuz (mes hebreu)|Tammuz]] per recordar la caiguda de les muralles de [[Jerusalem]] davant dels enemics (babilònis i romans), i les calamitats patides pel poble.ref[http://www.aishlatino.com/h/9av/17t/97261164.html aishlatino.com]/refref[https://www.jewishvirtuallibrary.org/jsource/Judaism/tammuz.html jewishvirtuallibrary]/ref

=== Els Nou Dies ===
[[Els Nou Dies]], (del dia 1 d'[[Av]] fins al 9 d'Av), serveixen per preparar [[Tixà be-Av]], i recorden la destrucció [[Imperi Romà|romana]] i [[Babilònia|babilònica]] del [[Temple de Jerusalem|Temple]] de [[Jerusalem]]. En aquest període, hom no es casa, no beu vi, ni es talla els cabells.ref name=3Setmanes9Dies/ref[http://www.jewishvirtuallibrary.org/jsource/judaica/ejud_0002_0015_0_14856.html jewishvirtuallibrary.org]/ref

=== Dejuni de Guedalià ===
El [[Dejuni de Guedalià]] (en [[hebreu]] צום גדליה: ''Tsom Guedalià''), se celebra el tercer dia del mes de [[Tixrí]], després de la festa de [[Roix ha-Xanà]]. És anomenat a la [[Bíblia]] el dejuni del setè mes. Va ser instituït al retorn de l'exili de [[Babilònia]], al segle cinquè abans de [[Crist]], per commemorar l'assassinat del governador de [[Judea]], Guedalià fill d'Ahicam.ref[https://www.jewishvirtuallibrary.org/jsource/Judaism/gedalia.html jewishvirtuallibrary.org]/refref[http://www.jewishvirtuallibrary.org/jsource/judaica/ejud_0002_0007_0_07112.html jewishvirtuallibrary.org]/refref[http://www.ou.org/holidays/tzom-gedaliah/tzom_gedaliah/ ou.org]/refref[http://www.mechon-mamre.org/p/pt/pt1141.htm mechonmamre.org]/ref

=== Les Tres Setmanes ===
[[Les Tres Setmanes]], (del 17 de [[tammuz (mes hebreu)|Tammuz]] a l'1 d'[[Av]]), serveixen per recordar la destrucció [[Imperi Romà|romana]] i [[Babilònia|babilònica]] del [[Temple de Jerusalem|Temple]] de [[Jerusalem]].ref name=3Setmanes9Dies[http://www.aishlatino.com/h/9av/17t/48417552.html aishlatino.com]/refref[http://www.jewishvirtuallibrary.org/jsource/judaica/ejud_0002_0019_0_19816.html jewishvirtuallibrary.org]/ref

===Taanit Bekhorot===
[[Taanit bekhorot]] (hebreu: תענית בכורות), cau generalment en el catorzè dia de [[Nissan (hebreu)|nissan]] del [[calendari hebreu]]. Abstenció de la ingesta d'aliments a què estan obligats els primogènits, la vigília de [[Péssah]], rememorant l'última de les deu plagues. Poden obviar la norma en participar en una ''seüdat [[mitsvà]]'', festa que es realitza quan es finalitza l'estudi d'un llibre del [[Talmud]].
El dejuni dels primogènits, és un [[dejuni]] que els homes jueus majors de tretze anys realitzen durant tot el període diürn de la vigília de la festivitat jueva de [[Péssah]] en senyal de gratitud.
Segons explica la Santa [[Bíblia]], [[Adonai|'''יהוה''']] va castigar als primogènits egipcis per la negativa del [[Faraó]] de deixar sortir el poble jueu d'[[Egipte]], passant per alt els primogènits jueus.ref[http://www.biblestudytools.com/rvr/exodo/passage.aspx?q=exodo+11:4-7 biblestudytools.com]/refref[http://www.es.chabad.org/library/article_cdo/aid/1869/jewish/Ayuno-de-los-Primogenitos.htm es.chabad.org]/ref

=== Taanit Ester ===
[[Taanit Ester]] (en hebreu: תענית אסתר) és un dia de [[dejuni]] menor jueu que va des de l'alba fins al vespre, i se celebra el dia 13 del mes d'[[adar]], un dia abans de la festa de [[Purim]], commemorant el dejuni de tres dies observat pel poble jueu. Quan el [[Dejuni]] d'[[Ester]] cau en [[Sàbat]], llavors es commemora el dijous anterior. Aquest dejuni ha estat acceptat per tots els [[jueus]] del món, de la manera com està escrit en el [[Llibre d'Ester]]:

Ordenant que se celebrés la festa de [[Purim]] en la data assenyalada, tal com ho havien ordenat Mardoqueu i la reina [[Ester]] per a ells i els seus descendents. Al mateix temps es van afegir certes regles referents a dejunis i lamentacions. ([[Ester]] 9:31) ref[https://www.biblegateway.com/passage/?search=Ester+9%3A31version=RVR1960 biblegateway.com]/refref[http://www.biblija.net/biblija.cgi?m=Est+9%2C20-32id24=1pos=0set=15l=ca biblija.net]/refref[http://www.ou.org/holidays/fast-of-esther/fast-esther-13th-adar/ ou.org]/refref[http://www.hebcal.com/holidays/taanit-esther hebcal.com]/refref[http://www.es.chabad.org/library/article_cdo/aid/1122209/jewish/Ayuno-de-Ester.htm es.chabad.org]/ref

=== Tixà be-Av ===
[[Tixà be-Av]], el 9 d'[[av]], és un dia de dejuni que commemora dos dels dies més tristos de la història jueva:Les dues destruccions del [[Temple de Jerusalem]], els anys 587 abans de [[Crist]] i 70 després de Crist. Les expulsions dels [[jueus]] d'[[Anglaterra]] (1290) i d'[[Espanya]] (1492). La [[Primera Guerra Mundial]], la [[Segona Guerra Mundial]], i l'[[Holocaust]].ref[http://www.jewishvirtuallibrary.org/jsource/Judaism/holidayd.html jewishvirtuallibrary.org]/ref
ref[http://www.aishlatino.com/h/9av/a/El_ABC_de_Tisha_BAv_y_las_Tres_Semanas.html?s=show aishlatino.com]/ref

=== Yom Kippur ===
El [[Yom Kippur]] és considerat pels [[jueus]] la festivitat més sagrada i solemne de l'any. El tema central és l'[[perdó|expiació]] i la [[perdó|reconciliació]], i és prohibit menjar, beure, banyar-se.
 
La vigília és tradicional fer servir el [[Micvé]]. El [[dejuni]] comença amb la posta de sol i té lloc el 10 de [[tixrí]]. Es canta la pregària del [[Kol Nidré]] (en [[arameu]], tots els vots), que és una anul·lació dels vots religiosos fets amb [[Jehovà|Déu]]. La celebració acaba tornant a bufar el corn [[xofar]]. Contràriament a la creença popular, el [[Yom Kippur]] no és una diada trista. Els [[jueus]] [[Sefardita|sefardites]] l'anomenen dejuni blanc.ref name=judaismohoy/ref[http://www.chabad.org/kids/article_cdo/aid/4589/jewish/Guide.htm chabad.org]/refref[http://www.tora.org.ar/contenido.asp?idcontenido=964 tora.org.ar]/ref

== Celebracions a Israel ==

===Adloyadà===
[[Adloyadà]]: És la desfilada anual de [[Purim]], i té lloc a la ciutat de [[Holon]], a l'Estat d'[[Israel]].ref name=holon/

=== Birkat cohanim ===
La [[Benedicció sacerdotal]], (en [[hebreu]], ''ברכת כהנים'' ''birkat cohanim''), es recitada pels [[cohanim]] a l'esplanada del ''Kotel'', el [[Mur de les Lamentacions]], en presència d'un públic nombrós dos cops a l'any.ref[http://www.chabad.org/parshah/article_cdo/aid/387685/jewish/The-Priestly-Blessing.htm chabad.org]/ref

=== Dia de la Independència ===
El [[Yom ha-Atsmaüt]], El Dia de la Independència, se celebra la independència de [[Israel]] després de la [[guerra araboisraeliana de 1948]]. El 5 del mes de [[Iar]] té lloc una cerimònia al [[mont Herzl]] de [[Jerusalem]].ref[http://knesset.gov.il/laws/special/eng/independence_day_law.htm knesset.gov.il]/ref

=== Dia de Jerusalem ===
El [[Yom Yeruixalàyim]], El Dia de Jerusalem, se celebra la reunificació l'any 1967, de la part oriental de la ciutat de [[Jerusalem]], durant la [[Guerra dels Sis Dies]], [[guerra]] que va ser lliurada entre [[Israel]], i una aliança de països àrabs; [[Jordània]], [[Síria]] i [[Egipte]], uns 1900 anys després de la destrucció del Segon [[Temple de Jerusalem]] per part de l'[[Imperi Romà]] l'any 70 del segle primer.ref[http://www.myjewishlearning.com/holidays/Jewish_Holidays/Modern_Holidays/Yom_Yerushalayim.shtml myjewishlearning.com]/ref

=== Dia de Theodor Herzl ===
El Dia d'Herzl és un dia de festa nacional [[Israel|israeliana]] en commemoració de l'aniversari del lider sionista [[Theodor Herzl]]. 
El 2004 va decidir la [[Kenésset]] (parlament israelià) que el dia 10 del mes de [[Iar]] [[hebreu]] (generalment al maig del calendari [[cristianisme|cristià]]), es commemoraria l'aniversari de Herzl. La celebració es duu a terme al cementiri de la ciutat santa de [[Jerusalem]], a on en Herzl va ser enterrat. A les casernes militars i les escoles, inclou diverses activitats, i xerrades sobre la visió i la tradició [[sionisme|sionista]] que Herzl va crear.ref[http://mfa.gov.il/MFA/MFA-Archive/2006/Pages/Herzl%20Day%202006.aspx mfa.gov.il] /ref

=== Dia de la Victòria ===
El [[Dia de la Victòria a Europa]] (Victory in Europe Day en [[anglès]], escurçat com V-E Day) commemora el 8 de maig de 1945, dia en que els [[Aliats de la Segona Guerra Mundial]] acceptaren formalment la rendició incondicional del [[Tercer Reich]], durant la [[Segona Guerra Mundial]]. La rendició formal es va fer l'endemà, el 9 de maig, [[Dia de la Victòria (Europa Oriental)]].ref[http://www.bbc.co.uk/history/worldwars/wwtwo/veday_germany_01.shtml bbc.co.uk]/ref

=== Mimuna ===
[[Mimuna]] (en [[idioma hebreu|hebreu]] מימונה en [[àrab]] ميمونة) és una festa jueva d'origen [[Marroc|marroquí]] que comença la nit de l'últim dia de [[Péssah]]. La Mimuna marca la fí de la prohibició de menjar [[hamets]], com el [[pa]] o altres productes fermentats, prohibits durant la setmana de [[Péssah]].ref[http://www.jimena.org/wp_super_faq/what-is-mimouna/ jimena.org]/ref

Durant la Mimuna el costum és menjar dolços i pastes, i festejar fins a la matinada, anant de casa en casa visitant a la família i als amics. A [[Israel]] la Mimuna s'ha popularitzat, no només entre els [[jueus]] marroquins, sinó també entre els jueus [[mizrahim]].ref [http://www.haaretz.com/hasen/spages/846374.html haaretz.com]/ref

=== Sigd ===
[[Sigd]] és una festivitat de la comunitat [[Beta Israel]], els jueus d'[[Etiòpia]], i conmemora l'entrega de la [[Pentateuc|Torà]] al profeta [[Moisès]] al [[Mont Sinaí]].

Se celebra el dia 29 del mes de [[Heixvan]], 50 dies, (7 setmanes) després del dia de [[Yom Kippur]], i es reconeguda per l'Estat d'[[Israel]].ref[http://www.knesset.gov.il/lexicon/eng/sigd_eng.htm knesset.gov.il]/ref

== Dies de dol a Israel ==
=== Yom ha-Xoà ===
El [[Dia de record de l'Holocaust|Yom ha-Xoà]], el 'Dia de l'Holocaust', és un dia commemoratiu que té lloc el 27 de [[nissan]] en honor dels aproximadament sis milions de jueus morts en els [[Camp de concentració|camps de concentració]]. A [[Israel]], en aquest dia no es treballa, i a les 10:00 sonen sirenes d'alarma durant dos minuts, tots els mitjans de transport (incloses les carreteres) s'aturen i hom roman en silenci. Molts establiments públics tanquen i els [[mitjans de comunicació]] tenen prohibit emetre [[publicitat]].ref[http://www.yadvashem.org/yv/es/holocaust/faqs.asp yadvashem.org]/ref

=== Yom ha-Zikkaron ===
El [[Yom ha-Zikkaron]], el 'Dia dels Caiguts', és un dia commemoratiu que té lloc el 4 d'[[iar]] en honor dels veterans de guerra israelians i els caiguts en les guerres. A més a més, també es recorda els civils morts en actes terroristes palestins. Se celebra el dia abans del Dia de la Independència, el ''Yom ha-Atsmaüt'', per recordar a la població el preu pagat per la independència.ref[http://www.knesset.gov.il/laws/special/eng/MemorialDayLaw_eng.htm knesset.gov.il]/ref

== Referències ==
{{Referències|3}}

== Bibliografia ==
* E. Cortés, diàleg interreligiós. Judaisme, aparegut en Ars Brevis. Anuari 2003. Ed. Càtedra Ramon Llull Blanquerna: Barcelona 2004

* {{citar ref  | cognom1=Armengol | nom1 =Montse | cognom2 =Forcano | nom2 =Manuel | títol =La vida quotidiana al call de Girona | publicació = [[Revista Sàpiens]] | format = paper |exemplar= núm.128 | editorial = Sàpiens Publicacions | lloc = Barcelona  | data = Abril 2013  | pàgines = p.32-33 | issn =1695-2014 }}

* Ernest Gugenheim, ''Le Judaïsme dans la vie quotidienne'' (tome i.), coll. ''Présences du judaïsme'', éd. Albin Michel, Paris, 1992, ISBN 2-226-05868-0.

*Cristiano Grottanelli, «La religione di Israele prima dell'Esilio», in ''Ebraismo'', ed. Laterza, Roma-Bari, 2007, ISBN 978-88-420-8366-5.

* Brofsky, David. Hilkhot Moadim: Understanding the Laws of the Festivals. Jerusalem: Koren Publishers, 2013.  

* Greenberg, Irving.  ''The Jewish Way: Living the Holidays.''  New York: Touchstone, 1988.

* Renberg, Dalia H.  ''The Complete Family Guide to Jewish Holidays.''  New York: Adama, 1985.

* Strassfeld, Michael.  ''The Jewish Holidays: A Guide and Commentary.'' New York: Harper  Row, 1985.

* Susanne Galley: ''Das jüdische Jahr: Feste, Gedenk- und Feiertage.'' Beck, München 2003, ISBN 3-406-49442-0.

* Jakob Petuchowski: ''Feiertage des Herrn: die Welt der jüdischen Feste und Bräuche.'' Herder, Freiburg 1987, ISBN 3-451-20266-2.

* Marc Stern: ''Gelebte jüdische Feste. Erinnern, Feiern, Erzählen.'' Gütersloher Verlagshaus, Gütersloh 1999, ISBN 3-579-02236-9.

* Friedrich Weinreb: ''Das Buch von Zeit und Ewigkeit: der jüdische Kalender und seine Feste.'' Thauros-Verlag, Weiler/Allgäu 1991, ISBN 3-88411-042-X.

== Vegeu també ==
{{Commonscat}}
{{llista de columnes|2|
* [[Calendari hebreu]]
* [[Mixnà]]
* [[Guemarà]]
* [[Talmud]]
}}

== Enllaços externs ==


 
{{ORDENA:Celebracions Jueves}}
{{Enllaç AB|fr}}

[[Categoria:Judaisme]]
[[Categoria:Celebracions jueves| ]]</text>
      <sha1>0dht2kk8qx47y8zzqu6pdlcdn5j84uc</sha1>
      <model>wikitext</model>
      <format>text/x-wiki</format>
    </revision>
  </page>