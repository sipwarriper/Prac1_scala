<page>
    <title>Werner Mölders</title>
    <ns>0</ns>
    <id>284045</id>
    <revision>
      <id>13816134</id>
      <parentid>13564647</parentid>
      <timestamp>2014-07-13T22:41:57Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{VPHISMILCAT Infotaula biografia militar 
|name= ''' Werner Mölders ''' 
|lived= ([[18 de març]] de [[1913]] - [[22 de novembre]] de [[1941]]) 
|placeofbirth= [[Fitxer:Flag of the German Empire.svg|20px|Bandera de l'Imperi Alemany]] [[Gelsenkirchen]], [[Westfàlia]]
|placeofdeath= [[Fitxer:Flag of Germany 1933.svg|20px|Bandera d'Alemanya (1933)]] [[Breslau]]
|image= [[Fitxer:Bundesarchiv Bild 183-L09694, Werner Mölders.jpg|250px|Werner Mölders]]
|caption= 
|nickname= ''Vati'' (Papa)
|allegiance= [[Fitxer:Flag of the German Empire.svg|20px|Bandera de l'Imperi Alemany]] [[Imperi Alemany]] (fins a 1918)br /[[Fitxer:Flag of Germany.svg|20px|Alemanya]] [[República de Weimar]] (fins a 1933)br /[[Fitxer:Flag of Germany 1933.svg|20px|Bandera d'Alemanya (1933)]] [[Alemanya Nazi]]
|branch= [[Fitxer:Balkenkreuz.svg|23px|Wehrmacht]] [[Luftwaffe]]
|serviceyears=[[1935]] – [[1941]] 
|rank=[[Fitxer:Luftwaffe epaulette Oberst.png|30px|Oberst]] [[Coronel|''Oberst'']]
|commands= III./[[JG 53]], [[JG 51]]
|battles= [[Guerra Civil Espanyola]]br /[[Segona Guerra Mundial|II Guerra Mundial]]
* [[Batalla de França]]
* [[Batalla d'Anglaterra]]
* [[Operació Barbarroja]]
|awards= [[Creu de Cavaller de la Creu de Ferro|RK amb Diamants]] br / [[Creu Espanyola]]
|laterwork= 
|portrayedby=
}}

'''Werner Mölders''' ([[18 de març]] de [[1913]] - † [[22 de novembre]] de [[1941]]) va ser un [[as de l'aviació]] de la [[Luftwaffe]] durant la [[Segona Guerra Mundial]]. Aconseguí 101 victòries durant la [[Segona Guerra Mundial]] i 14 durant la [[Guerra Civil Espanyola]]. Ascendí ràpidament en el rang, sent comandat d'un ''Geschwader'' (Ala de Caces) amb només 27 anys i sent promogut a ''[[Oberst]]'' i nomenat Inspector General de Caces amb només 28 anys.

== Biografia ==
Mölders va néixer el [[18 de març]] de [[1913]] a [[Gelsenkirchen]], fill d'un professor. El seu pare va [[Mort en acció|morir en acció]] el [[2 de març]] de [[1915]] com a [[Sotstinent|Leutnant]] de la Reserva d'un regiment al [[Bosc d'Argonne]] ([[França]]). Entre [[1919]] i [[1931]], Mölders estudià a [[Brandenburg an der Havel]], graduant-se el [[1931]] amb l'''[[Abitur]]''.

S'allistà a l'exèrcit l'[[1 d'abril]] de [[1931]], servint com a cadet d'infanteria. El [[1934]] sol·licità un trasllat a la recentment creada [[Luftwaffe]]. En el seu primer intent, el 1935, va ser declarat incapaç per volar. Ho tornà a intentar i se li concedí un permís condicionat per iniciar el curs de vol. Les basques i els vòmits l'assetjaven contínuament, però ho va poder superar amb una gran força de voluntat. L'[[1 de juliol]] de [[1935]], el Leutnant Mölders va ser destinat al Fliegergruppe Schwerin, sent nomenat ''[[Staffelkapitän]]'' del 1./JG 334 el [[15 de març]] de [[1936]]. Llavors serví com instructor a [[Wiesbaden]].

=== La Legió Còndor ===
El [[1938]] es presentà voluntari per la [[Legió Còndor]], arribant a [[Cadis]] el [[14 d'abril]] de [[1938]], rellevant a [[Adolf Galland]] al capdavant del 3. Staffel J/88. Durant la [[Guerra Civil Espanyola]] mostrà considerables qualitats no només com a pilot i com a tirador, sinó que també i especialment, com a tàctic i planejant operacions. [[Catolicisme|Catòlic]] devot i humanitari, sovint tenia problemes amb l'alt comandament, si bé el seu talent militar superava qualsevol entrebanc teològic amb l'autoritat. Juntament amb altres aviadors, desenvolupà a Espanya la tècnica anomenada ''[[Quatre dits]]'' (''Schwarm''), la qual donava als pilots una visió global i encoratjava la iniciativa del pilot.

Entre mitjans de 1938 i finals d'any, Mölders esdevingué el màxim as de la Legió Còndor, aconseguint 14 avions abatuts a Espanya: 4 [[Polikarpov I-15]] ''Chato'' i 10 [[Polikarpov I-16|I-16]] ''Mosca'', la majoria dels quals mentre volava amb el nou Messerschmitt Bf 109. A finals de 1938 tornaria a Alemanya amb una gran reputació i una maduresa superior a la de la seva edat i rang. El 1939 va ser promogut a ''[[Staffelkapitän]]'' del 1./[[JG 53]], i va començar a ser conegut entre els seus homes com ''Vati'' (Papa) Mölders.

=== Segona Guerra Mundial ===
Va abatre el seu primer avió durant la [[Segona Guerra Mundial]] el [[20 de setembre]] de [[1939]], i a l'octubre va ser destinat al III./JG 53 com a ''[[Gruppenkommandeur]]''. El [[27 de maig]] de [[1940]], després de la seva 20a victòria, va ser promogut a i esdevingué el primer pilot de caça a rebre la [[Creu de Cavaller de la Creu de Ferro]]. Va ser abatut en combat el [[5 de juny]] de [[1940]] per un [[Dewoitine D.520]] de la [[Força Aèria Francesa]] i fet presoner, sent alliberat dues setmanes després amb l'armistici amb França.

Retornà a Alemanya per ser promogut a [[Major (ranc)|Major]] i per rebre el comandament del [[JG 51]] com a ''[[Geschwaderkommodore]]'' el [[27 de juliol]] de [[1940]]. D'acord amb la llegenda, va ser ferit sobre [[Dover (Anglaterra)|Dover]] lluitant amb l'as [[Sudàfrica|sud-africà]] [[Sailor Malan]] el [[28 de juliol]]. Tot i estar ferit, aconseguí realitzar un aterratge d'emergència a [[Wissant]], [[França]] (investigacions posteriors indiquen que potser va ser ferit en combat amb [[Spitfire]]s del [[41è Esquadró de la RAF|41è Esquadró]]. La seva ferida, tot i no ser gaire seriosa, el mantingué apartat del combat durant un mes. Mölders havia aconseguit 55 victòries a finals de 1940 (25 durant la [[Batalla de França]] i 30 durant la [[Batalla d'Anglaterra]]). Durant les posteriors operacions contra la [[Royal Air Force|RAF]] sobre el Canal de la Mànega i sobre la França ocupada a inicis de 1941, al maig aconseguí la seva 68a victòria.

[[Fitxer:Bf109F-2 Mölders JG51 kl96.jpg|thumb|right|350px|El [[Messerschmitt Bf 109]] F-2 de Werner Mölders al [[1941]].]]

Al juny de [[1941]], el JG 51 va ser destinat al [[Front Oriental de la Segona Guerra Mundial|Front Oriental]]. El primer dia d'operacions de combat, Mölders ja va abatre 3 bombarders [[Tupolev SB]]. El 30 de juny va ser el màxim tirador de la història, amb 82 victòries aèries (2 més que el rècord establert per [[Manfred von Richtofen]], el ''Baró Roig''), a l'abatre 5 bombarders soviètics. En 23 dies de campanya a l'Est, Mölders destruí 27 avions soviètics, la qual cosa féu pujar el seu marcador a 101 victòries el [[15 de juliol]]. Mölders va ser el primer a afegir els Diamants a la seva ''[[Creu de Cavaller de la Creu de Ferro|Ritterkreuz]]'', i [[Hermann Göring]] li ordenà personalment no tornar a volar més en combat.

Sent ''[[Oberst]]'' amb 28 anys, Mölders va ser nomenat [[Inspector General de Caces]], un càrrec responsable de decidir la doctrina tàctica i operativa de les estratègies de caces de la Luftwaffe.

Tornant a Rússia al setembre de 1941, va establir una oficina de comandament a l'aeroport de Chaplinka, des d'on volava amb el seu [[Fieseler Fi 156]] 'Storch' personal en viatges de i dirigia personalment les operacions dels caces alemanys. De manera no oficial participà en missions de combat, i comandà el JG 51 durant diversos mesos més. Sembla que encara va abatre uns 30 avions soviètics més.

Mölders era un cristià devot que demanava que tots els aviadors aliats capturats sota el seu comandament fossin tractats civilitzadament, i sovint convidava a pilots capturats a sopar amb ell. Es casà amb Luise Baldauf el [[13 de setembre]] de [[1941]]. Van tenir una filla, Verena, a la que no coneixeria mai.

El [[22 de novembre]] de [[1941]] volava cap a Alemanya des de [[Crimea]] com a passatger en un [[He-111]] per assistir al funeral del seu amic i superior [[Ernst Udet]]. Intentant aterrar a [[Breslau]] durant una tempesta, l'avió s'estavellà. Mölders i el pilot van morir.

El [[13 d'abril]] de [[1968]], un destructor de la Marina de la R.F.A. va ser batejat Mölders. Va estar en servei entre 1969 i 2003. Des del [[24 de juny]] del [[2005]] és al Museu Naval de Wilhelmshaven.

El [[9 de novembre]] de [[1972]], una base del Batalló del 34è Regiment de Senyals de l'Exèrcit de la R.F.A. rebé el nom de Mölders. També va rebre el seu nom el 74è Esquadró de Caces Jagdgeschwader (JG) 74), amb base a Neuburg on Danube el 1973. No obstant això, el 2005 es retirà el nom, d'acord amb la decisió del Bundestag del 1998 en el 61è Aniversari del [[Bombardeig de Guernica]], segons la qual cap membre de la Legió Còndor havia de rebre honors. Tot i les seves opinions respecte al nacionalsocialisme, als seriosos dubtes sobre la seva participació en l'operació de Guernica, i a les moltes peticions de polítics i militars, la retirada del seu nom segueix vigent.

== Condecoracions ==
* [[Creu de Cavaller de la Creu de Ferro|Creu de Cavaller de la Creu de Ferro amb Fulles de Roure, Espases i Diamants]]:
** Creu de Cavaller ([[29 de maig|29/5]]/[[1940]]) 
** Fulles de Roure ([[21 de setembre|21/9]]/[[1940]]) (sent el segon en rebre-les) 
** Espases ([[22 de juny|22/6]]/[[1941]]) (sent el segon en rebre-les, un dia després d'[[Adolf Galland]]) 
** Diamants ([[15 de juliol|15/7]]/[[1942]]) (sent el primer a rebre-les) 
* [[Creu de Ferro|Creu de Ferro de 1º Classe]] ([[2 d'abril|2/4]]/[[1940]])
* [[Creu de Ferro|Creu de Ferro de 2º Classe]] ([[20 de setembre|20/9]]/[[1939]])
* [[Insígnia de Ferit|Insígnia de Ferit en Negre]]
* [[Insígnia Combinada de Pilot-Observador|Insígnia Combinada de Pilot-Observador en Or i Diamants]]
* [[Insígnia de Pilot del Front de la Luftwaffe|Insígnia de Pilot de Caça en Or i Brillants]]
* [[Medalles del Llarg Servei (Alemanya)|Medalla dels 4 Anys de Servei]]
* 11 mencions al [[Butlletí de la Wehrmacht|Wehrmachtbericht]] ([[29 de maig|29/4]]/[[1940]], [[6 de setembre|6/9]] [[1940]], [[25 de setembre|25/9]]/[[1940]], [[23 d'octubre|23/10]]/[[1940]], [[26 d'octubre|26/10]]/[[1940]], [[11 de febrer|11/2]]/[[1941]], [[27 de febrer|27/2]]/[[1941]], [[18 d'abril|18/4]]/[[1941]], [[23 de juny|23/6]]/[[1941]], [[1 de juliol|1/7]]/[[1941]], [[16 de juliol|16/7]]/[[1941]])
* As de l'aviació (115 victòries en més de 400 missions, sent ja el nº1 de la [[Legió Còndor]] durant la [[Guerra Civil Espanyola]], amb 14 victòries) 
* [[Creu Espanyola|Creu Espanyola amb Espases en Or i Diamants]] ([[6 de juny|6/6]]/[[1939]])
* [[Medalla Militar (Espanya)|Medalla Militar]] ([[Espanya]]) ([[4 de maig|4/5]]/[[1939]])
* [[Medalla de Campanya 1936-39]] ([[Espanya]]) ([[4 de maig|4/5]]/[[1939]])

{{Cavallers Creu de Ferro amb Fulles de Roure i Espases}}
{{Cavallers Creu de Ferro amb Fulles de Roure, Espases i Diamants}}
{{Màxims Asos Alemanys de l'Aviació de la II Guerra Mundial}}
{{Insígnia combinada de Pilot–Observador en Or i Diamants}}

{{Commonscat|Werner Mölders}}
{{Autoritat}}
{{ORDENA:Molders, Werner}}
{{Enllaç AB|cs}}
{{Enllaç AD|en}}

[[Categoria:Membres de la Legió Còndor]]
[[Categoria:Generals i Caps de la Luftwaffe]]
[[Categoria:Asos de l'aviació alemanys de la Segona Guerra Mundial]]
[[Categoria:Guanyadors de la Creu de Cavaller de la Creu de Ferro amb Fulles de Roure, Espases i Diamants]]
[[Categoria:Receptors de la Insígnia combinada de Pilot–Observador en Or i Diamants]]
[[Categoria:Persones de Rin del Nord-Westfàlia]]</text>
      <sha1>he9v3ir5sv28j7kerjsso4kyjmb6ulh</sha1>
      <model>wikitext</model>
      <format>text/x-wiki</format>
    </revision>
  </page>