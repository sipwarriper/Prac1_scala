<page>
    <title>Fora d'asfalt</title>
    <ns>0</ns>
    <id>612721</id>
    <revision>
      <id>13619858</id>
      <parentid>12643297</parentid>
      <timestamp>2014-06-20T22:27:58Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: de de tots els  de tots els</comment>
      <text>[[Fitxer:Alessandro Botturi - 2008 WEC GP of Italy.jpg|right|thumb|180px|Pilot d'enduro]]

El terme '''Fora d'asfalt''',ref{{citar web |url=http://www14.gencat.cat/llc/AppJava/index.jsp/__ac0x3llc0x3AppJava0x2Autoservei!A/__pm0x3llc0x3AppJava0x2Autoservei!A_view?databases_avansada=tipusFont=Diccionaris+terminol%F2gics+del+TERMCATtitol=fora+d%27asfaltidFont=925240tipusCerca=cerca.totclickLink=detallinput_cercar=fora+de+carreteramethod=detallnumeroResultat=1database=TERMCATtematica=EsportsnumPagina=1idHit=362959categories_avansada=action=Principal |títol=fora d'asfalt |consulta=7 febrer 2011 |obra=Optimot, consultes lingüístiques |editor=gencat.cat |data= |format= |llengua=}}/ref conegut també com a ''Fora asfalt'', ''Fora de carretera'' o ''Fora carretera'' (en [[anglès]]: '''Off Road''' o ''off-road'') designa activitats diverses practicades en terreny sense [[asfalt|asfaltar]] i, doncs, difícilment transitable. El terme pot designar també els vehicles usats per a practicar aquestes activitats, anomenats sovint [[Vehicle tot terreny|Tot Terreny]] o [[4x4]].ref{{citar web |url=http://www14.gencat.cat/llc/AppJava/index.jsp/__ac0x3llc0x3AppJava0x2Autoservei!A/__pm0x3llc0x3AppJava0x2Autoservei!A_view?databases_avansada=tipusFont=Diccionaris+terminol%F2gics+del+TERMCATtitol=vehicle+tot+terrenyidFont=942147tipusCerca=cerca.totclickLink=detallinput_cercar=vehicle+tot+terrenymethod=detallnumeroResultat=1database=TERMCATtematica=TransportsnumPagina=1idHit=381843categories_avansada=action=Principal |títol=Vehicle tot terrreny |consulta=12 març 2010|obra=Optimot, consultes lingüístiques|editor=gencat.cat|data=|format=|llengua=}}/ref

== Característiques ==
[[Fitxer:Land_Rover_Series_III_mud_bogging.jpg|right|thumb|Land Rover en terreny enfangat]]
Normalment els espais preferits per a la pràctica de l'''off-road'' són els que estan allunyats dels centres de població i mancats d'infraestructura urbana. Allò que se cerca amb aquesta pràctica és el contacte amb la natura, i el seu objectiu consisteix a superar les dificultats d'accés i de desplaçament imposades per l'entorn natural, com ara pujades costerudes, esglaons, roques, tarteres, cursos d'aigua, terreny sorrenc o enfangat i similars.

Per bé que les activitats d'''off-road'' més comunes són aquelles en què hi intervenen vehicles de motor, com ara [[motocicleta|motocicletes]], [[Automòbil|automòbils]] 4x4 o [[camió|camions]], n'hi ha d'altres que es fan a peu, a [[cavall]], en [[bicicleta]] i altres mitjans.

Bona part dels vehicles d''''off-road'' existents actualment tenen un origen militar. Els primers automòbils capaços de circular per tota mena de terreny van ser creats durant la [[Segona Guerra Mundial]] per tal de poder accedir a zones intransitables i transportar-hi tropes i material. L'exemple més conegut n'és el [[Jeep]], desenvolupat cap a [[1940]] per a l'exèrcit dels [[EUA]] i que amb els anys evolucionà cap als actuals cotxes 4x4.

== Vessant esportiu ==
[[Fitxer:Hans Rey.jpg|thumb|right|Mountain bike travessant un riu]]
Les activitats fora d'asfalt es poden practicar simplement per lleure o bé com a esport, existint-ne nombroses modalitats i competicions obertes a participants de tots els nivells. Les més conegudes són les [[motociclisme|motociclistes]], [[automobilisme|automobilístiques]] i [[ciclisme|ciclistes]], per bé que hi ha modalitats gairebé per a cada mitjà de transport i de terreny disponible, des de [[trial]] en camió fins a curses amb [[moto de neu|motos de neu]], passant pels [[quad|quads]] o les motocicletes amb [[sidecar]].

Hi ha nombrosos [[Ral·li|Ral·lis]] o Raids que es poden córrer en motocicleta, automòbil o camió i que poden transcórrer per platges, deserts, selva o alta muntanya, d'entre els quals el més emblemàtic és el París-Dakar o [[Ral·li Dakar]].

=== Motociclisme ===
El [[motociclisme]] de fora d'asfalt es divideix en nombroses disciplines i té una llarga tradició històrica. Ja el [[1909]] es va disputar la primera edició dels [[Sis Dies d'Escòcia de Trial]], prova de gran duresa que s'ha disputat fins als nostres dies. A banda el [[trial]], en motocicleta es pot practicar [[motocròs]], [[enduro]] i els seus molts derivats.

gallery perrow=5
Image:Adam Raga 2007 GP Spain.jpg|Zona de trial
Image:Josep Rallo WEC Italy 2010.jpg|Cronometrada d'enduro
Image:US Navy 090806-N-4614W-049 Special Warfare Operator 1st Class (SEAL) Stacey Virgin competes in an event at the National Championship Motocross Championships.jpg|Cursa de motocròs
Image:Sidecar Trial Orrius 1980.jpg|Sidecartrial
Image:Zand.JPG|Sidecarcross
/gallery

=== Automobilisme ===
Moltes de les disciplines motociclistes de fora d'asfalt han estat adoptades per l'[[automobilisme]] i així, per exemple, hi ha competicions de trial en camió o en cotxe 4x4, d'[[autocross]] i altres. També hi ha automòbils dissenyats per a córrer sobre dunes, per deserts o platges, com ara els [[buggy|buggies]].

gallery perrow=5
Image:Nohvcc4.jpg|Vehicle 4x4
Image:Ac finale.jpg|Autocross
Image:Truck Trial Unimog 2.JPG|Trial amb camions
Image:Baja UCAB 2007 Midwest Testing.jpg|Vehicle per al desert
Image:Dakar 2006 Patissier Mitsubishi.jpg|París Dakar
/gallery

=== Ciclisme ===
La modalitat [[ciclisme|ciclista]] de fora d'asfalt més coneguda és el [[mountain bike]], popularitzat mundialment a partir dels [[anys 80]] i del qual se'n celebren nombroses competicions de tota mena. A banda les curses de llarga durada hi ha els descensos cronometrats ([[downhill]]) o els combinats de mountain bike i altres esports ([[duatló]], [[triatló]], etc.). Altres disciplines ciclistes d'''off-road'' molt populars són el [[bicitrial]], creat a [[Principat de Catalunya|Catalunya]] a final dels [[anys 70]], el [[BMX]] (rèplica del motocròs en bicicleta) o l'especialitat ciclista de fora d'asfalt més antiga de totes, el [[ciclo-cross]] que es practica amb bicicleta de ciclisme convencional i combina l'asfalt amb zones de terra.

gallery perrow=5
Image:Mountain-biker-climbs.jpg|Mountain bike
Image:MTB Trials 7 Stevage.jpg|Bicitrial
Image:MTB downhill 21 Stevage.jpg|Descens o ''Downhill''
Image:Lieke Klaus.jpg|Cursa de BMX
Image:Mtb in snow (crop).jpg|Mountain bike a la neu
/gallery

== Requisits ==
Per la seva naturalesa de desafiament moltes modalitats de fora d'asfalt són considerades activitats de risc i requereixen l'ús d'equips de protecció, bàsicament [[casc]], guants i ulleres protectores, complementat segons la disciplina amb colzeres, genolleres, espatlleres, protectors d'esquena, de pit i altres. De fet, la gamma d'equipament pot variar molt depenent del tipus d'activitat practicada.

Lògicament l'estat del vehicle a utilitzar-hi és essencial, i cal mantenir-lo en bones condicions de funcionament i seguretat.

== Referències ==
{{commons|Category:Off-roading}}
{{Referències}}

{{ORDENA:Fora De Asfalt}}	!--ORDENA generat per bot--
[[Categoria:Motociclisme fora d'asfalt| ]]
[[Categoria:Automobilisme]]
[[Categoria:Ciclisme de muntanya]]</text>
      <sha1>jl6za71yr1ud1i91kbalqkkcdrnaenj</sha1>
      <model>wikitext</model>
      <format>text/x-wiki</format>
    </revision>
  </page>