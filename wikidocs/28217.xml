<page>
    <title>Grau militar</title>
    <ns>0</ns>
    <id>28217</id>
    <revision>
      <id>13815596</id>
      <parentid>13721493</parentid>
      <timestamp>2014-07-13T21:34:05Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>El '''grau militar''' o '''graduació militar''' indica el rang (la posició jeràrquica) que ocupa el [[militar]] a la jerarquia de comandament (l'[[escalafó]]) de l'[[exèrcit]]. Per exemple, el grau de [[capità]] té rang superior al grau de [[tinent]] i rang inferior al grau de ''[[Major (rang militar)|major]]'', també conegut com a [[comandant]]. Un altre exemple: el grau de ''capità de fragata'' (propi de l'Armada) té el mateix rang que el grau de ''tinent coronel'' (propi de l'Exèrcit i de la Força Aèria). El terme català ''grau militar'' o ''graduació militar'' equival a l'anglès ''military rank''; a l'espanyol ''grado militar''; al francès ''grade militaire''; a l'italià ''grado militare''; al portuguès ''grau militar''; al romanès ''grad militar''; etc., etc. 

El grau militar es representa visualment mitjançant les [[Divisa (militar)|divises]] fixades a l'[[uniforme]]; normalment, a les [[Musclera (indumentària)|muscleres]], mànigues, [[Coll (indumentària)|coll]] o pit, o en una combinació entre alguns d'aquests elements; sovint, també a la [[Lligadura (indumentària)|lligadura]]. El disseny de les divises varia molt segons el grau i d'exèrcit en exèrcit: angles (galons en xebró), estels, [[Galó (indumentària)|galons]] en barra... 

Cada Estat i cada exèrcit té sistema propi de graus i divises, però en general els graus es classifiquen en cinc grans categories: ''generals'', ''[[Oficial (forces armades)|oficials]] superiors'' (o ''caps''), ''oficials subalterns'' (o. simplement, ''oficials''), ''[[sotsoficial]]s'' i ''[[Tropa (exèrcit)|tropa]]''. A l'Armada, l'equivalent de les categories de generals (''generalat'') i de tropa són ''almiralls'' (''almirallat'') i ''[[marineria]]''.

==Taula de graus militars==
Entre els estats de l'[[OTAN]] hi ha un sistema de codis per a homogeneïtzar i conèixer l'equivalència dels graus dels diferents exèrcits que en formen part (STANAG 2116, 1992):

=== Generals (a l'Armada, almiralls) ===
;OF-10:Sol ser un grau honorífic. Segons els estats es diu ''capità general'', ''[[mariscal de camp]]'', ''[[general]] de cinc estels''. 
;OF-9:Sol ser el màxim cap de les forces armades d'un estat, o d'una part important d'aquestes (Exèrcit, Armada, Aviació, etc.). Segons els estats es diu ''general'', ''general d'exèrcit'', ''general de quatre estels''. A l'Armada s'acostuma a dir ''[[almirall]]'' o ''almirall general''.
;OF-8:''general de cos d'exèrcit''. També es diu ''general de tres estels'' o ''tinent general'', i a l'Armada, ''almirall'' o ''vicealmirall''. 
;OF-7:''general de divisió''. Com diu el seu nom, mana una divisió. A alguns exèrcits es diu ''major general'', i a l'Armada, ''vicealmirall'' o ''contraalmirall''.
;OF-6:''general de brigada'', també es diu ''brigadier'', i a l'Armada, ''contraalmirall'' o ''comodor''.

=== Oficials superiors ===
;OF-5:''coronel'' i, a l'Armada, ''[[capità]] de navili'' o ''capità de vaixell''.
;OF-4:''tinent coronel'' i, a l'Armada, ''capità de fragata''.
;OF-3:''[[Major (rang militar)|major]]'', i en alguns estats, ''[[comandant]]''. A l'Armada, ''capità de corbeta'' o ''tinent comandant''.

=== Oficial subalterns ===
;OF-2:''[[capità]]'', i a l'Armada, ''tinent de navili'' o ''tinent de vaixell''.
;OF-1: ''[[tinent]]'', i a l'Armada, ''sotstinent de navili'', ''tinent de fragata'' o, als exèrcits hispanòfons, ''alferes de navili''. 
**''sotstinent'', o, als exèrcits hispanòfons i lusòfons, ''[[alferes]]''. A l'Armada, ''sotstinent de fragata'', ''guardiamarina'' o, als exèrcits hispanòfons, ''alferes de fragata''.

=== Sotsoficials ===
;OR-9:''sotsoficial major'', o bé ''ajudant en cap'', ''ajudant major'', ''sergent major'', ''sotstinent'', ''sotsoficial de primera classe''.
;OR-8:''brigada'', o bé ''ajudant'', ''ajudant en cap'', ''sergent en cap'', o, de vegades, el genèric ''sotsoficial''. 
;OR-7:grau de denominació molt diversa; inexistent a alguns exèrcits, uns altres han alterat l'escalafó per a ajustar-s'hi. A alguns exèrcits, ''sergent de primera classe''. 
;OR-6:''sergent major'', o bé ''sergent de primera classe'', ''sergent en cap''.
;OR-5:''sergent''; a alguns estats, ''caporal major'' o ''caporal de primera classe'' (tot i que això trenca la tradició multisecular que els sergents siguin sotsoficials i els caporals tropa).

=== Tropa (a l'Armada, marineria) ===
;OR-4:''caporal major'' o ''caporal de primera classe''.
;OR-3:''[[caporal]]''. 
;OR-2:''soldat de primera classe'' o, a l'Armada, ''mariner de primera classe''.
;OR-1:''soldat'' o, a l'Armada, ''mariner''.

== Vegeu també ==
* [[Graus militars de la Unió Soviètica]]
* [[Rangs de la Marina Imperial Japonesa durant la Segona Guerra Mundial]]

== Enllaços externs ==
{{Commonscat}}
*[http://www.uniforminsignia.org World Rank Insignia] {{en}}
{{Autoritat}}
{{ORDENA:Grau Militar}}	!--ORDENA generat per bot--
[[Categoria:Graus militars| ]]</text>
      <sha1>g0g45dj9mvgvedbaftpyttapebvrogv</sha1>
      <model>wikitext</model>
      <format>text/x-wiki</format>
    </revision>
  </page>