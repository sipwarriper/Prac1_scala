<page>
    <title>Invasió aliada de Sicília</title>
    <ns>0</ns>
    <id>285256</id>
    <revision>
      <id>14059405</id>
      <parentid>13407133</parentid>
      <timestamp>2014-09-20T20:35:16Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: en sí un  en si un</comment>
      <text>{{FixHTML|begin}}
{{VPHISMILCAT Infotaula conflicte militar|
nom_de_la_batalla='''Operació Husky'''|
imatge=[[Fitxer:SC180476.jpg|300px|El [[Liberty ship]] Robert Rowan explota després de ser tocat per un bombarder alemany a Gela, Sicilia, [[11 de juliol]] de [[1943]]]]|
peu_de_foto= El [[Liberty ship]] Robert Rowan explota després de ser tocat per un bombarder alemany a Gela, Sicilia, [[11 de juliol]] de [[1943]]|
conflicte=[[Campanya d'Itàlia de la Segona Guerra Mundial]]|
data=[[9 de juliol]] de [[1943]] – [[17 d'agost]] de [[1943]]|
localitat = [[Sicília]]|
resultat = Victòria estratègica aliada |
mapa = [[Fitxer:Map operation husky landing.jpg|300px|Mapa de l'Operació Husky]]|
bàndol1 = [[Fitxer:US flag 48 stars.svg|25px|Estats Units d'Amèrica]] [[Estats Units]] br / [[Fitxer:Flag of the United Kingdom.svg|25px|Regne Unit]] [[Regne Unit]] br / [[Fitxer:Canadian Red Ensign 1921-1957.svg|25px|Canadà]] [[Canadà]] br / [[Fitxer:Flag of Australia.svg|25px|Austràlia]] [[Austràlia]] br / [[Fitxer:Flag of South Africa 1928-1994.svg|25px|Unió Sud-africana]] [[Sud-àfrica]] br / [[Fitxer:Flag of Free France 1940-1944.svg|25px|França Lliure]] [[França Lliure]]|
bàndol2 = [[Fitxer:Flag_of_Germany_1933.svg|25px|Alemanya nazi]] [[Alemanya Nazi]] br / [[Fitxer:Flag of Italy (1861-1946).svg|25px|Itàlia]] [[Regne d'Itàlia (1861-1946)|Itàlia]]|
general1 = [[Fitxer:US flag 48 stars.svg|25px|Estats Units d'Amèrica]] [[Dwight David Eisenhower|Dwight D. Eisenhower]]br /[[Fitxer:Flag of the United Kingdom.svg|25px|Regne Unit]] [[Harold Alexander]]br /[[Fitxer:Flag of the United Kingdom.svg|25px|Regne Unit]] [[Bernard Montgomery]]br /[[Fitxer:US flag 48 stars.svg|25px|Estats Units d'Amèrica]] [[George Patton]]|
general2 = [[Fitxer:Flag_of_Germany_1933.svg|25px|Alemanya nazi]] [[Albert Kesselring]] br / [[Fitxer:Flag of Italy (1861-1946).svg|25px|Itàlia]] [[Alfredo Guzzoni]] br / [[Fitxer:Flag_of_Germany_1933.svg|25px|Alemanya nazi]] [[Fridolin von Senger und Etterlin]] |
força_numèrica1 = 160.000 homesbr /14.000 vehicles,br /600 tancs br / 1.800 canons |
força_numèrica2 = 300.000 italians br / 40.000 alemanys |
baixes1 = '''Estats Units''':br /2.237 morts br /6.544 feritsbr /'''Regne Unit''':br /2.721 mortsbr /10.122 feritsbr /'''Canadà''':br /562 mortsbr / 1.848 feritsbr / '''Austràlia''':?br /'''Sud-àfrica''':?br /'''França''': ?br /'''Total''': +24.034 baixes |
baixes2 = '''Alemanya''':br /4.300 mortsbr /? feritsbr /'''Itàlia''':br /4.700 mortsbr /? feritsbr /-br /-br /-br /'''Total''':29.000 Baixes br / 140.000 Presoners (majorment italians)|
campanya = |
batalla_anterior= [[Operació Torxa]]|
batalla_posterior=[[Invasió aliada d'Itàlia|Operació Avalanche]]|
}}
{{FixHTML|mid}}
{{2GM-Teatre- Campanya d'Itàlia}}
{{FixHTML|end}}
La '''[[Invasió]] Aliada de Sicília''', amb nom clau '''Operació Husky''' va ser una campanya de la [[Segona Guerra Mundial]], en la que els [[Aliats de la Segona Guerra Mundial|Aliats]] van conquerir l'illa de [[Sicília]] a l'[[Potències de l'Eix|Eix]]. Va ser una operació [[guerra amfíbia|amfíbia]] i [[paracaigudistes|aerotransportada]], seguida per 6 setmanes de combats a terra. Amb ella va iniciar-se la [[Campanya d'Itàlia (Segona Guerra Mundial)|Campanya d'Itàlia]].

''Husky'' s'inicià la nit del [[9 de juliol]] de [[1943]], i finalitzà el [[17 d'agost]], i finalitzà el [[17 d'agost]]. Va ser la major operació amfíbia de la guerra en termes de quantitat d'homes desembarcats. Estratègicament, ''Husky'' va aconseguir els objectius previstos. Les forces navals i aèries de l'Eix van ser expulsades de l'illa; van obrir-se les rutes navals de la [[Mediterrània]] i el dictador italià [[Benito Mussolini]] va ser expulsat del poder. Finalment, va obrir el camí per a la [[Invasió aliada d'Itàlia]].

== Rerefons ==
=== Participants ===
Les forces aliades eren principalment [[Estats Units|nord-americanes]], [[Regne Unit|britàniques]] i [[Canadà|canadenques]]. Altres països van contribuir amb forces navals i aèries per a la invasió. Les tropes americanes estaven englobades en el [[7è Exèrcit (Estats Units)|7è Exèrcit nord-americà]], mentre que les britàniques estaven formades pel [[8è Exèrcit (Regne Unit)|8è Exèrcit]] i les canadenques pel [[2n Exèrcit (Canadà)|2n Exèrcit Canadenc]].

L'illa estava defensada pel 6è Exèrcit Italià, a les ordres del General [[Alfredo Guzzoni]]. El 6è Exèrcit incloïa els Cossos [[12è Cos (Itàlia)|XII]] i [[16è Cos (Itàlia)|XVI]], constituït d'unitats de defensa costanera, 4 divisions de front i unitats miscel·lànies sota el comandament de l'exèrcit, així com el [[14è Cos Panzer|XIV Cos Panzer]]. Les forces totals de l'Eix a l'illa eren de 300.000 italians i 40.000 alemanys, amb uns 147 tancs i unes 220 peces d'artilleria. Els italians van reforçar la guarnició amb 12.000 reforços i 91 tancs.

=== Plans ===
Durant la primera part de 1943, els líders aliats van concloure que una invasió amb èxit de [[França]] seria impossible aquell any. Per tant, van decidir desviar els esforços cap al sud, i envair l'illa italiana de [[Sicília]], fent servir tropes de la [[Campanya del nord d'Àfrica]], campanya que els aliats podrien vèncer ràpidament. Els objectius aliats eren eliminar les forces navals i aèries de Sicília, permetent als vaixells aliats navegar lliurement per la [[Mediterrània]], així com pressionar al règim de [[Benito Mussolini|Mussolini]] i potser fer sortir a [[Regne d'Itàlia (1861-1946)|Itàlia]] de la guerra. Conquerint Sicília també s'aconseguia una base des d'on llançar la [[Invasió aliada d'Itàlia|invasió d'Itàlia]], si bé en aquells moments els aliats encara no havien decidit res sobre la invasió. Els americans (en particular) es resistien a llançar qualsevol operació que pogués retardar la [[Operació Overlord|invasió de França]].

El [[General]] [[Dwight David Eisenhower|Eisenhower]] era el comandant general, amb el General [[Harold Alexander|Alexander]] com a comandant de les forces de terra, designades com [[15è Grup d'Exèrcits]], compost pel [[8è Exèrcit (Regne Unit)|8è Exèrcit]] del General [[Bernard Montgomery|Montgomery]] i el [[7è Exèrcit (Estats Units)|7è Exèrcit]] del General [[George Patton|Patton]].

Els planificadors aliats van considerar dues estratègies. Una proposta era desembarcar els dos exèrcits en dues localitzacions separades als extrems oriental i occidental de Sicília, i moure's per encerclar les forces de l'Eix, amb la qual cosa, aquestes no només serien derrotades sinó que també destruïdes. Aquesta proposta tenia el risc que els dos exèrcits serien incapaços d'ajudar-se mútuament, i podien ser derrotats; a més del fet que els italians havien lluitat durament a l'Àfrica i ara estarien defensant la seva pàtria. El pla de l'encerclament podria fracassar.

L'altra estratègia proposava era desembarcar els dos exèrcits, un al costat de l'altre, al sud de l'illa, i avançar directament a través de l'illa. Aquesta era molt menys arriscada que els desembarcaments separats, però no oferia la possibilitat de l'encerclament. Els planificadors aliats van preferir aquesta proposta abans que acceptar el risc de ser derrotats.

El 7è Exèrcit desembarcaria al golf de [[Gela]], a la zona sud de l'illa, amb la 3a Divisió i la 2a Divisió Blindada a l'oest de [[Licata]], la 1a Divisió a Gela i la 45a Divisió a l'est de [[Scoglitti]]. La [[82a Divisió Aerotransportada (Estats Units)|82a Divisió Aerotransportada]] va llançar-se darrere les defenses de Gela i Scoglitti. El front de platja de 7è Exèrcit ocupava uns 50 km.

El 8è Exèrcit desembarcà al sud-est de Sicília. El [[30è Cos (Regne Unit)|XXX Cos]] desembarcaria al [[Cap Passero]], a la punta sud-est de l'illa, mentre que el [[13è Cos (Regne Unit)|XIII Cos]] desembarcaria al Golf de [[Noto]], als voltants d'[[Avola]], més al nord. La zona de desembarcament del 8è Exèrcit també feia uns 50 km, i hi havia un buit de prop de 40 km entre ambdós exèrcits.

Un cop a terra, els dos exèrcits havien d'enllaçar i assegurar un llarg cap de platja. Llavors, el 8è Exèrcit es dirigiria cap al nord, seguint la costa oriental de Sicília fins a [[Messina]], mentre que el 7è Exèrcit cobria el flanc esquerre del 8è Exèrcit i netejaria la resta de l'illa.

==== Distraccions ====
Per distreure a l'Eix, i possiblement per divertir algunes de les seves forces d'altres zones, els aliats van portar a terme diverses operacions de distracció. La més famosa d'elles va ser l'[[Operació Carn Picada|Operació ''Carn Picada'']]: un cadàver vestit d'oficial britànic va ser llançat a l'aigua, prop de la costa [[Espanya|espanyola]], portant una maleta contenint documentació falsa, en la que es detallaven els plans aliats per envair [[Història militar de Grècia durant la II Guerra Mundial|Grècia]] en lloc de Sicília. La intel·ligència alemanya va donar la informació per autèntica, i una part important de les defenses alemanyes van desplaçar-se de Sicília a Grècia (els alemanys tenien un alt nombre de tropes a Sicília perquè s'havien retirat del nord d'Àfrica i encara no havien estat redestinades al [[Front Oriental de la Segona Guerra Mundial|Front Oriental]]. No obstant això, encara hi havia un alt nombre de soldats alemanys i italians a Sicília quan s'inicià la invasió.

==== La participació canadenca ====
La [[1a Divisió d'Infanteria (Canadà)|1a Divisió d'Infanteria canadenca]] va ser inclosa a l'operació davant la insistència del Quarter General Militar canadenc al Regne Unit. Els britànics van acceptar-ho, retirant la veterana [[3a Divisió d'Infanteria (Regne Unit)|3a Divisió d'Infanteria britànica]]. El canvi no es va concloure fins al [[27 d'abril]], quan el General [[Andrew McNaughton]], comandant del 1r Exèrcit canadenc, temia que ''Husky'' no fos viable i acordà el destacament de la 1a Divisió d'Infanteria canadenca i de la [[1a Brigada Blindada (Canadà)|1a Brigada Blindada canadenca]].

[[Fitxer:Canadians Sicily1.jpg|thumb|left|Canadencs a Sicília: tropes del Regiment Loyal Edmonton entren a Modica marxant de manera relaxada, però amb els fusells a prop de la mà i amb les baionetes fixades, preparats per a qualsevol acció sobtada.]]

Les forces canadenques inicialment estaven comandades pel [[Major General]] [[H.L.N. Salmon]], que morí en un accident d'aviació durant els primers dies, i va ser succeït pel Major General [[Guy Simonds]]. Si bé les formacions canadenques havien servit durant diversos anys al Regne Unit, amb petites excepcions no havien servit en combat. A més els canadencs, a diferència de la resta del 15è Grup d'Exèrcits, no havien servit a la [[Mediterrània]], amb la qual cosa van haver d'aclimatar-se. Tot això, combinat amb una escassetat de transport causada per les pèrdues al mar, van resultar en què els canadencs van veure's aturats durant dies.

[[Fitxer:Map operation husky landing.jpg|thumb|right|Mapa dels desembarcaments aliats a Sicília el [[10 de juliol]] de [[1943]].]]

== La Batalla ==
=== Els desembarcaments aliats ===
Els desembarcaments van tenir lloc enmig d'un fort vendaval, la qual cosa va dificultar l'acció, però alhora assegurà l'element sorpresa. Els desembarcament van realitzar-se a les costes sud i est de l'illa, amb les forces britàniques a l'est i les americanes a l'oest a [[Licata]]. Les tropes canadenques van desembarcar amb una lleu oposició al poble de [[Pachino]].

Tot just després de la mitjanit del [[9 de juliol]] es realitzaren quatre [[forces aerotransportades|llançaments de paracaigudiestes]], com a part de la invasió. Els [[paracaigudistes]] americans consistien principalment en el [[505è Regiment d'Infanteria Paracaigudista]] de la [[82a Divisió Aerotransportada (Estats Units)|82a Aerotransportada]], fent el seu primer salt de combat. Els forts vents van desviar als avions dels seus cursos, i la meitat dels paracaigudistes no van arribar als seus punts de reunió. Les tropes aerotransportades britàniques ho van fer una mica millor, tot i que només un planeador aterrà sobre l'objectiu i alguns es van estavellar al mar. No obstant això, les tropes paracaigudistes van maximitzar les seves oportunitats, atacant patrulles i creant tanta confusió com els va ser possible.

[[Fitxer:SC180455t.jpg|thumb|left|Una tripulació americana prova el seu [[M4 Sherman|tanc Sherman]] després de desembarcar a Red Beach 2, Licata, Sicília, el [[10 de juliol]].]]

Tot i el clima, els desembarcaments (tres hores després dels llançaments dels paracaigudistes) només es trobaren una oposició moderada originària de les unitats italianes estacionades a la costa, perquè els defensors havien quedat afeblits pel bombardeig naval previ. No obstant això, la Marina i la Força Aèria italianes van realitzar diversos atacs contra la flota invasora amb avions, naus de guerra i submarins, enfonsant i danyant diversos bucs, transport i llanxes de desembarcament, a costa de diversos dels seus propis vaixells i avions. Els esquadrons de torpediners [[SM.79]] van coordinar els seus atacs amb els [[Ju-87]] i els [[Ju-88]] alemanys, i segons informà Roma el [[12 de juliol]]: {{cquote|''Avions italians han bombardejat 3 creuers i una unitat més petita, així com 3 vapors. Dos d'ells, amb 8.000 tones cadascun, a pic. Les concentracions enemigues han estat atacades per formacions italianes i alemanyes. S'informa que 5 vapors i diverses llanxes de desembarcament han estat enfonsats. Més de 14 mercants i transports diversos han estat tocats i incendiats. Els caces de l'Eix han abatut més de 13 avions enemics. 8 més s'han estavellat després de ser tocats pel foc antiaeri. De les operacions realitzades durant els dos darrers dies no han tornat 30 dels nostres avions i 10 alemanys.''}}

Com a resultat del temps advers, moltes tropes van desembarcar en un lloc equivocat, en ordre equivocat i amb més de 6 hores de retard sobre el programa. Els britànics van avançar gairebé sense oposició al port de [[Siracusa]], però les tropes canadenques van trobar-se cada cop més resistència de decidides tropes italianes situades als turons, veient-se obligats a retrocedir cap a les platges. No obstant això, els reforços aliats van aturar el contraatac italià, permetent avançar de nou als canadencs.

Al centre americà hi va haver un contraatac de forces italianes de mida d'una divisió exactament a on se suposava que havien d'estar els paracaigudistes: El [[10 de juliol]], a les Cotes 115 i 117, un assalt d'infanteria i blindats italians va ser aturat pels canons del destructor [[USS Shubrick (DD-639)|USS ''Shubrick'']] i del creuer [[USS Boise (CL-47)|USS ''Boise]]. 

L'[[11 de juliol]], Patton ordenà als seus regiments de paracaigudistes en reserva que saltessin per reforçar el centre. No es va advertir a totes les unitats d'aquest llançament, i els 144 transports [[C-47 Skytrain|C-47]], que van arribar just després d'un atac d'avions de l'Eix, van ser disparats per la [[Royal Navy]], amb un resultat de 33 avions abatuts, 37 danyats i 318 baixes per [[foc amic]].

=== La batalla terrestre ===
Els plans per a la batalla posterior a la invasió no s'havien treballat gaire; el Comandant del Grup d'Exèrcits [[Harold Alexander]] mai no arribà a desenvolupar un pla. Això portà a que cada [[Exèrcit]] lluités la seva pròpia campanya amb escassa coordinació. Es fixaren límits entre els dos exèrcits, i va ser el procediment habitual. Durant els dos primers dies el progrés va ser veloç, capturant [[Vizzini]] a l'oest i [[Augusta (Itàlia)|Augusta]] a l'est.

Llavors, la resistència al sector britànic s'incrementà. El [[General]] [[Bernard Montgomery]] va convèncer a Alexander per moure els límits entre els exèrcits i així els britànics podrien flanquejar la resistència i capturar [[Messina]], ciutat clau, mentre que els americans s'ocupaven de protegir i de donar suport al seu flanc. Segons l'historiador [[Carlo D'Este]], aquesta va ser la pitjor pifiada estratègica de tota la campanya: es necessitava que la [[45a Divisió d'Infanteria (Estats Units)|45a Divisió d'Infanteria americana]] trenqués el contacte, reculés cap a les platges de Gela i es dirigís al nord-oest, permetent al [[14è Cos Panzer|XIV Cos Panzer]] que escapés de l'encerclament. Aquest episodi va ser l'origen dels posteriors conflictes entre Montgomery i el comandant del [[2n Cos (Estats Units)|II Cos]], [[Omar Bradley]]. Patton, per la seva banda, no discutí la decisió.

A la costa occidental de Sicília, els italians van aconseguir aturar l'avanç americà a la zona de Castrofilippo-Napo: el 35è Batalló Bersaglieri, que havia estat recentment reconstruït, mostrà un gran coratge i tenacitat, però van veure's superats per una major potència de foc. Al riu Naro, el 73è Batalló Bersaglieri i les restes dels Batallons d'Artilleria Costanera 35è i 160è van ser posats fora de combat cruelment. Era evident que no totes les forces defensives havien perdut la determinació de lluita. 

Després d'una setmana de lluita, Patton pensà en un paper major pel seu exèrcit i decidí intentar capturar [[Palerm]], capital de l'illa. Després d'enviar un destacament de reconeixement cap a la ciutat d'[[Agrigento]], el qual va tenir èxit en la seva captura, formà un cos provisional i convencé a Alexander que el permetés continuar avançant. Alexander canvià d'opinió i es va desdir de les seves ordres, però Patton afirmà que la contraordre havia tingut ''problemes de transmissió'' i, per quan la posició havia estat clarificada, Patton ja es trobava a les portes de Palerm. Si bé la captura de la ciutat tenia en si un escàs valor tàctic, el veloç avanç va ser una demostració important de la mobilitat de l'[[Exèrcit dels Estats Units d'Amèrica|Exèrcit dels Estats Units]] quan les forces americanes encara s'estaven recuperant de la [[Batalla del Pas de Kasserine]].

La caiguda de Palerm originà un ''[[cop d'estat]]'', i [[Benito Mussolini|Mussolini]] va ser deposat del poder. Si bé un dels objectius a llarg termini de la campanya era retirar Itàlia de la guerra, l'èxit del moviment va agafar als Aliats totalment per sorpresa.

Després de la captura de Palerm per Patton, amb els britànics embussats al sud de Messina, Alexander ordenà un atac des de dues direccions sobre la ciutat. El [[24 de juliol]], Montgomery suggerí a Patton que el 7è Exèrcit americà ataqués la ciutat, car es trobaven en una posició millor per fer-ho. L'Eix, ara comandat pel general [[Hans Hube]], havia preparat la ''[[Línia Etna]]'', una línia defensiva al voltant de Messina, que li permetria realitzar una retirada progressiva mentre que evacuava grans contingents de l'exèrcit cap al continent.

Patton inicià el seu assalt sobre la línia a [[Troina]], però la defensa resistí. Malgrat tres intents de desembarcaments amfibis, els alemanys aconseguiren mantenir la major part de les seves forces i mantenir els seus plans d'evacuació. Elements de la [[3a Divisió d'Infanteria (Estats Units)|3a Divisió d'Infanteria Nord-americana]] van entrar a Messina hores després que els darrers soldats de l'Eix embarquessin cap a la Itàlia continental. No obstant això, Patton havia guanyat la cursa per arribar primer a Messína. L'Operació Ciutat a la Badia estava preparada per desembarcar prop de la punta de [[Calàbria]] (el ''taló'' d'Itàlia), juntament amb la invasió d'Itàlia, i no preveure l'evacuació de les tropes de Sicília va ser un error estratègic majúscul. Com a resultat, en lloc d'una gran derrota de l'Eix i la caiguda d'un govern enemic, Husky va ser el preludi d'una llarga i sanguinolenta campanya.

== Després de la batalla ==
Les baixes de l'Eix van ascendir a 29.000, juntament amb uns 140.000 capturats, la majoria dels quals eren italians. Els Estats Units van tenir 2.237 morts i 6.544 ferits i capturats; els britànics van patir 21721 morts i 10.122 ferits i capturats; els canadencs van tenir en total 2.410 baixes (562 morts i 1.848 ferits i capturats). Per a la majoria de les unitats americanes i canadenques, aquesta va ser la seva primera experiència en combat. L'Eix va aconseguir evacuar amb èxit 100.000 homes i 10.000 vehicles de Sicília, amb els aliats incapaços de preveure-ho (la qual cosa es pot considerar un gran èxit per l'Eix, tenint en compte la total superioritat naval i aèria aliada).

El comandament aliat es veié obligat a millorar la coordinació entre serveis, particularment en vistes a usar forces paracaigudistes. Després de diversos salts i de l'incident mortal del ''foc amic'', s'incrementà l'entrenament i es realitzaren diversos canvis tàctics per mantenir als paracaigudistes a la guerra. De fet uns mesos després, als primers esbossos de Montgomery per a l'[[Operació Overlord]], el pla requeria la participació de 4 divisions paracaigudistes.

Soldats americans van matar 74 italians i 2 alemanys [[presoner de guerra|presoners de guerra]], en dues massacres separades a l'[[Massacre de Biscari|aeroport de Biscari]]. S'acusà a dos soldats per [[crim de guerra|crims de guerra]], dels quals un va sentenciar a cadena perpètua (posteriorment commutada) i l'altre va ser absolt.

== Operacions relacionades ==
* [[Operació Barclay]]/[[Operació Carn Picada]]: Operació de diversió destinada a confondre les forces de l'Eix respecte a la data i localització dels desembarcaments aliats
* [[Operació Castanya]]: Llançament avançat de 2 quips del SAS per malmetre les comunicacions el [[12 de juliol]] de [[1943]].
* [[Operació Llevataps]]: Invasió aliada de l'illa italiana de [[Pantelleria]] el [[10 de juny]] de [[1943]].
* [[Operació Grandiloqüència]]: Llançament paracaigudista al pont de Primasole la matinada del [[13 de juliol|13]] - [[14 de juliol]] de [[1943]].
* [[Operació Ladbroke]]: Aterratge de planadors a Siracusa el [[9 de juliol]] de [[1943]].
* [[Operació Narcís]]: Atac de Comandos a un far prop dels principals desembarcaments el de [[10 de juliol]] de [[1943]].

{{coord|37|20|N|14|05|E|source:nowiki_scale:1000000|display=title}}
{{Commonscat|Operation Husky}}

{{ORDENA:Sicilia}}


[[Categoria:Batalla de la Mediterrània]]
[[Categoria:Campanya d'Itàlia]]
[[Categoria:Història de Sicília|Invasio aliada de Sicilia]]
[[Categoria:1943]]</text>
      <sha1>6z8n9ymdesrkj3p4uh0h8el8z1xons8</sha1>
      <model>wikitext</model>
      <format>text/x-wiki</format>
    </revision>
  </page>