<page>
    <title>Pantaló curt</title>
    <ns>0</ns>
    <id>931370</id>
    <revision>
      <id>13732962</id>
      <parentid>11668542</parentid>
      <timestamp>2014-07-03T11:36:14Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: mitjans anys seixanta  mitjans dels anys seixanta</comment>
      <text>[[Fitxer:StateLibQld 1 105464 Young women taking a walk along the beach, 1939.jpg|thumb|right|Noies a la platja amb '''pantalons curts''' (1939)]]
El '''pantaló curt''' (terme usat generalment en plural: '''pantalons curts''') és un [[pantaló]] els camals del qual rematen per damunt dels genolls. Pot tractar-se d'un pantaló llarg retallat o bé d'una peça creada ja expressament amb aquesta llargada. Com a article de moda es coneix sovint per l'anglicisme '''short''' (també usat generalment en plural: '''shorts'''). En mostrar les cames, si més no del genoll avall, poden tenir connotacions eròtiques.

Avui dia els pantalons curts són usats en nombrosos esports ([[futbol]], [[bàsquet]], [[tennis]], etc., etc.), i formen part imprescindible de l'uniforme d'equips professionals. D'altra banda, a l'estiu els pantalons curts són usats sovint pel gran públic, tant homes com dones, i independentment de l'edat, com a part de la indumentària de temps lliure i de carrer. En països de clima tropical, a més a més, poden formar part d'[[uniforme]]s policials. 

Tipus concrets de pantaló curt són:
* les ''[[Bermudes (indumentària)|bermudes]]'', amb tall de pantaló de vestir, generalment amb pinces i gira;
* els ''ciclistes'', arrapats;
* els ''microshorts'', amb els camals reduïts a la mínima expressió, de manera que el pantaló tot just cobreix les natges.

Són molt populars els pantalons curts texans, sovint reutilitzats de texans llargs envellits.


== Ús folklòric ==

El vestit masculí tradicional de Baviera comporta un tipus peculiar de pantaló curt fet de cuir (''Lederhose'', 'calçó de cuir').

== Història ==

Durant el segle XIX i fins entorn de 1970 els pantalons curts eren peça característica i privativa de la indumentària infantil masculina. En arribar a l'adolescència hom passava als [[pantalons]] llargs; els primers pantalons llargs venien a simbolitzar un ritu de traspàs com a superació de la [[infantesa]], una mica com les primeres [[mitges]] marcaven el pas a l'[[adolescència]] entre les noies. Això ha connotat la peça durant molt de temps. 

[[Fitxer:1stAlameinBritDefense.jpg|thumb|left|Soldats britànics amb '''pantalons curts''' durant la batalla d'El Alamein (1942)]]
L'ús de pantalons curts per part d'adults s'inicià, probablement, en l'[[uniforme militar]]: entorn de 1900 ja hi havia unitats colonials indígenes uniformades amb pantalons curts. Durant la [[Primera Guerra Mundial]] diversos exèrcits, i molt especialment el britànic, tendiren a adoptar els pantalons curts en medis tropicals i desèrtics, al principi irreglamentàriament (retallant els pantalons llargs de dotació), i més tard de manera oficial. La mesura ja s'havia generalitzat a molts exèrcits, en aquests climes, en iniciar-se la [[Segona Guerra Mundial]].

Els pantalons curts s'introduïren en la indumentària civil adulta en la dècada de 1930, quan tant homes com dones en comencen a dur a l'estiu com a roba d'esport i de temps lliure. Emperò, fins a la dècada de 1960 no començaren a ésser acceptats com a peça de carrer, primer per a dona, més lentament per a home; la moda ''hippy'', la revolució sexual, etc., hi feren molt, en aquest procés. 

Quant al disseny, al principi els pantalons curts d'adult eren bastant amples i llargs, si bé els de dona dels anys trenta sovint resulten sorprenentment curts per a l'òptica actual. Progressivament anaren escurçant-se al pas de les modes i de la multiplicació de funcions (esport, lleure, seducció) fins a inicis dels anys vuitanta, en què la tendència s'invertí: en els primers anys del segle XXI allò que s'anomena ''pantalons curts'', ''shorts'' o ''bermudes'' sovint arriba per sota dels genolls. 

== El cas israelià ==

En els primers anys de l'Estat d'[[Israel]], i fins a mitjans dels anys seixanta, els pantalons curts formaren part de la indumentària típica de l'israelià mitjà, conjuntament amb la camisa de màniga curta o arromangada i el [[Barret tou|kovà tembel]], tot plegat generalment en [[Caqui (color)|caqui]] o en [[blau]]; el conjunt constituïa, de fet, una mena d'indumentària nacional unificada (sovint amb [[faldilla]], o [[Vestit (dona)|vestit]] de tall similar, en el cas de les dones) produïda per la factoria ATA; això respongué al període de forja de la identitat nacional, en què predominaven la consciència comunitària i un cert igualitarisme social.refhttp://www.haaretz.com/weekend/week-s-end/the-history-of-israel-best-told-in-khaki-and-sandals-1.389547/ref


== Nota ==
{{Referències}}


{{Commonscat|Shorts}}

{{ORDENA:Pantalo Curt}}	!--ORDENA generat per bot--
[[Categoria:Pantalons]]
[[Categoria:Uniformes militars]]</text>
      <sha1>4wr3p4nskwjgtrqy3wehmyttcbtyg74</sha1>
      <model>wikitext</model>
      <format>text/x-wiki</format>
    </revision>
  </page>