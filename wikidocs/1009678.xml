<page>
    <title>Enric Marco Nadal</title>
    <ns>0</ns>
    <id>1009678</id>
    <revision>
      <id>13966153</id>
      <parentid>13752341</parentid>
      <timestamp>2014-08-23T16:56:34Z</timestamp>
      <contributor>
        <username>QuimGil</username>
        <id>132002</id>
      </contributor>
      <comment>/* Enllaços externs */ Plantilla:Anarquisme</comment>
      <text>'''Enric Marco Nadal''' ([[València]], [[3 de maig]] de [[1913]] – El Vedat, [[Torrent (Horta Oest)]], [[13 de novembre]] de [[1994]]) fou un [[anarcosindicalista]] valencià.
== Biografia ==
=== República i guerra civil ===
Treballà com a ferroviari des dels 13 anys i el 1930 es va afiliar al Sindicat Ferroviari de la [[CNT]] i a les [[Joventuts Llibertàries]]. De 1941 a 1936 fou secretari de la subsecció valenciana de al Federació Nacional d'Indústria Ferroviària de la CNT.

Durant la [[guerra civil espanyola]]  formà part del Comitè Provincial de les [[Joventuts Llibertàries]] i marxà al front, va combatre en la [[Columna de Ferro]] a la [[batalla de Terol]] i al front d'Extremadura. Després fou oficial d'informació de cartografia de l'Estat Major de la [[215na Brigada Mixta]] de l'[[Exèrcit Popular de la República]].

La fi de la guerra el va sorprendre a [[Alacant]], on fou detingut i internat al [[camp d'Albatera]] i al [[camp de concentració dels Ametllers]]. El setembre de 1939 aconseguí fugir a França amb un [[passaport]] falsificat, però en arribar a Perpinyà fou detingut i internat al camp de [[Sant Cebrià de Rosselló]].
=== Segona Guerra Mundial i exili ===
Allí es va enrolar al [[23è Regiment de Marxa de Voluntaris Estrangers]] de l'[[Exèrcit francès]] i fou enviat a [[Síria]], d'on va desertar amb altres companys per a unir-se a les forces de la [[França Lliure]]. Es va unir a la Primera Divisió Francesa Lliure de Leclerc i va combatre contra els nazis a Egipte, Líbia, Síria, Líban, Tunísia, Itàlia i França. El gener de 1945 fou fet presoner pels nazis a [[Polch]], i l'internaren al [[camp de concentració]] de [[Langwasser]] (vora [[Nuremberg]], Alemanya), d'on fou alliberat en acabar la [[Segona Guerra Mundial]]. Va ser condecorat pels governs dels Estats Units i de França. 

El maig de 1945 marxà a [[París]], on es va alinear amb el sector ''col·laboracionista'' de la [[CNT]] de l'interior. Després va marxar a [[Poitiers]] i a [[Tolosa de Llenguadoc]], on fou secretari de propaganda del Subcomitè Nacional.

=== Activitat interior ===
El maig de 1946 va creuar la frontera i anà a [[Madrid]], on fou nomenat [[Secretari General de la CNT]]. Va centrar els seus esforços a potenciar l'[[Aliança Nacional de Forces Democràtiques]] (ANFD) com a plataforma unitària antifranquista, alhora que va mantenir contactes amb la [[Federación de Guerrillas de León-Galicia]]. 

Fou detingut el [[27 de maig]] de [[1947]] a [[Barcelona]] on havia anat a cercar uns explosius per a organitzar un atemptat contra [[Francisco Franco]]. El [[5 de febrer]] de [[1949]] fou condemnat a mort, però degut a la pressió de les autoritats [[Aliats de la Segona Guerra Mundial|aliades]], als tres mesos li fou commutada per 30 anys de presó. Va passar per les presons d'Alcalá de Henares, [[Sant Miquel dels Reis]], [[penal d'Ocaña|Ocaña]], Segòvia i Burgos (1958), on rebutjà una proposta de col·laborar amb el sindicalisme franquista. Fou indultat el [[1964]] amb ocasió dels 25 años de paz. Tanmateix, el 1966 va donar suport als partidaris del [[cincpuntisme]], que volien pactar amb el [[Sindicat Vertical]] franquista. Poc després va rebre una feina a la Delegació de la [[Seguretat Social]] de València.

Quan es va reorganitzar la [[CNT]] (1975-1976) va tornar-hi i fou nomenat president del Sindicat del Transport a València. En el Congrés de València de 1980 fou nomenat president honorari del sector escindit. Després es dedicà a fer conferències sobre la lluita antifranquista. El 1994 va ingressar en una llar d'avis al Vedat de Torrent, on va morir d'una aturada cardíaca el 13 de novembre de 1994.
== Obres ==
* ''Condenado a muerte. Trozo autobiográfico'' (1966)
* ''Todos contra Franco. La Alianza Nacional de Fuerzas Democráticas (1944-1947)'' (1982) 
* ''La oposición libertaria al régimen de Franco (1936-1975)'' (1993, amb altres)  

== Enllaços externs == 
* [http://www.estelnegre.org/documents/marconadal/marconadal.html Enric Marco Nadal] a estelnegre.org
* [http://losdelasierra.info/spip.php?article4609 Enric Marco Nadal] a losdelasierra.info

{{Inicia taula}}
{{Filera de successions
|títol=[[Secretari General de la CNT]] a l'interiorbr/[[Fitxer:Bandera CNT-FAI.svg|20px|CNT-FAI]]
|abans=[[Lorenzo Iñigo Granizo]]
|després=[[Antonio Ejarque Pina]]
|anys= [[1946]]-[[1947]]}}
{{Finalitza taula}} 

{{Anarquisme}}
{{ORDENA:Marco Nadal, Enric}}
[[Categoria:Secretaris generals de la CNT]]
[[Categoria:Militants valencians de la CNT]]</text>
      <sha1>rj82djx75wgvh586euli78bbhib9gbs</sha1>
      <model>wikitext</model>
      <format>text/x-wiki</format>
    </revision>
  </page>