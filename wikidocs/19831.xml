<page>
    <title>Cicló tropical</title>
    <ns>0</ns>
    <id>19831</id>
    <revision>
      <id>14001062</id>
      <parentid>13893241</parentid>
      <timestamp>2014-09-02T19:38:28Z</timestamp>
      <contributor>
        <username>JoRobot</username>
        <id>24498</id>
      </contributor>
      <minor></minor>
      <comment>Robot canvia small per {{mida}} o {{referències|1}} i treu smalls que sobraven</comment>
      <text>{{redirecció|Tifó|Tifó (mitologia)}}
[[Fitxer:Hurricane Ivan ISS.jpg|thumb|Ull de l'[[huracà Ivan]] vist des de l'[[Estació Espacial Internacional]], Setembre [[2004]]. [[NASA]].]]
[[Fitxer:Ivan Sat Img Sept 7 2004.jpg|thumb|Una altra imatge de l'huracà Ivan.]]
En [[meteorologia]], un '''cicló tropical''' (anomenat també '''huracà''', '''cicló''', '''tifó''', '''tempesta tropical''' o '''depressió tropical''' depenent de la seva força i localització) és una [[tempesta]] forta que es forma al [[mar]] i acostuma a provocar [[vent]]s amb velocitats superiors a 120 [[quilòmetre per hora|km/h]]. 

Un huracà cobreix una àrea circular d'entre 300 i 800nbsp;km aproximadament. A la tempesta hi ha vents forts i pluges que envolten un ull central, que acostuma a tenir uns 25nbsp;km de diàmetre. Malgrat això, el major dany a la vida i a la propietat no és resultat del vent, sinó de la pujada del [[nivell del mar]] i les torrentades fruit de les pluges torrencials.

Avui dia, els huracans són detectats per [[satèl·lit artificial|satèl·lits]] des del moment que comencen a formar-se i per això generalment hi ha un decalatge de 3 o 4 dies entre la seva detecció i l'inici de la tempesta. 

== Terminologia ==
Els ciclons tropicals es classifiquen en 3 grups atenent a la velocitat del vent que originen: depressions tropicals, tempestes tropicals i un tercer grup que rep diferents noms segons la zona geogràfica on es produeix.

* Les '''depressions tropicals''' són sistemes organitzats de tempestes amb una circulació superficial definida i vents sostinguts màxims de fins a 17 [[metre per segon|metres per segon]] (33 [[nus (unitat)|nusos]], 38 [[milla per hora|milles/h]] o 62 [[km/h]]). No posseeixen ull, i normalment tampoc presenten la típica forma d'espiral de les tempestes més fortes. 
* Les '''tempestes tropicals''' tenen una circulació superficial definida i vents sostinguts màxims d'entre 17 i 33nbsp;metres per segon (34 a 63 nusos, 39 a 73 milles/h o 62 a 117 hm/h). Quan arriben a aquest punt, les tempestes adquireixen la seva distintiva forma ciclònica, per bé que encara no mostren un ull. 
* L'últim grup, format per '''huracans''', '''tifons''' i '''ciclons''' (vegeu l'apartat [[#Diferents noms per a un mateix fenomen|Diferents noms per a un mateix fenomen]]), aplega els ciclons amb vents sostinguts d'una intensitat superior als 33nbsp;metres per segon (63 nusos, 73 milles/h o 117nbsp;km/h). Presenten la característica forma d'espiral al voltant de l''''ull''' central.

gallery
Fitxer:TD 24 16 oct 2005 1605Z.jpg|centerLa '''depressió tropical''' Wilma el 16 d'octubre de 2005.
Fitxer:Wilma 17 oct 2005 1815Z.jpg|centerEl Wilma convertit en '''tempesta tropical''' el 17 d'octubre de 2005.
Fitxer:Hurricane Wilma 21 oct 2005 1625Z.jpg|centerEl Wilma convertit ja en '''huracà''' el 21 d'octubre de 2005.
/gallery

=== Diferents noms per a un mateix fenomen ===
Com s'ha dit, el terme utilitzat per a anomenar els ciclons tropicals amb vents sostinguts superiors als 117nbsp;km/h varia depenent de la regió. Així, s'anomena:
* '''Huracà''', al nord de l'[[oceà Atlàntic]] (inclòs el [[Carib]]) i de l'[[oceà Pacífic]] (sempre a l'est de la [[línia internacional de canvi de data|línia de canvi de data]]). També s'anomena huracà de forma no oficial al sud de l'Atlàntic. La paraula '''huracà''' prové de la paraula castellana ''huracán'' i aquesta, al seu torn, del vocable [[taïno]] (llengua [[amerindi|ameríndia]]) ''hurakán'', nom d'un Déu creador qui, segons els [[maia|maies]], va escampar el seu alè a través de les caòtiques aigües de l'inici, creant així la [[Terra]].
* '''Tifó''', al nord-oest de l'oceà Pacífic (sempre a l'oest de la línia de canvi de data). El mot '''tifó''' sembla que pot provenir del [[portuguès]] ''tufão''; de l'[[llengua àrab|àrab]] ''ţūfān'' (طوفان); del [[Grec antic|grec]] ''tuphōn'' (Τυφών); de la frase en [[xinès]] (mandarí) ''tái fēng'' (颱風) que etimològicament deriva possiblement de gran vent (大風); i de la paraula [[japonès|japonesa]] ''taifū'' (台風). 
* '''Cicló''', a tota l'àrea de l'[[oceà Índic]] i del sud del Pacífic, si bé amb alguns matisos: 
** '''Cicló tropical sever''' al sud-oest del Pacífic (sempre a l'oest del [[meridià]] 160nbsp;°E) i al sud-est de l'Índic (sempre a l'est del meridià 90nbsp;°E). 
** '''Tempesta ciclònica severa''' al nord de l'oceà Índic.
** '''Cicló tropical''' al sud-oest de l'Índic i al sud del Pacífic (sempre a l'est del meridià 160nbsp;°E). 

El mot '''cicló''' prové del grec ''κύκλος'', que significa cercle. De forma ja més acotada, els huracans també reben el nom de '''Bagyo''' a les [[Filipines]] i de '''Taino''' a [[Haití]].

[[Fitxer:Huracans,tifons i ciclons.jpg|thumb|500px|center|Nom que reben els ciclons tropicals en diferents zones del planeta]]

== Classificació ==
{{Saffir-Simpson}}
La classificació dels ciclons tropicals es fa atenent a la seva '''intensitat''' i es porta a terme mitjançant l''''[[escala Saffir-Simpson]]'''. Aquesta escala, que classifica els huracans segons la velocitat dels vents que generen, es divideix en cinc categories (de l'1 al 5). Malgrat això, el nivell de cada huracà no està directament relacionat amb les pèrdues que produeix. Així, la magnitud dels danys depèn també d'altres factors com la solidesa de les estructures de les regions afectades, la velocitat de desplaçament i altres [[fenòmens atmosfèrics]].

Davant la previsió de forts huracans és convenient recórrer a mesures d'evacuació. De fet, moltes de les víctimes de l'''[[Huracà Andrew]]'' que van ignorar les ordres d'evacuar van perdre la vida o es van adonar que no podien fer res per a protegir els seus béns contra la tempesta.

== Formació ==

Tot i que encara no es coneix a la perfecció el procés pel qual es forma un cicló tropical, sí que se sap, en canvi, que són necessaris com a mínim 3 factors: 

* Temperatura de la superfície del mar, i fins a uns 50nbsp;metres de fondària, per damunt de 26.5nbsp;° [[Celsius|centígrads]]. Les aigües calentes són la font d'energia per als ciclons tropicals atès que s'[[evaporació|evaporen]] amb major celeritat i [[condensació|condensen]] ràpidament en les capes superiors de la [[troposfera]]. D'altra banda, quan aquestes tempestes toquen terra o viatgen damunt d'aigües més fredes s'afebleixen ràpidament.

* Que les condicions siguin les adients per a la formació de tempestes: per això cal que, per mitjà de l'evaporació, la troposfera es trobi relativament [[humitat|humida]] i que, alhora, es produeixi una irrupció d'aire fred a les capes altes de la troposfera a fi de condensar tot aquest vapor d'aigua.

* Que s'origini a una distància aproximada de 10 graus o més de [[latitud]] des de l'[[equador terrestre|equador]], de forma que la [[Força de Coriolis]] sigui prou forta per a iniciar la rotació del cicló.

=== Quan es formen els ciclons tropicals ===

{| class=toccolours cellspacing=0 cellpadding=3 style=float:right; margin-left:1em; text-align:right;
|+ '''Tempestes tropicals i huracans per mes, en el període 1944-2004br /(per a l'Atlàntic Nord)'''
|- style=background:#ccccff
!align=left| Mes !! Total !! Mitjana
|-
|align=left| Gener–Abril || 4 || 0.1
|-
|align=left| Maig || 8 || 0.1
|-
|align=left| Juny || 33 || 0.5
|-
|align=left| Juliol || 53 || 0.9
|-
|align=left| Agost || 168 || 2.8
|-
|align=left| Setembre || 219 || 3.6
|-
|align=left| Octubre || 108 || 1.8
|-
|align=left| Novembre || 30 || 0.5
|-
|align=left| Desembre || 6 || 0.1
|-
|colspan=3 align=left| {{mida|85%|'''Font:''' [http://www.aoml.noaa.gov/hrd/Landsea/deadly/Table8.htm NOAA]}} + afegits pel període 2001-04
|}

L'activitat mundial de ciclons tropicals culmina a finals de l'[[estiu]] (diferent, recordem, als dos hemisferis), quan la temperatura de l'aigua dels oceans arriba al seu punt més alt. Tanmateix, cada zona té els seus propis patrons estacionals.

A l'Atlàntic Nord, la temporada d'huracans va de l'[[1 de juny]] al [[30 de novembre]], si bé el període de màxima activitat se situa entre finals d'[[agost]] i tot el mes de [[setembre]]. La punta estadística de la temporada d'huracans a l'Atlàntic Nord és el dia [[10 de setembre]]. 

Al Nord-est de l'oceà Pacífic el període d'activitat és sensiblement més llarg tot i que en general coincideix amb els mateixos mesos de l'any que a l'Atlàntic. Al Nord-oest del Pacífic la temporada de ciclons abasta tot l'any, amb un mínim al febrer i un màxim a primers de setembre. 

A la zona nord de l'oceà Índic, les tempestes van de l'abril fins al desembre, amb puntes més marcades als mesos de maig i novembre.

A l'hemisferi sud, l'activitat ciclònica comença a finals d'octubre i acaba al maig, i la màxima activitat culmina entre mitjans de febrer i primers de març.

=== On es formen els ciclons tropicals ===

Gairebé tots els ciclons tropicals es formen dins la franja tropical compresa entre els 30nbsp;° de [[latitud]] (nord i sud) i més concretament, un 87% es forma dins dels 20nbsp;° de latitud. 

Gairebé mai se'n formen per sota dels 10nbsp;° de latitud, ja que aquí la Força de Coriolis és feble i no té prou força per a iniciar i mantenir la rotació del cicló tropical. Tanmateix, hi ha la llunyana possibilitat que se'n formi algun dins d'aquest límit sempre que es proporcioni una altra font de rotació inicial. Aquestes condicions, però, són extremadament rares, raó per la qual les estadístiques ens diuen que en aquesta zona s'origina menys d'un cicló tropical al segle.

==== Zones principals ====
[[Fitxer:7 zones dels ciclons tropicals.jpg|thumb|400px|Mapa amb les 7 àrees del planeta on es formen els ciclons tropicals. Font:NOAA]]

Hi ha set zones principals de formació de ciclons tropicals:

* 1. Oceà Atlàntic Nord: és la més ben estudiada de totes les àrees fuetejades per ciclons tropicals. Comprèn el [[Mar del Carib]] i el [[Golf de Mèxic]]. El nombre de ciclons varia aquí àmpliament d'un any per l'altre; hi ha temporades en què es registren més de 20 huracans mentre que n'hi ha hagut alguna que només se n'ha vist un. La mitjana, però, és de deu ciclons per temporada. Les regions que es veuen afectades són els [[Estats Units]], [[Mèxic]], l'Amèrica Central, les Illes del Carib i, amb menor intensitat, les [[Bermudes]] i el [[Canadà]].
* 2. Oceà Pacífic Nord-Oriental: aquesta és la segona àrea més activa al món i és, també, la que presenta una major densitat de ciclons (nombre de tempestes per àrea petita d'oceà). Les tempestes que es formen en aquesta zona poden afectar l'oest de [[Mèxic]], [[Hawaii]], el nord d'[[Amèrica Central]] i, en ocasions extremadament rares, l'estat de [[Califòrnia]] (Estats Units|EUA).
* 3. Oceà Pacífic Nord-Occidental: és, de bon tros, l'àrea més activa atès que concentra un terç de tota l'activitat ciclònica del planeta. Els estats més afectats són la [[Xina]], el [[Japó]], les [[Filipines]] i [[Taiwan]].
[[Fitxer:Global tropical cyclone tracks-edit2.jpg|thumb|right|400px|Mapa on es representen tots els ciclons tropicals ocorreguts entre 1985 i 2005. Es pot observar com la correspondència amb les 7 àrees assenyalades en el mapa anterior i explicades en el text és absoluta.]]
* 4. Oceà Índic Nord: aquesta zona es divideix de fet en dues àrees, el [[Mar d'Aràbia]] i el [[Golf de Bengala]] (aquest amb 5 o 6 vegades més d'activitat). Històricament, aquesta és la regió del planeta on els ciclons s'han cobrat més vides (només cal recordar el pas del [[cicló Bhola]], l'any [[1970]], que provocà més de 200.000 víctimes mortals). Els estats compresos en aquesta àrea són l'[[Índia]], [[Bangla Desh]], [[Sri Lanka]], [[Tailàndia]], [[Myanmar]] i el [[Pakistan]]. Rarament, un cicló tropical format en aquesta zona arribarà a afectar la [[Península Aràbiga]].
* 5. Oceà Índic Sud-Occidental: aquesta regió és la més desconeguda degut a la manca de dades històriques. Els ciclons que es formen aquí causen impacte a [[Madagascar]], [[Moçambic]], [[Illes Maurici]] i [[Kenya]].
* 6. Oceà Índic Sud-Oriental: l'activitat tropical en aquesta regió afecta [[Austràlia]] i [[Indonèsia]].
* 7. Oceà Pacífic Sud-Occidental: l'activitat ciclònica a aquesta regió d'[[Oceania]] afecta majoritàriament [[Austràlia]] i [[Papua Nova Guinea]].

==== Zones inusuals ====

Hi ha zones del planeta on, tot i que és molt estrany que es formin ciclons tropicals, esporàdicament se n'han format.

* '''Sud de l'oceà Atlàntic''': el fet que en aquesta latitud les aigües de l'oceà siguin més fredes, combinat amb què queda fora de l'anomenada [[Zona de convergència intertropical]], fa molt difícil que s'hi formin ciclons. Malgrat això, en els darrers anys, s'hi han observat tres fenòmens: una feble tempesta tropical a la costa d'Àfrica l'any [[1991]], l'''Huracà Catarina'' (també anomenat Aldonça) que tocà terra al [[Brasil]] l'any [[2004]]; i una petita petita tempesta a l'est del [[El Salvador|Salvador]] i el Brasil el gener de 2004.
* '''Centre del Pacífic Nord''': aquesta àrea és sovint visitada per huracans, per bé que s'han originat al nord-est del mateix oceà Pacífic, una zona molt més favorable per la formació de ciclons.

* '''[[Mediterrània]]''': Molt esporàdicament s'han presentat fenòmens amb una estructura similar a la dels ciclons tropicals. Així es tenen documentats sengles ciclons al setembre de [[1947]], setembre de [[1949]], gener de [[1982]], setembre de [[1983]] i gener de [[1995]]. Val a dir, però, que hi ha un debat obert sobre si aquestes tempestes eren o no d'origen tropical.

== Dissipació ==
Un cicló pot perdre les seves característiques tropicals de diferents formes:
* En tocar terra, el cicló perd el contacte amb l'aigua càlida, que és el combustible que necessita per a seguir el seu desenvolupament, i ràpidament s'afebleix. Molts ciclons violents (de categoria 3 o superior) es desintegren ràpidament en àrees de baixa pressió al primer o segon dia de tocar terra. Malgrat això, hi ha la possibilitat que un huracà es pugui regenerar si aconseguix tornar a tocar mar obert. Si una tempesta passa per una àrea muntanyosa, s'afeblirà ràpidament encara que el contacte sigui breu. Aquesta última és, això no obstant, la causa de moltes morts relacionades amb huracans, ja que la tempesta portaria pluges torrencials que poden desencadenar grans [[esllavissada|esllavissades]]. 
* El cicló roman molt de temps en una mateixa àrea d'aigua i acaba consumint tota la calor superficial disponible. 
* El cicló experimenta [[cisallament]]. Això provoca una forta alteració en la direcció i la pèrdua de velocitat dels vents originant la desintegració de l'estructura del cicló.
* Si la tempesta és feble, pot ser fàcilment engolida per una altra àrea de baixes pressions, i ambdues acabarien formant una àrea major de tempestes no-ciclòniques. 
* En el seu recorregut l'huracà es trasllada cap a aigües més fredes, perd les seves característiques tropicals i es convertix en un cicló extratropical. 

Cal no oblidar que, malgrat que un cicló hagi perdut les seves característiques tropicals o s'hagi dissipat, pot continuar presentant vents molt forts i pluges abundants.

Molts huracans originats a l'oceà Atlàntic i que han fuetejat amb força les costes d'[[Amèrica]] acaben arribant, dies després, a [[Europa]] convertits en simples depressions atlàntiques. A tall d'exemple: la depressió tropical Rita es formà el dia [[18 de setembre]] al nord de la [[República Dominicana]] i el dia [[20 de setembre]] ja s'havia convertit en l'''[[huracà Rita]]'', un dels més profunds de la història. Fuetejà les costes dels [[Estats Units]] entre el 21 i el 24 de setembre fins que tocà terra ferma, es debilità i es convertí en una simple depressió que, seguint la circulació atmosfèrica, arribà a Europa el dia [[1 d'octubre]].

== Efectes ==

Quan es troben a mar obert, els ciclons tropicals incrementen de forma notable l'onatge, i les pluges i els forts vents poden afectar embarcacions fins a enfonsar-les. No obstant això, els efectes més devastadors tenen lloc quan aquests fenòmens arriben a tocar terra.
Un cicló tropical que afecta terra ferma pot provocar danys de quatre formes diferents :
* [[Vent]]: els vents poden fer malbé o destruir completament vehicles, edificis, vies de comunicació, etc. A banda d'això converteix en projectils i llença a gran velocitat objectes diversos com poden ser elements del mobiliari urbà (semàfors, papereres, indicadors, etc.), objectes que sobresurten de les façanes (rètols), brancatges dels arbres...
* [[Marea]]: els huracans produeixen un increment en el nivell del mar que pot inundar comunitats costaneres senceres. És justament aquest l'efecte més devastadors, ja que el 80% de les víctimes d'un cicló moren en els llocs on aquests toquen terra. 
* [[Pluja]] torrencial: les precipitacions intenses poden provocar esllavissades en zones muntanyoses, a banda de desbordar cursos fluvials i altres masses aquàtiques pròximes. 
* [[Tornado]]s: la rotació contínua d'un cicló sovint fomenta la formació de tornados. Encara que aquests tornados normalment no són tan forts com els que es formen fora de les àrees tropicals, poden provocar greus danys. 

Moltes vegades, després del pas d'un cicló, els seus efectes secundaris continuen afectant la població. Així poden originar:
* [[Epidèmia|Epidèmies]]: l'ambient humit que queda després del pas d'un huracà, combinat amb la destrucció d'instal·lacions sanitàries i un clima càlid pot originar epidèmies que poden continuar cobrant vides durant força temps. 
* [[Apagada|Apagades]]: els ciclons tropicals moltes vegades provoquen apagades elèctriques massives que dificulten la comunicació i obstaculitzen les tasques de rescat. 
* Dificultats en el transport: les tempestes malmeten ponts i carreteres, complicant les feines de transport de medicaments, aliments i aigua per a consum humà cap a les àrees que ho necessiten.

==Denominació dels ciclons tropicals ==
{{article principal |Llista de noms dels ciclons tropicals}}

{| class=toccolours cellspacing=0 cellpadding=3 style=float:right; margin-left:1em; text-align:right;
|+ '''Llista de noms per als huracans originats al nord dels oceans Atlàntic i Pacífic l'any 2009'''
|- style=background:#ccccff
!align=left| Oceà Atlàntic !! Oceà Pacífic !!
|-
|align=left| Ana|| Andres
|-
|align=left| Bill || Blanca
|-
|align=left| Claudette || Carlos
|-
|align=left| Danny || Dolores
|-
|align=left| Erika || Enrique
|-
|align=left| Fred || Felicia
|-
|align=left| Grace || Guillermo
|-
|align=left| Henri ||Hilda
|-
|align=left| Ida || Ignacio
|-
|align=left| Joaquin || Jimena
|-
|align=left| Kate || Kevin
|-
|align=left| Larry || Linda
|-
|align=left| Mindy || Marty
|-
|align=left| Nicholas || Nora
|-
|align=left| Odette || Olaf
|-
|align=left| Peter || Patricia
|-
|align=left| Rose || Rick
|-
|align=left| Sam || Sandra
|-
|align=left| Teresa || Terry
|-
|align=left| Victor || Vivian
|-
|align=left| Wanda || Waldo
|-
|align=left| - || Xina
|-
|align=left| - || York
|-
|align=left| - || Zelda
|
|}
Quan un cicló tropical arriba a la categoria de '''tempesta tropical''' -vents sostinguts superiors als 62nbsp;km/h- se li assigna un nom. Això es fa amb l'objectiu de facilitar-ne la identificació de cara a futures reclamacions a les companyies d'assegurances; també permet indicar que la potència del cicló no pot ser menystinguda i aconseguir, així, que els avisos a la població de les zones que seran fuetejades tinguin major incidència. Una tercera raó és que sovint hi ha dos o més ciclons actius alhora; el fet de donar-los un nom permet d'identificar-los millor i evitar-ne confusions.

Els noms es prenen d'unes llistes (on s'alternen noms masculins i femenins) elaborats amb anterioritat per cada regió i compten amb el vistiplau de l'[[Organització Meteorològica Mundial]] o dels diferents serveis meteorològics nacionals. 

Cada any, es retiren els noms d'aquells ciclons tropicals que s'han cobrat vides humanes o bé han estat particularment destructius. En el seu lloc, s'escullen altres noms amb la mateixa inicial i gènere que el retirat. 

=== Història del nom dels huracans ===
El costum de posar nom als huracans no és pas nou. Quan els europeus van arribar al [[Nou Món]] i van descobrir el fenomen dels ciclons tropicals, ja els anomenaven amb el nom del [[sant]] del dia. 

El mètode modern de posar noms de persona fou introduït a finals del [[segle XIX]] pel meteoròleg anglo-australià [[Clement Wragge]] qui, curiosament, només escollia noms femenins així com de polítics que l'havien ofès. Durant la [[Segona Guerra Mundial]] es va consolidar el costum d'anomenar els huracans exclusivament amb noms de dona.

Però l'increment del trànsit aeri i marítim, així com les millores en les observacions meteorològiques, van fer necessari un acurat seguiment de l'evolució dels huracans, ja que, davant l'eventualitat de trobar-se amb un cicló tropical, les comunicacions per ràdio amb vaixells i aeronaus havien de ser inequívoques. Amb aquest objectiu i amb la finalitat d'ajudar en la seva identificació, l'any [[1953]] s'inicià als Estats Units la pràctica sistemàtica de posar un nom a les tempestes tropicals i huracans. L'ens encarregat de fer-ho era el Centre Nacional d'Huracans dels Estats Units i és mantingut en l'actualitat per l'Organització Meteorològica Mundial.

D'acord amb la pràctica comuna de la llengua anglesa de referir-se als objectes inanimats (com ara vaixells, trens, etc.) amb el [[pronom]] femení ella, es va mantenir el costum d'assignar als huracans noms exclusivament femenins. Així, a la primera tempesta de l'any li fou assignat un nom femení que començava amb la lletra A, al segon amb la lletra B; i així successivament. Tanmateix, com que les tempestes tropicals i els huracans són, per damunt de tot, fenòmens destructius, hom va considerar aquesta pràctica [[sexisme|sexista]], raó per la qual a partir de l'any [[1979]] es van introduir els noms masculins a la nomenclatura. Aquell fou, a més, el primer any en què la llista de noms s'elaborà abans no comencés la temporada de ciclons.

== Els ciclons i el canvi climàtic ==
La comunitat científica no es posa d'acord en una hipotètica relació entre el [[canvi climàtic]] i l'increment en el nombre de ciclons tropicals observat en els darrers anys -especialment pel que fa a l'Atlàntic Nord- i la virulència d'aquests. Segurament perquè tampoc no hi ha unanimitat sobre si realment existeix aquest presumpte canvi climàtic. 

Malgrat tot, però, els defensors d'aquesta relació causa-efecte tenen diversos arguments a favor seu. Així, hom apunta com a possibles símptomes d'aquest vincle diversos fenòmens succeïts a les darreres dècades que surten òbviament de la ''normalitat'':

* D'una banda, l'excepcionalitat de la [[Temporada d'huracans de l'Atlàntic, 2005|temporada d'huracans de 2005 a l'Atlàntic]], que va batre un gran nombre de rècords: mai s'havien registrat 28 ciclons en un sol any; d'aquests, mai 15 s'havien convertit en huracans; mai en una temporada hi havia hagut 4 huracans de ''categoria 5''; l'[[huracà Wilma]] arribà a la [[pressió]] més profunda mai enregistrada (882 [[Pascal (unitat)|hPa]]); s'esgotà la llista de noms i va caldre recórrer per primer cop a la història a l'alfabet grec per anomenar sis ciclons, el darrer dels quals fins i tot, no es dissipà fins al gener del [[2006]].
* En segon lloc, l'atípica formació, l'any [[2004]] de l'huracà Catarina, al sud de l'oceà Atlàntic, prop del [[Brasil]].
* D'altra banda, la inusual formació de l'[[huracà Vince]], prop de [[arxipèlag de Madeira|Madeira]] l'octubre de [[2005]], per bé que arribà convertit en una simple depressió tropical a les costes del [[Marroc]] i [[Andalusia]].
* Més definitives semblen les dades que ofereix el quadre de sota, segons el qual la mitjana d'huracans a l'Atlàntic ha experimentat un notable increment en els darrers decennis:ref[http://www.nhc.noaa.gov/gifs/table7.gif NOAA]/ref

br /
{| border=1 cellpadding=2 cellspacing=0 align=center width=550px
|-----
! bgcolor=FFcc99|Període
! bgcolor=FFcc99|Nombre br / d'anys
! bgcolor=FFCC4C|Mitjana de br / tempestes tropicals
! bgcolor=FFCC4C align=center|Mitjana br / d'huracans
! bgcolor=FFBF4C align=center|Mitjana de br / grans huracans br / ([[Escala Saffir-Simpson|categoria 3]])
|-----
| bgcolor=ccffff align=center|1851-2004
| bgcolor=CCF2FF align=center|154 
| bgcolor=CCE5FF align=center|8.5
| bgcolor=CCE5FF align=center|5.2
| bgcolor=CCD8FF align=center|1.8 
|-----
| bgcolor=ccffff align=center|1944-2004
| bgcolor=CCF2FF align=center|61 
| bgcolor=CCE5FF align=center|10.3 
| bgcolor=CCE5FF align=center|6.0
| bgcolor=CCD8FF align=center|2.6 
|-----
| bgcolor=ccffff align=center|1955-2004
| bgcolor=CCF2FF align=center|50 
| bgcolor=CCE5FF align=center|10.3
| bgcolor=CCE5FF align=center|5.9
| bgcolor=CCD8FF align=center|2.4 
|-----
| bgcolor=ccffff align=center|1965-2004
| bgcolor=CCF2FF align=center|40 
| bgcolor=CCE5FF align=center|10.6 
| bgcolor=CCE5FF align=center|5.9
| bgcolor=CCD8FF align=center|2.2 
|-----
| bgcolor=ccffff align=center|1975-2004
| bgcolor=CCF2FF align=center|30 
| bgcolor=CCE5FF align=center|10.8
| bgcolor=CCE5FF align=center|6.0
| bgcolor=CCD8FF align=center|2.3 
|-----
| bgcolor=ccffff align=center|1985-2004
| bgcolor=CCF2FF align=center|20 
| bgcolor=CCE5FF align=center|11.5 
| bgcolor=CCE5FF align=center|6.4
| bgcolor=CCD8FF align=center|2.6 
|-----
| bgcolor=ccffff align=center|1990-2004
| bgcolor=CCF2FF align=center|15 
| bgcolor=CCE5FF align=center|12.2
| bgcolor=CCE5FF align=center|6.7
| bgcolor=CCD8FF align=center|2.9 
|-----
| bgcolor=ccffff align=center|1995-2004
| bgcolor=CCF2FF align=center|10 
| bgcolor=CCE5FF align=center|13.9 
| bgcolor=CCE5FF align=center|7.8
| bgcolor=CCD8FF align=center|3.8
|}
br clear=all

== Notes ==
{{referències|1}}

== Vegeu també ==
* [[Escala de ciclons tropicals]]
* [[Benet Viñes]], meteoròleg, va fer el primer pronòstic de cicló formulat científicament del món. Va enunciar les Lleis Viñes sobre huracans.

== Enllaços externs ==
{{commonscat|Tropical cyclones}}
* [http://www.nasa.gov/hurricane Pàgina d'huracans de la NASA.] (en anglès) 
* [http://www.pbs.org/wgbh/nova/teachers/viewing/3204_02_nsn.html NOVA scienceNOW: Hurricanes.] (en anglès) 
* [http://hurricane.terrapin.com/ Seguiment d'huracans i tempestes dels Oceans Atlàntic i Pacífic.] (en anglès) 
* [http://www.huracanesyucatan.com/ Huracanes Yucatán.] (en castellà) 
* [http://www.webcamplaza.net/cams/hurricane1.html WebCamPlaza] Col·lecció de ''webcams'' per a huracans.
* [http://www.worldhurricanes.com/ www.worldhurricanes.com] - Últimes notícies des de la red WN. (en anglès) 
* [http://www.euronet.nl/users/e_wesker/atlhur.html Anàlisi d'huracans respecte al canvi climàtic.] (en anglès) 
;Centres meteorològics regionals especialitzats en huracans: 
* [http://www.nhc.noaa.gov/ Centre Nacional d'huracans (Estats Units).](en anglès) 
* [http://www.prh.noaa.gov/hnl/cphc/ Centre d'huracans del Pacífic Central.](en anglès) 
* [http://www.jma.go.jp/en/typh/ Agència Japonesa de Meteorologia.](en anglès) 
* [http://www.meteo.fr/temps/domtom/La_Reunion/ Météo-France - La Reunión.] (en francès) 
* [http://www.atl.ec.gc.ca/weather/hurricane/index_e.html Centre Canadenc d'Huracans.](en anglès) 
;Ciclons passats : 
* [http://www.solar.ifa.hawaii.edu/Tropical/summary.html Sumari anual de tempestes tropicals al món.] (en anglès) 
* [http://hurricanehut.tripod.com The Hurricane Hut] - Informació sobre els ciclons des de 1950.(en anglès) 
* [http://weather.unisys.com/hurricane/ Informació històrica i contemporània dels huracans.](en anglès) 
* [http://www.hpc.ncep.noaa.gov/tropical/rain/tcrainfall.html United States Tropical Cyclone Rainfall Climatology] - Uns 20nbsp;anys d'històries de ciclons tropicals, amb especial atenció a la precipitació total de la tempesta. Dividides per any, regió, i punt d'entrada a terra.(en anglès) 
* [http://www.em-dat.net the EM-DAT Base de dades internacional de desastres.] (en anglès) 


{{Temps}}

{{1000 Ciència}}

{{Enllaç AB|es}}
{{Enllaç AB|fr}}
{{Enllaç AB|uk}}
{{Autoritat}}
{{Enllaç AD|en}}
{{Enllaç AD|id}}
{{Enllaç AD|pt}}
{{Enllaç AD|zh}}

{{ORDENA:Ciclo Tropical}}
[[Categoria:Ciclons tropicals| ]]</text>
      <sha1>8t95lax0de70kouz845ilx9slk5nl44</sha1>
      <model>wikitext</model>
      <format>text/x-wiki</format>
    </revision>
  </page>