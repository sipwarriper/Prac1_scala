<page>
    <title>Híbrid de te</title>
    <ns>0</ns>
    <id>1068812</id>
    <revision>
      <id>13628839</id>
      <parentid>13595357</parentid>
      <timestamp>2014-06-22T14:49:52Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció tipogràfica: espais sobrants</comment>
      <text>[[Fitxer:Rosa 3465.JPG|thumb|''[[Peace (rose)|Peace rose]]'']]
Un '''híbrid de te''' és un classificació informal usada en horticultura per a referir-se a un grup de [[rosa|roses]] de jardí.ref{{Cite web |title=Classification of genera |publisher=Royal Horticultural Society |url=http://apps.rhs.org.uk/rhsplantfinder/plantnaming/classgenera.asp |accessdate=2012-03-16 }}/ref Van ser creades per l'encreuament de dos altres tipus de roses preexistents, els anomenats [[Híbrid perpetu|híbrids perpetus]] amb les [[rosa de té|roses de te]]. És el grup més antic dels classificats com a ''roses de jardí modernes''.

Els híbrids de te presenten característiques intermèdies entre els seus progenitors. Així doncs són més resistents a la climatologia que les roses de te, normalment més delicades (tot i que no tant com els híbrids perpetus) i també presenten més tendència a reflorir durant la mateixa temporada que els híbrids perpetus (que tot i el seu nom no refloreixen contínuament), però no arriben a la floració constant de les roses de té.

Les flors dels híbrids de te tenen bona forma, amb les poncelles afusades i tiges llargues, rectes i erectes. Cada flor pot créixer fins a 8-12 cm d'amplada. El híbrids de te són el tipus de rosa més popular del mónrefD.G. Hessayon. ''The Rose Expert''. Mohn Media Mohndrunk. p. 9./ref pel seu color i forma de la flor. El fet que aquests rosers produeixen tiges amb una sola flor damunt de tiges llargues i rectes ha fomentat el se ús com a [[flor tallada]].

L'hàbit dels roses híbrids de te tendeix a ser erecte i arriben entre 0,75 i 2 metres d'alçada segons el [[cultivar]], les condicions de cultiu i la poda a la qual se sotmeten.

== Història ==
[[File:Rosa_sp.164.jpg|thumb|240px|'La France', considerat el primer roser híbrid de te]]

=== Inicis ===

Hom accepta que el primer híbrid de te va ser [[La France (rosa)|'La France']]ref{{cite web|url=http://www.rosegathering.com/lafrance.html|title=La France: Hybrid Tea Rose|accessdate=2009-09-18|publisher=RoseGathering.com}}/ref que va ser creada per [[Jean-Baptiste Guillot]] a [[Lió]] ([[França]]), el [[1867]].ref{{cite web|url=http://www.helpmefind.com/rose/bd.php?n=1041|title=Guillot|publisher=HelpMeFind.com|accessdate=2009-09-18}}/ref Aquest híbrid és el resultat de l'encreuament d'un híbrid perpetu, 'Madame Victor Verdier', i un roser de te, 'Madame Bravy', d'aquí el nom del grup de roses.ref''Roses et jardins'', Marie-Thérèse Haudebourg, Hachette, page 98./ref Aquesta rosa encara es troba en vivers especialitzats en [[Rosa antiga|roses antigues]].

D'aquests inicis dels híbrids de te també van sorgir altres cultivars com ara 'Lady Mary Fitzwilliam' (Bennett, 1883), 'Souvenir of Wootton' (John Cook, 1888) i 'Mme. Caroline Testout', creada per [[Joseph Pernet-Ducher]] el 1890. Però no va ser fins a l'any 1900 que aquest mateix rosarista va obtenir '[[Soleil d'Or (rosa)|Soleil d'Or]]' que originaria el grup anomenat de roses Pernetianes i que en anys posteriors introduirien una revolució en els híbrids de te.refD.G. Hessayon, ''The Rose Expert'', Mohn Media Mohndrunk, p. 9/ref

=== Roses Pernetianes ===
[[File:Rosa 'Soleil d'or2'.jpg|thumb|'Soleil d'Or']]
[[Joseph Pernet-Ducher]] va encreuar una plàntula, derivada d'una llavor d'Antoine Ducher ([[híbrid perpetu]], Ducher, 1866) amb una varietat de la rosa silvestre ''[[Rosa foetida]]''. D'aquesta manera introduïa els gens que permeten els colors grocs i l'espectre de tons de les roses s'amplià: groc intens, albercoc, coure, taronja, vermell viu, lavanda, gris i fins i tot marró van ser possibles des d'aquell moment.ref name=thomas{{ref-llibre|cognom=Thomas|nom=Graham Stuart|títol=The Graham Stuart Thomas Rose Book|any=2004|editorial=Frances Lincoln Limited|lloc=London, England|isbn=0-7112-2397-1}}/ref

Aquesta classe, les Pernetianes or Híbrids de Foetida van creuar-se amb els híbrids de te donant a aquests últim una gran varietat de colors cosa que contribuí al seu fenomenal èxit durant el segle XX. Aquests colors, però, van anar acompanyats de certs desavantatges: l'herència de ''R. foetida'' també els afectà afegint la seva tendència a patir malalties, a no tenir perfum i a ser poc tolerants amb la poda.

Oficialment les roses Pernetianes es van incloure dins els híbrids de te el 1930 i a partir d'aleshores no es consideren un grup a part.

=== Domini dels híbrids de te ===
Des dels anys 20 doncs, el mercat de les roses ha estat dominat pels híbrids de te. Pel que fa a les roses de jardí aquest grup va dominar el cultiu dels dels inicis fins a gairebé el final del segle. Tot i així el seu desenvolupament va alentir-se momentàniament durant la [[Segona Guerra Mundial]], especialment a [[Europa]], i es va reprendre amb força en acabar-se. Fou llavors quan es va introduir un dels híbrids de te més populars, [[Madame A. Meilland]] creat per [[Francis Meilland]], una de les varietats més plantades arreu.

=== Grandiflora ===
El grup de les ''Grandiflores'' (del llatí flor gran) va ser una classe de rosers creada a mitjans del segle XX per a designar el encreuament entre els híbrids de te i les [[floribunda|floribundes]] i que no encaixaven del tot en aquestes categories. De fet, va ser creada expressament per a la varietat 'Queen Elizabeth' que va ser introduïda al mercat el 1954.ref{{cite web|url=http://www.gardenmob.com/blog1/2006/07/13/the-great-roses-queen-elizabeth/|title=The Great Roses: Queen Elizabeth}}/ref Normalment els arbusts de Grandiflora són més grans que els dels híbrids de te o les floribundes i presenten flors de tipus híbrid de té però en grups de tres o cinc com les floribundes. Aquests rosers van ser populars els anys 1950 als 1980 però no són tan comuns en l'actualitat. Alguns exemples són: 'Queen Elizabeth', 'Comanche,' 'Montezuma'. De fet, aquesta categoria només té un cert ús als EUA i no s'aplica a Europa, on en cada cas es classifiquen aquestes varietats entre els híbrids de té i les floribundes.(ref)

=== Actualitat ===
En els últims anys i diversos factors han fet que no siguin els rosers més plantats, especialment per part dels jardiners paisatgistes: no són resistents a temperatures més baixes de les zones amb [[clima continental]], són normalment molt erectes i amb poc fullatge i no sempre resistents a les malalties com d'altres grups de roses. Tot i això continua sent el tipus estàndard de la [[floricultura|indústria floral]] i també el favorit en petits jardins formals i en els roserars.

== Propagació ==

La propagació es fa normalment per [[empelt]] d'ullet, en la qual es fa créixer una gemma d’una varietat determinada sobre una branca de roser, normalment silvestre, que posseeix un sistema radical ben format i que li aporta vigor. Un [[portaempelt]] molt usat és ''[[Rosa multiflora|R. multiflora]]''. Més recentment molts vivers, incloent-hi grans firmes com Jackson  Perkins (EUA) ofereixen híbrids de te crescuts amb les seves pròpies arrels, propagats per tant per [[esqueix]].ref{{citar web |url=http://www.marinrose.org/hybridtearoses.html|títol=Hybrid Tea Roses. Marin Rose Society|consulta=18 febrer 2013|llengua=anglès}}/ref

== Referències ==
references/

== Enllaços externs ==
{{Commonscat|Rosa Hybrid Tea}}

{{ORDENA:Hibrid De Te}}
[[Categoria:Rosa]]
[[Categoria:Jardineria]]</text>
      <sha1>phlm4ykx09rmwyv9sfj0uwiu2e8awr4</sha1>
      <model>wikitext</model>
      <format>text/x-wiki</format>
    </revision>
  </page>