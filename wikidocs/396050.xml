<page>
    <title>Lavrenti Bèria</title>
    <ns>0</ns>
    <id>396050</id>
    <revision>
      <id>13962925</id>
      <parentid>13962861</parentid>
      <timestamp>2014-08-22T14:26:07Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text (-Vsèvolod Nikolaievitx Merkulov +Vsévolod Merkúlov, -Merkulov +Merkúlov)</comment>
      <text>{{Infotaula President
|nom= Lavrenti Pàvlovitx Bèriabr / {{mida|1=[[Georgià]]: ლავრენტი პავლეს ძე ბერია, Lavrenti Pavles dze Bèriabr /[[Rus]]: Лаврентий Павлович Берия}}
|honorific-prefix= 
|honorific-suffix=
|nationality=[[Fitxer:Flag of Georgian SSR.svg|20px|República Socialista Soviètica de Geòrgia]] [[República Socialista Soviètica de Geòrgia|Georgià]] br /[[Fitxer:Flag of the Soviet Union.svg|20px|Unió Soviètica]] [[Unió Soviètica|Soviètic]]
|image= Lavrenty Beria.jpg|113px
|order= Comissariat d'Afers Interns ([[NKVD]])
|term_start= Novembre de [[1938]]
|term_end= [[26 de juny]] de [[1953]]
|monarch= [[Stalin]]
|predecessor= [[Nikolai Iejov]]
|successor= [[Ivan Serov]]
|order2= Secretari del Partit Comunista de Geòrgia
|term_start2= 1931
|term_end2= agost de 1938
|monarch= 
|predecessor2= [[Samson Mamulia]]
|successor2= [[Candide Txarkviani]]
|birth_date= [[29 de març]] de [[1899]] 
|birth_place= [[Fitxer:Flag of Russia.svg|23px|Rússia]] Merkheuli, [[Abkhazia|Districte de Sukhum]], [[Imperi Rus]]
|dead=alive
|death_date=[[23 de desembre]] de [[1953]] 
|death_place=[[Fitxer:Flag of the Soviet Union.svg|20px|Unió Soviètica]] [[Moscou]] [[República Socialista Federada Soviètica de Rússia|RSFS de Rússia]] ([[Unió Soviètica]])
|spouse= 
|party= [[Partit Comunista de la Unió Soviètica|PCUS]]
|vicepresident=
|profession= 
|religion= [[Ateisme|Ateu]]
|signature= 
}}
'''Lavrenti Pàvlovitx Bèria''' ([[georgià]]: ლავრენტი პავლეს ძე ბერია, transliterat:''Lavrenti Pavles dze Bèria''; [[rus]]: Лаврентий Павлович Берия; [[28 de març]] de [[1899]] – [[23 de desembre]] de [[1953]]) va ser un polític [[Unió Soviètica|soviètic]], cap de la Seguretat soviètica i de l'aparell de la policia secreta sota [[Stalin]]. Va ser el segon al comandament de l'[[NKVD]] durant la [[Gran Purga]], sent responsable de milions d'empresonaments i morts. Al final de la Purga, esdevingué cap de l'NKVD i portà a terme una purga del propi cos. Beria va ser el polític del cercle de Stalin més influent sobre el dictador durant i després de la [[Segona Guerra Mundial]], i immediatament després de la mort de Stalin el [[1953]]; així com durant el període immediat a la seva mort, quan va exercir d'adjunt al Primer Ministre i portà a terme una efímera campanya de liberalització. No obstant això, va ser detingut aquell mateix any i executat per ordre dels seus rivals polítics. D'acord amb [[Viatxeslav Mólotov|Mólotov]], va ser acusat d'enverinar a Stalin usant [[warfarina]], un potent raticida.

== Biografia ==
=== Inicis i ascens al poder ===
Bèria va néixer fil de Pavell Khulaevitx Bèria a Merkheuli, prop de [[Sukhumi]], al [[Abkhazia|districte de Sukhum]] del la [[governació de Kutais]], llavors part de l'[[imperi Rus]] i que actualment és [[Geòrgia (país)|Geòrgia]]. Originàriament era [[Mingrelià]]. Va estudiar a una escola tècnica a Sukhumi i s'uní als [[Bolxevisme|bolxevics]] al març de 1917 mentre que estudiava enginyeria a [[Bakú]].

El 1919 treballà al servei de seguretat de la [[República Democràtica d'Azerbaian]].

El 1920 o 1921 s'uní a la [[Txekà]] (la primera [[policia secreta]] bolxevic). En aquell temps, esclatà una revolta bolxevic a la [[República Democràtica de Geòrgia]], controlada dels [[Menxevic]]s, i l'[[Exèrcit Roig]] [[Invasió de l'Exèrcit Roig de Geòrgia|els envaí]]. La Txekà va estar molt involucrada en el conflicte, que finalitzà amb la derrota dels Menxevics i la formació de la [[República Socialista Soviètica de Geòrgia]]. El [[1922]], Bèria va ser nomenat adjunt al cap de la branca georgiana del successor de la Txeca, l'[[Directori Polític Estatal|OGPU]].

El [[1924]], encapçalà la repressió de l'[[Alçament d'Agost|alçament nacionalista georgià]], després del qual van resultar executades unes 10.000 persones. Per la seva tasca, Bèria va ser nomenat cap de la ''divisió política-secreta'' de l'OGPU Transcaucasià i va rebre l'[[Orde de la Bandera Roja]].

El 1926, Bèria esdevingué cap de l'OGPU Georgià i va conèixer al també georgià [[Ióssif Stalin]], convertint-se en un aliat de Stalin en el seu ascens del poder dins del [[Partit Comunista de la Unió Soviètica|Partit Comunista]] i del règim soviètic. El 1931 Bèria esdevingué Secretari del Partit Comunista de Geòrgia, i a l'any següent, de tota la regió transcaucàsica, fins a arribar a ser membre del [[Comitè Central del PCUS|Comitè Central]] del Partit Comunista el 1934. En aquests moments començà a atacar els seus companys del Partit Comunista de Geòrgia, dirigint-se en particular cap a [[Gaioz Devdariani]], Ministre d'Educació de l'RSS de Geòrgia. Bèria ordenà la mort dels germans de Devdariani, George i Xalva, que ocupaven càrrecs importants a la Txekà i al Partit Comunista, respectivament. Gaioz Devdariani va ser acusat de violar l'Article 58, a l'haver portat a terme activitats contra-revolucionàries; sent executat el 1938. Fins i tot quan va abandonar Geòrgia, Bèria va controlar el Partit Comunista de la república fins al moment de la seva eliminació el [[1953]].

El 1935, Bèria era un dels subordinats de Stalin en qui aquest confiava més. Cimentà el seu lloc al costat de Stalin amb un llibret titulat ''Sobre la història de les organitzacions bolxevics al Transcaucas'', on emfasitzava el paper de Stalin. Quan el 1934 Stalin inicià la [[Gran Purga|purga]] del Partit Comunista i del govern, després de l'assassinat de [[Serguei Kírov]], Bèria inicià les purgues al Transcaucas. 

{{cita|''Que els nostres enemics sàpiguen que qualsevol que provi d'aixecar una mà contra la voluntat del nostre poble, contra la voluntat del Partit de [[Vladímir Lenin|Lenin]] i [[Stalin]], serà esclafat i destruït sense pietat.|Lavrenti Bèria, juny de 1937}}

=== Bèria i l'NKVD ===
A l'agost de 1938, Stalin va fer anar Bèria cap a Moscou com a adjunt al Cap del Comissariat del Poble d'Afers Interns, l'[[NKVD]], el ministeri que controlava la seguretat de l'estat i les forces de policia. Sota [[Nikolai Iejov]], l'NKVD havia portat a terme la [[Gran Purga]], amb l'empresonament i l'execució de milers de persones de tota la Unió Soviètica sota l'acusació de ser ''enemics del poble''. Però el 1938 l'opressió havia arribat a ser tan extensa que estava danyant la infraestructura, l'economia i les pròpies Forces Armades de l'estat soviètic, la qual cosa va fer que Stalin aturés de cop la purga. Al setembre, Bèria va ser nomenat cap de l'Administració Principal de la Seguretat de l'Estat (GUGB) de l'NKVD, i al novembre va succeir Iejov com a cap de l'NKVD (el propi Iejov va ser executat el 1940). El mateix NKVD va ser purgat, i la meitat del seu personal fou substituït per gent lleial a Bèria.

Encara que el nom de Bèria està íntimament identificat amb la Gran Purga per la seva tasca com a segon al comandament de l'NKVD, la seva arribada al capdavant de l'organització coincidí amb un alleugerament de la repressió. Unes 100.000 persones van ser alliberades dels camps de treball, i es va admetre oficialment que hi havia hagut casos d'injustícies i excessos durant les purgues, dels quals Iejov va ser senyalat com a culpable. Però aquesta liberalització només va ser relativa, ja que les detencions i les execucions van continuar durant el 1940, i es van accelerar a mesura que la guerra s'apropava. Durant aquest període, Bèria supervisà les deportacions de [[Polònia]] i dels [[Estats Bàltics]] després de l'ocupació soviètica d'ambdues regions.

Al març de 1939, Bèria va ser nomenat candidat a membre del [[Politburó]] del [[Partit Comunista de la Unió Soviètica|Partit Comunista]]. Encara que no va arribar a ser membre de ple dret fins al [[1946]], ja era un dels màxims líders de la Unió Soviètica. El 1941 Bèria va ser nomenat Comissari General de Seguretat de l'Estat, el màxim rang para-militar del sistema de la policia soviètica d'aquells moments, comparable al rang de [[Mariscal de la Unió Soviètica]].

El [[5 de març]] de 1940, Bèria va enviar una nota a Stalin (794/B), en la qual afirmava que els presoners de guerra polonesos (majorment oficials de l'exèrcit) retinguts als camps de presoners de la Bielorússia occidental i Ucraïna havien de ser declarats enemics de l'estat, i va recomanar-ne l'execució (veure [[massacre de Katyn]]).

Al febrer de 1941 va ser nomenat Segon del President del [[Govern de la Unió Soviètica|Consell dels Comissaris del Poble]], i al juny, després de la [[Operació Barbarroja|invasió nazi de la Unió Soviètica]], va passar a formar part del [[Comitè de Defensa de l'Estat]] (GKO). Durant la [[Segona Guerra Mundial]] participà en la majoria de les responsabilitats domèstiques, fent servir milions de persones empresonades als camps de treball de l'NKVD per a la producció de guerra. Va assumir el control de la producció d'armaments, així com dels motors aeronàutics (això darrer amb [[Gueorgui Malenkov]]). Aquest seria l'inici de l'aliança de Bèria amb Malenkov, que posteriorment tindria una importància capital.

El 1944, a mesura que els alemanys eren expulsats de terres soviètiques, Bèria s'encarregà de diverses minories ètniques, acusades de col·laboració amb l'enemic, incloent els [[txetxens]], els [[ingúixos]], els [[tàtars de Crimea]] i els [[alemanys del Volga]]. Tots ells van ser deportats a l'[[Àsia Central Soviètica]].

Al desembre de 1944, es va encarregar a l'NKVD que supervisés el [[projecte soviètic de la bomba atòmica]], que construiria i provaria una bomba el 1949. Per aconseguir-ho llançà una campanya d'espionatge del [[Projecte Manhattan|programa d'armament atòmic]] dels [[Estats Units]], del qual obtingué gran part de la tecnologia necessària. Tot i això, la seva contribució més important va ser l'aportació de la massa laboral necessària per poder desenvolupar el projecte. El sistema de [[Gulag]]s proveïa de desenes de milers de persones per treballar a les mines d'[[urani]], així com per la construcció i funcionament de les plantes de processament. L'NKVD també es va encarregar de la seguretat del projecte.

Al juliol de 1945 els rangs de la policia soviètica van ser militaritzats i, per tant, Bèria va convertir-se en [[Mariscal de la Unió Soviètica]]. Tot i que mai va tenir un comandament militar, Bèria, a través de la seva tasca en l'organització de la producció en temps de guerra, va fer una contribució significativa a la victòria de la Unió Soviètica a la II Guerra Mundial.

=== La postguerra ===
Amb Stalin amb gairebé 70 anys, els anys de postguerra van ser dominats per una lluita per la successió entre els seus lloctinents. Al final de la guerra, el successor més ben situat semblava ser [[Andrei Jdànov]], líder del partit a [[Leningrad]] durant la guerra, i llavors al capdavant d'afers culturals. Durant la guerra, Bèria i Jdànov ja eren rivals, però després de 1946 Bèria va formar una aliança amb Malenkov per barrar el pas a Jdànov.

Al gener del 1946, Bèria dimití del seu càrrec de cap de l'NKVD, mentre que seguia retenint el control general sobre els afers de seguretat nacional des del seu càrrec d'Adjunt del Primer Ministre, sota Stalin. Però el nou cap de l'[[NKVD]], [[Sergei Kruglov]], no era un dels homes de Bèria. A més, a l'estiu de 1946, [[Vsévolod Merkúlov]], un dels homes de Bèria, va ser rellevat al capdavant del [[Ministeri de Seguretat de l'Estat (Unió Soviètica)|MGB]] per [[Víctor Semionovitx Abakumov|Víctor Abakumov]]. Kruglov i Abakumov no van perdre el temps en retirar tots els homes de Bèria de la comandància de l'aparell de seguretat amb nova gent. Ben aviat, [[Stepan Mamulov]], viceministre del [[Ministeri d'Afers Interns (Rússia)|MVD]] va quedar com a únic home de Bèria. Durant els mesos següents, Abakumov començà a portar a terme diverses operacions d'importància sense consultar amb Bèria, sovint treballant en tàndem amb Jdanov, i de vegades sota les ordres directes de Stalin. 

Un d'aquests primers moviments va ser l'afer del [[Comitè Jueu Anti-Feixista]], que s'inicià a l'octubre de 1946 i comportà l'assassinat de [[Solomon Mikhoels]] i la detenció d'altres membres. Aquest assumpte danyà Bèria, ja que el seu propi cercle incloïa un nombre substancial de jueus.

Jdànov va morir de sobte a l'agost de 1948, i Bèria i Malenkov van moure's per consolidar el seu poder amb una purga dels homes de Jdànov (coneguda com a ''[[Afer de Leningrad]]''). Entre les 2.000 persones associades estava l'adjunt de Jdànov, [[Aleksei Kuznetsov (estadista)|Aleksei Kuznetsov]], el cap econòmic, [[Nikolai Voznesenski]], el cap del Partit a Leningrad, [[Piotr Popkov]], i el Primer Ministre de la [[República Socialista Federada Soviètica de Rússia|RSFS de Rússia]], [[Mikhail Rodionov]]. Només va ser a partir de la mort de Jdànov que [[Nikita Khrusxov]] començà a ser considerat com una alternativa possible al duet Bèria-Malenkov.

La mort de Jdànov no va aturar, però, la campanya antisemita. Durant els anys de postguerra, Bèria supervisà l'establiment de règims comunistes a l'[[Europa Oriental]], i va nomenar a dit els líders, dels quals un nombre substancial eren jueus. A inicis de 1948, Abakumov inicià diverses investigacions contra aquests líders que van culminar amb la detenció al novembre de 1951 de [[Rudolf Slánský]], Bedřich Geminder i d'altres a [[Txecoslovàquia]]. Tots ells van ser acusats de [[Sionisme]] i, més específicament, de proveir d'armes [[Israel]]. Aquest càrrec era molt perillós per a Bèria perquè aquestes armes havien estat venudes sota les ordres directes del propi Bèria. A més, dels 14 líders del Partit Comunista Txecoslovac, 11 eren jueus, els quals van ser acusats, jutjats, condemnats i executats (veure [[Judici Slánský]]. Paral·lelament es van portar a terme investigacions similars a Polònia i a altres països satèl·lits soviètics. 

En aquella època, Abakumov va ser substituït per [[Semion Ignàtiev]], que intensificà la campanya antisemita. El [[13 de gener]] de [[1953]], el major afer antisemita de la Unió Soviètica va ser iniciat al [[Pravda]]: el [[Complot dels metges]]. Diversos metges prominents jueus van ser acusats d'enverinar als líders soviètics i van ser detinguts, apareixent una campanya d'histerisme antisemític a la premsa soviètica. 37 metges (dels quals 17 eren jueus) van ser detinguts, i el MGB (obeint les ordres de Stalin) va iniciar els preparatius per procedir a la deportació dels jueus a l'extrem orient.

Dies després de la mort de Stalin (produïda el 5 de març), Bèria alliberà tots els metges encara detinguts, anunciant que tot el problema havia estat fabricat, i procedí a detenir als funcionaris del MGB que estaven directament involucrats. L'anunciada deportació dels jueus no es va produir mai. A més, a inicis dels 50 també tingué lloc l'[[Afer Mingrelià]], en el que diversos protegits de Bèria a Geòrgia van ser purgats, cosa que va disminuir encara més el poder de Bèria.

=== Després de Stalin ===
Stalin patí un infart durant la nit després de sopar amb Bèria i amb altres líders soviètics, i va morir quatre dies després ([[5 de març]] de [[1953]]). El Ministre d'Exteriors [[Viatxeslav Mólotov]], a les seves memòries polítiques, afirmà que Bèria li havia confessat que l'havia enverinat. 

Després de la mort de Stalin, Bèria va ser nomenat Viceprimer Ministre, i va tornar  a ésser nomenat cap del MVD. El seu aliat Malenvok era [[President del Consell de Ministres de l'URSS|Primer Ministre de l'URSS]] i, de moment, era l'home més poderós de la Unió Soviètica. Bèria era el segon home més poderós, i donada la feblesa personal de Malenkov, es va situar per ser ell mateix el cap suprem de l'URSS. [[Nikita Khrusxov|Khrusxov]] va esdevenir Secretari del Partit, que era vist com un càrrec menys important que el de Primer Ministre. 

Bèria se situà al capdavant de la liberalització després de la mort de Stalin. Bèria denuncià públicament el Complot dels Metges com un frau, investigà l'assassinat de Mikhoels i promulgà una amnistia que alliberà un milió de presoners no-polítics dels camps de treball forçats. A l'abril signà un decret prohibint l'ús de la tortura en les presons soviètiques.

Bèria també realitzà una política més liberal cap a les nacionalitats no-russes de la Unió Soviètica. Va convèncer el Presídium (el nou nom del Politburó) i el Consell de Ministres que permetés al règim comunista de l'[[República Democràtica Alemanya|Alemanya Oriental]] portar a terme unes polítiques econòmiques més liberals, així com reformes polítiques. A més, Bèria maniobrà per tal de reduir el paper de l'aparell del Partit en el procés de presa de decisions en qüestions polítiques i econòmiques.

A causa de tots aquests fets, no sorprèn que la resta de líders del Partit sospitessin dels veritables motius de Bèria en tot això. Khrusxov s'oposava a l'aliança entre Bèria i Malenkov, però inicialment no era capaç d'enfrontar-s'hi. La seva oportunitat vingué al juny de 1953, quan van esclatar [[Alçament de 1953 a l'Alemanya Oriental|revoltes contra el règim comunista de l'Alemanya Oriental]]. Va haver-hi sospites que el que realment volia Bèria era unificar tota Alemanya i el final de la [[Guerra Freda]], per poder rebre ajut nord-americà com durant la guerra. Les demostracions de l'Alemanya Oriental van fer que [[Viatxeslav Mólotov|Mólotov]], [[Georgi Malenkov|Malenkov]] i [[Nikolai Bulganin|Bulganin]] es convencessin que les polítiques de Bèria eren perilloses i desestabilitzarien el règim soviètic. Pocs dies després dels fets a Alemanya, Khrusxov va convèncer els altres líders a donar un ''cop'' dins del Partit contra Bèria, cop en el qual fins i tot [[Georgi Malenkov|Malenkov]], el seu principal aliat, l'abandonà.

=== La caiguda de Bèria ===
Al juny de 1953, Bèria va ser detingut i empresonat prop de [[Moscou]]. Primer va ser tancat a la presó militar de Moscou i després al [[búnquer]] del quarter general del [[Districte Militar de Moscou]].

El Ministre de Defensa [[Nikolai Bulganin]] ordenà a la [[4a Divisió Blindada de la Guàrdia|4a Divisió Blindada de la Guàrdia ''Kantemirovskaia'']] i a la [[2a Divisió Motoritzada de Fusellers de la Guàrdia|2a Divisió Motoritzada de Fusellers de la Guàrdia ''Kantemirovskaia'']] que es desplacessin cap a Moscou per evitar que forces dels cossos de seguretat encara lleials a Bèria provessin de rescatar-lo.

A més de Bèria, també van ser empresonats diversos dels seus dofins, com [[Vsévolod Merkúlov|Merkúlov]], [[Bogdan Kobulov]], [[Sergei Goglidze]], [[Vladimir Dekanozov]], [[Pavel Meixik]] i [[Lev Vlodzimirskii]].

[[Pravda]] no va anunciar la detenció de Bèria fins al [[10 de juliol]], va atorgar tot el crèdit a Malenkov i va parlar de ''les activitats criminals de Bèria contra el Partit i l'Estat''. Al desembre es va anunciar que Bèria i els altres sis còmplices esmentats havien estat conspirant duran anys per erosionar el poder de la Unió Soviètica i tornar al capitalisme.

Bèria i els seus sis companys van ser jutjats en una sessió especial (Spetsialnoie Sudebnoie Prisutstvie) del [[Jutjat Suprem de la Unió Soviètica]], sense advocat defensor ni dret d'apel·lació. El Mariscal [[Ivan Koniev]] va ser el President del judici, en el que Bèria va ser trobat culpable de:

# [[Traïció]]: Va ser acusat (sense proves) de ''mantenir i desenvolupar fins al moment del seu arrest connexions secretes amb els serveis d'intel·ligència estrangers''. En particular, d'haver intentat iniciar converses de pau amb [[Adolf Hitler|Hitler]] el 1941 a través de l'ambaixador de Bulgària (tot i que era obeint ordres de Stalin i Mólotov). També va ser acusat, tot i que col·laborà en l'organització de la [[Batalla del Caucas|defensa del nord del Caucas]], d'intentar deixar que els alemanys ocupessin el Caucas. També va haver-hi acusacions que, ''planejant aconseguir el poder, Bèria intentà obtenir el suport dels estats imperialistes a costa de violar la integritat territorial de la Unió Soviètica i cedir regions del territori soviètic als estats capitalistes'' (això va ser degut al fet que Bèria suggerí als seus assistents que, per tal de millorar les relacions exteriors soviètiques, seria raonable transferir l'[[Óblast de Kaliningrad]] a Alemanya, una part de Karèlia a Finlàndia i les [[illes Kurils]] al Japó).
# [[Terrorisme]]: l'ordre d'executar 25 presoners polítics a l'octubre de 1941 sense judici va ser classificat com un acte de terrorisme.
# Activitats contrarevolucionàries durant la [[Guerra Civil Russa]]: el 1919, Bèria treballà al servei de seguretat de la [[República Popular d'Azerbaijan]]. Bèria afirmà que va ser encarregat d'aquella tasca pel [[Partit Social Democràtic Musulmà|Partit Hummet]], d'on sortí el Partit Adalat, el Partit [[Ahrar]], i els bolxevics de Bakú per establir el [[Partit Comunista d'Azerbaijan]].

Bèria i els altres acusats van ser sentenciats a mort. Es va procedir immediatament amb les sentències, i tots foren afusellats el [[23 de desembre]] de [[1953]]. La seva vidua i el seu fill van ser exiliats a [[Iekaterinburg|Sverdlovsk]], i van ser alliberats el 1964.

Després de la mort de Bèria, el MGB va ser separat del MVD i reduït de ministeri a comitè (conegut com a [[KGB]]), i cap altre cap de policia soviètic tornà a tenir el poder de què havia disposat Bèria.

Al maig del 2000 la Cort Suprema de la Federació Russa rebutjà una apel·lació dels membres de la família de Bèria per retirar-li la condemna de 1953, basant-se en les lleis russes per rehabilitar els falsament acusats de crims polítics; però en aquest cas, el jutge dictaminà que ''Bèria va ser l'organitzador de la repressió contra el seu propi poble i per tant no se'l podia considerar una víctima''. Però si que va trobar Vladimir Dekanozov, Pavel Meixik i Lev Vlodzimirskii culpables d'abús d'autoritat i no pas de crims contra l'estat, i la sentència va ser pòstumament modificada, de mort a 25 anys de reclusió.

{{Plantilla:Mariscals de l'URSS}}
{{Commonscat|Lavrentiy Beria}}
{{Autoritat}}

{{ORDENA:Beria, Lavrenti}}

[[Categoria:Polítics de la Segona Guerra Mundial]]
[[Categoria:Polítics soviètics]]
[[Categoria:Mariscals de la Unió Soviètica]]
[[Categoria:Membres de l'NKVD]]
[[Categoria:Georgians]]
[[Categoria:Membres del Politburó del Comitè Central del Partit Comunista de la Unió Soviètica]]
[[Categoria:Herois del Treball Socialista]]
[[Categoria:Orde de Lenin]]
[[Categoria:Perpetradors de la Gran Purga]]
[[Categoria:Repressió a la Unió Soviètica]]
[[Categoria:Soviètics executats]]
[[Categoria:Comissaris del Poble i Ministres de la Unió Soviètica]]</text>
      <sha1>o9s42if68gjlac1hyhnp3og2tt8qf4f</sha1>
      <model>wikitext</model>
      <format>text/x-wiki</format>
    </revision>
  </page>