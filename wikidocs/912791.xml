<page>
    <title>Societat postindustrial</title>
    <ns>0</ns>
    <id>912791</id>
    <revision>
      <id>13895251</id>
      <parentid>13862884</parentid>
      <timestamp>2014-07-27T11:26:09Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (- ha sigut + ha estat)</comment>
      <text>'''Societat postindustrial''' és un concepte proposat per diversos teòrics de la [[sociologia]] i l'[[economia]] per descriure l'estat d'un [[sistema social]] i [[sistema econòmic|econòmic]] que ha evolucionat segons uns canvis específics en la seva [[estructura]] que corresponen a un estadi de desenvolupament posterior al procés d'[[industrialització]] clàssic de la [[Revolució industrial]] (la [[societat industrial]], estat posterior al de [[societat preindustrial]]). En una societat postindustrial s'ha produït una transició econòmica, que reestructura la [[societat]] sencera, entre una economia basada en la indústria a una altra basada en els serveis, una divisió del [[capital]] nacional i global ([[globalització]]) i una [[privatització]] massiva. El requisit previ d'aquest canvi són els processos d'[[industrialització]] i [[liberalització]].

== Característiques ==
Alguns trets de les societats post-industrials són:
* Un ràpid augment del [[sector serveis]], en comparació del [[sector industrial]].
* Un considerable augment de les [[tecnologies de la informació]], que porta a la constitució del concepte de la [[era de la informació]].
* La [[informació]], el [[coneixement]] i la [[creativitat]] són les noves [[matèries primeres]] de l'economia, podent-se parlar de la [[revolució de la informació]].

La societat post-industrial ha estat objecte de moltes crítiques, des de les moltes veus que han intentat restaurar el [[desenvolupament industrial]]. Cada vegada més, no obstant això, els ciutadans estan veient com velles fàbriques abandonades s'adapten al nou model econòmic, acollint centres comercials, recreatius i de serveis, amb gran [[desenvolupament tecnològic]]. Tanmateix això no implica que hi hagi hagut una disminució dels productes manufacturats. Les fàbriques substitueixen per [[màquina|màquines]] la [[mà d'obra]] humana, en un rang fins i tot superior al que ja va ocórrer en la [[Revolució industrial]].

A diferència de la [[societat industrial]], identificada com a [[societat de classes]], en la societat postindustrial la pertinença a una determinada [[classe social]] deixa de ser el [[identitat|tret identitari]] més acusat, passant a ser-ne uns altres, per exemple, la [[identitat sexual]] o de [[Gènere (humà)|gènere]], la religió o la nacionalitat.

Aquesta pèrdua dels senyals d'identitat de classe social és impulsada en bona part pel canvi estructural en les relacions de producció. Les grans companyies no acullen ja en el seu si els diferents estrats socials, empresari, enginyer, obrer, potenciant així la idea de pertinença a una mateixa estructura amb diferents classes. Ara, en la societat postindustrial, la [[tercerització]] del treball divideix les companyies en altres més especialitzades en les quals es dissenya, gestiona o produeix, però mai es realitza el procés complet, separant als treballadors en diferents companyies i, gràcies a la globalització de l'economia i els processos de deslocalització, a diferents països. Encara que sí desapareix el sentiment de pertinença a una classe social les classes en si no han desaparegut.

== Desenvolupament del concepte ==
El terme societat post-industrial va ser encunyat per les obres d'almenys dos autors que van publicar les seves obres a la fi dels anys seixanta i començaments dels anys 1970: [[Alain Touraine]] (''La societé post-industrielle'', 1969) i [[Daniel Bell]] (''The Coming of Post-Industrial Society'', 1973).refVanda Ferreira dos Santos i Emilce Noemi Sena Correa: [http://www.cinfo.cu/Userfiles/file/Cinfo/cinfo2004/abril2004/10Abril%202004.PDF http ''Advenimiento de la sociedad de la información y su repercusión en ámbito laboral, cultural y económico''] pg. 20. Citen com a edició española de Bell la d'Alianza: Madrid, 1976 i per a Tourain citen l'estudi de Steyaert, Jan i Nick Gould: ''La sociedad de la información, ¿concepto o quimera?''./ref
En concret, aquest últim va realitzar una sèrie d'observacions:

* Una societat post-industrial és aquella on la majoria dels empleats no estan implicats en la producció de mercaderies tangibles.

* El que caracteritza la societat postindustrial no és només el canvi en la naturalesa del [[Poder (sociologia) |poder]] (el qual ja no sorgeix de la [[propietat privada]] o de la [[gestió]] política, sinó de la possessió del [[coneixement]] ([[societat del coneixement]], [[Peter Drucker]]) sinó que també pressuposa un canvi en la naturalesa mateixa del coneixement.

No obstant això, Bell va utilitzar el model del tercer sector de [[Colin Clark]], que no distingia entre, per exemple, vendre al detall els [[serveis personals]] de la cura de les persones i les [[telecomunicacions]] o la [[tecnologia de la informació]].

== Exemples de societats postindustrials==
S'inclouen com a societats postindustrials les dels [[Estats Units]] i [[Europa Occidental]]. El període postindustrial no començaria fins al cap de la [[Segona Guerra Mundial]], o més aviat finals dels anys cinquanta, d'acord amb la major part dels sociòlegs ([[Inozemtsev]]).

== Vegeu també ==
* [[Alvin Toffler]] 
* [[Evolució sociocultural]]
* [[Modernitat]]
* [[Postmodernitat]]

== Referències ==
references /

== Bibliografia ==
* Ritzer, George. The Coming of Post-Industrial Society. Second Edition. New York: McGraw-Hill, 2007. 
* Bell, Daniel. The Coming of Post-Industrial Society. New York: Harper Colophon Books, 1974. 
* Inozemtsev V.L. [http://www.postindustrial.net/content1/show_content.php?table=magazineslang=russianid=124 The Inevitability of a Post-Industrial World: Concerning the Polarity of Today's World Order], Global FOCUS, Vol. 13, No. 2. P. 60-79 (2001).
* [[Ulrich Beck]] ''Sociología del Riesgo'' Paidós, Barcelona. 1994 
* [[Anthony Giddens]] ''Consecuencias de la modernidad'' Madrid, Alianza Editorial (1990)
* [[Anthony Giddens]] ''La tercera via: La renovació de la socialdemocràcia''. Barcelona: Edicions 62. (1998) 
* [[Manuel Castells]] ''La era de la Información'' 
 
[[Categoria:Història de l'economia]]

[[uk:Концепція постіндустріального суспільства#Постіндустріальне суспільство]]</text>
      <sha1>agii9ta5omy2abo8eydpil0mal5n885</sha1>
      <model>wikitext</model>
      <format>text/x-wiki</format>
    </revision>
  </page>