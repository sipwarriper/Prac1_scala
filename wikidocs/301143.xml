<page>
    <title>Operació Anníbal</title>
    <ns>0</ns>
    <id>301143</id>
    <revision>
      <id>13544921</id>
      <parentid>13170310</parentid>
      <timestamp>2014-06-08T20:30:58Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: insistí en què la  insistí que la</comment>
      <text>L''''Operació Anníbal''' ([[alemany]]: ''Operation Hannibal'') va ser el nom les operacions d'[[Evacuació de Prússia Oriental|evacuació]] de la població civil i militar de la [[Prússia Oriental]], que tingué lloc a mitjans de gener de [[1945]], davant l'avanç de l'[[Exèrcit Roig]] durant l'[[Ofensiva de la Pomerània Oriental]].

Després que el [[12 de gener]] de [[1945]] s'iniciés l'ofensiva soviètica i avancés a través de Prússia el [[23 de gener]] de [[1945]], [[Karl Dönitz]] se n'adonà finalment que Alemanya podia ser derrotada i, desitjant salvar els seus submarins i d'altres, radià un missatge el mateix 23 a [[Gdynia]] (Gotenhafen) per començar una evacuació naval cap a l'oest. Aquesta operació rebé el nom d'Anníbal. La intenció de Dönitz, segons explica a les seves memòries de postguerra, era evacuar tanta gent com fos possible lluny dels soviètics.

No obstant això, i fins al moment del seu suïcidi, [[Adolf Hitler]] insistí que la guerra havia de continuar. El flux de [[refugiat]]s transformà l'operació en una de les majors evacuacions d'emergència navals de tota la història (en un període d'unes 15 setmanes, entre 494 i 1.080 bucs mercants, així com les restes de la [[Kriegsmarine]], transportarien uns dos milions de refugiats i de militars a través del [[Mar Bàltic]] cap a [[Alemanya]] i [[Dinamarca]].

== Operacions ==
Les operacions van iniciar-se el [[23 de gener]] de [[1945]], tot i l'amenaça dels submarins soviètics operant al Bàltic.

El [[30 de genr]] el [[Wilhelm Gustloff (vaixell)|''Wilhelm Gustloff'']] i el ''Hansa'' van abandonar [[Gdynia]] amb destí [[Kiel]]. El ''Hansa'' va veure's obligat a tornar a port degut a problemes mecànics, però el ''Gustloff'' continuà el viatge, amb més de deu mil persones a bord. Va ser torpedinat i enfonsat pel [[Submarí soviètic S-13|S-13]] soviètic davant de la costa de Pomerània, amb un total de 9.400 víctimes, el pitjor desastre marítim de la història.

El [[9 de febrer]], el [[SS General von Steuben|''Steuben'']] salpà des de [[Pillau]] amb entre 3.000 i 4.000 persones a bord, dirigint-se cap a [[Swinemünde]]. Va ser enfonsat pel S-13 tot just després de mitjanit, amb només 300 supervivents.

A inicis de març, una flota composta pel [[cuirassat de butxaca]] ''[[Creuer Admiral Scheer|Admiral Scheer]]'', acompanyat per 3 [[destructor]]s i el torpediner T-36 van anar per donar cobertura al cap de pont prop de [[Vollin]]. Durant l'operació, la flota aconseguí evacuar a uns 75.000 refugiats i soldats que havien quedat aïllats a la zona. Van ser portats a naus de guerra majors, així com a altres transports que esperaven a mar oberta. Si bé diversos d'aquests transports van ser enfonsats, grans transatlàntics com el [[SS Deutschland (1923)|''Deutschland'']] van aconseguir superar el bloqueig i evacuar a unes 11.000 persones.

Durant la nit del 4 al 5 d'abril, una flotilla de diverses llanxes de desembarcament i vaixells petits van evacuar a unes 30.000 persones des del ''Oxhöfter Kämpe'', deixant-los a la península de Hela. S'estima que unes 265.000 persones van ser evacuades des de [[Danzig]] a Hela només durant el mes d'abril.

El [[15 d'abril]], un altre gran comboi, consistent en 4 transatlàntics i diversos transports van abandonar Hela amb uns 20.000 refugiats i soldats. El [[16 d'abril]], un d'ells, el [[Goya (vaixell)|''Goya'']]; va ser torpedinat i enfonsat pel [[Submarí soviètic L-3|L-13]], amb la pèrdua de 6.000 vides, deixant només 183 supervivents.

Entre l'[[1 de maig|1]] i el [[8 de maig]], 150.000 persones van ser evacuades des de les platges de Hela. A les 21:00 del [[8 de maig]] de [[1945]], el darrer dia de la guerra, un comboi consistent en 92 vaixells de tota mena, van abandonar la ciutat [[Letònia|letona]] de [[Liepāja]] (''Libau'') amb 18.000 refugiats. Mentre que centenars de tots aquells que s'havien embarcat en els vaixells petits durant el darrer dia de la guerra van ser capturats pels MTB soviètics, les evacuacions cap a l'oest van continuar almenys durant una setmana més, tot i que aquells moviments estaven aturats segons els terminis de la rendició soviètica.

== Pèrdues ==
A més de les pèrdues del [[Goya (vaixell)|''Goya'']], del [[SS General von Steuben|''Steuben'']] i del [[Wilhelm Gustloff (vaixell)|''Wilhelm Gustloff'']] (3 dels pitjors desastres navals de la història), 158 mercants més van resultar enfonsats durant les 15 setmanes que s'estengué l'Operació Annibal ([[23 de gener]] – [[8 de maig]] de [[1945]]

* [[SS Cap Arcona|''Cap Arcona'']]
* [[SS Thielbek|''Thielbek'']]
* [[Goya (vaixell)|''Goya'']]
* [[Wilhelm Gustloff (vaixell)|''Wilhelm Gustloff'']]
* [[SS General von Steuben|''Steuben'']]
* [[Alexander Marinesko|Capità Alexander Marinesko]]

{{ORDENA:Annibal}}
[[Categoria:Operacions de la Segona Guerra Mundial]]
[[Categoria:Front Oriental de la Segona Guerra Mundial]]</text>
      <sha1>apscch5nl7yby262e4lufkkt255pbya</sha1>
      <model>wikitext</model>
      <format>text/x-wiki</format>
    </revision>
  </page>