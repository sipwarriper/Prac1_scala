<page>
    <title>Robert Brasillach</title>
    <ns>0</ns>
    <id>305700</id>
    <revision>
      <id>13694412</id>
      <parentid>13638672</parentid>
      <timestamp>2014-06-26T23:38:25Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Commonscat}}</comment>
      <text>[[Fitxer:Brasillach portrait.jpg|thumb|dreta|'''Robert Brasillach''' el 1943]]
'''Robert Brasillach''' ([[Perpinyà]], [[31 de març]] de [[1909]] - afusellat el [[6 de febrer]] de [[1945]] al Fort de [[Montrouge]]) fou un escriptor francès, periodista i [[crític de cinema]] conegut per les seves actituds [[feixisme|feixistes]], [[antisemitisme|antisemites]] i [[Govern de Vichy|col·laboracionistes]] durant la [[Segona Guerra Mundial]].ref name=gec{{GEC|0009996}}/ref

==Biografia==
El pare de Robert Brasillach era un oficial de l'exèrcit francès que morí en campanya al Marroc el [[1914]]; poc després, la seva mare va decidir traslladar-se a [[Sens]] on crià els seus fills. Al liceu d'aquesta població del departament de [[Yonne]] ([[Borgonya]]), Brasillach hi tingué com a professor [[Gabriel Marcel]], i al [[Liceu Louis-le-Grand]] de París va ser company de [[Maurice Bardèche]], [[Thierry Maulnier]], [[José Lupin]], [[Jean Martin]] i [[Paul Arrousseau]]. Finalment, Brasillach fou admès a l'Escola Normal Superior el [[1928]]. D'aquest període de joventut, en parlà bastant als primers capítols de ''Notre avant-guerre'', llibre de memòries escrit el [[1939]]-[[1940]]. 

Ja a principis dels anys trenta, Brasillach va començar a col·laborar regularment al diari ''[[L'Action française (diari)|L'Action française]]'' i a ''[[L'Étudiant français]]''; així com el [[1937]], passà a dirigir el setmanari ''[[Je suis partout]]'', on hi publicà articles de fort contingut antisemita en els quals, hi expressava també la seva gran admiració pel [[Tercer Reich]] i per la ideologia [[nazisme|nazi]], visible en la seva assistència el [[1937]] a un congrés nazi celebrat a [[Nuremberg]]. En consonància amb la seva actitud política, en esclatar la [[Guerra Civil Espanyola]], va donar suport al bàndol [[franquisme|franquista]], fins al punt d'arribar a desplaçar-se a [[Espanya]], i va escriure sobre els fets de l'Alcàsser de Toledo.

El [[1940]], després que els alemanys envaïssin França, Brasillach, reclutat per a l'exèrcit, fou fet presoner; ara bé, el [[1941]], a causa de les seves actituds polítiques, va ser alliberat i tornà a [[França]], on defensà la idea d'un feixisme a la francesa, que no fos un simple calc dels models alemany o italià.

Partidari de la victòria del [[Tercer Reich]], el [[1943]], quan, després de la caiguda de [[Benito Mussolini|Mussolini]] a [[Itàlia]], començà a témer la derrota de les Potències de l'Eix, Brasillac deixà el càrrec de director de ''Je suis partout'', que passà al conegut col·laboracionista [[Pierre-Antoine Cousteau]] (germà de [[Jacques-Yves Cousteau]]). Tot i així, durant l'[[estiu]] de [[1944]], Brasillach va signar la petició d'execució sumària de tots els membres de la [[Resistència Francesa]].

==Procés i execució==
Després dels desembarcaments aliats de [[desembarcament de Normandia|Normandia]] i [[desembarcament de Provença|Provença]], Brasillach no intentà fugir ni a Alemanya ni a [[franquisme|Espanya]], sinó que es quedà amagat a França. Llavors, les noves autoritats franceses, veient-se incapaces de localitzar-lo, arrestaren la seva mare, amb la qual cosa, Brasillach va decidir lliurar-se a la Prefectura de Policia de París. El van empresonar a [[Fresnes]] (actualment [[Val-de-Marne]]), on, processat el [[19 de gener]] de [[1945]] per col·laboració amb l'enemic, va ser condemnat a mort. El seu advocat defensor, [[Jacques Isorni]], s'ocupà mesos després de la defensa del [[mariscal Pétain]]

Després de sabuda la sentència contra Brasillach, un grup de cinquanta-cinc intel·lectuals, entre els quals hi havia [[Paul Valéry]], [[Paul Claudel]], [[François Mauriac]], [[Daniel-Rops]], [[Albert Camus]], [[Marcel Aymé]], [[Jean Paulhan]], [[Roland Dorgelès]], [[Jean Cocteau]], [[Colette]], [[Arthur Honegger]], [[Maurice de Vlaminck]], [[Jean Anouilh]], [[André Barsacq]], [[Jean-Louis Barrault]] i [[Thierry Maulnier]], adreçaren una petició de clemència al cap del govern provisional francès general [[Charles de Gaulle]], que aquest va desestimar, per la qual cosa, l'afusellament de Brasillach va acabar duent-se a terme el [[6 de febrer]] de [[1945]].

Per explicar aquesta actitud del general de Gaulle, hi ha dues teories:
*Consultant els papers de l'expedient Brasillach, el general va veure la portada d'una revista on hi apareixia algú vestit amb l'uniforme alemany; en realitat, es tractava de [[Jacques Doriot]], però de Gaulle el va confondre amb Brasillach
*L'execució de Brasillach fou una concessió de de Gaulle als [[Partit Comunista Francès|comunistes]] per consolidar la seva posició al govern. Aquesta segona teoria la defensa [[Jean Lacouture]], autor de ''La raison de l'autre, Montesquieu, Mauriac'', Confluences, [[2002]].

Robert Brasillach fou enterrat al [[cementiri de Charonne]], al districte vintè de [[París]]. Cada any, el [[6 de febrer]], el ''[[Cercle franco-hispanique]]'' organitza una ofrena floral a la seva tomba.

==Crític de cinema==
Ja des de la seva adolescència, Brasillach va ser un apassionat del cinema; per això, a més de bastants articles a la premsa, va escriure ''Histoire du cinéma'' publicada per primera vegada el [[1935]] i reeditada el [[1943]] en col·laboració amb el seu cunyat [[Maurice Bardèche]]. Malgrat tot, i a diferència d'altres crítics de l'època, Brasillach va adoptar en el cinema una actitud políticament neutra, a part d'alguns comentaris antisemites com els que va fer en alguns articles de [[1943]]. La seva passió pel cinema va dur-lo a relacionar-se amb [[Henri Langlois]] al ''Cercle du cinéma''.

Tot i ser un entusiasta dels que llavors ja es consideraven clàssics ([[Charles Chaplin]], [[Georg Wilhelm Pabst]], [[René Clair]], [[Jean Renoir]], etc.) i de les pel·lícules americanes ([[John Ford]], [[Frank Borzage]], [[King Vidor]], etc.), va mostrar un gust original amb una gran curiositat pel cinema estranger; per això, fou el primer a parlar a França del cinema japonès, especialment de [[Yasujiro Ozu]], [[Kenji Mizoguchi]] i [[Heinosuke Gosho]]. A la presó, va treballar en la tercera edició de la seva ''Histoire du cinéma'' i preparà una adaptació de ''[[Falstaff]]'', que esperava poder realitzar amb [[Raimu]].

==Obres==
Entre les obres de Robert Brasillach, destaquen:

*''Présence de Virgile'', [[1931]]
*''le Voleur d'étincelles'', novel·la, [[1932]]
*''l'Enfant de la nuit'', [[1934]]
*''Histoire du cinéma'', [[1935]] (en col·laboració amb [[Maurice Bardèche]])
*''le Procès de Jeanne d'Arc'', text establert i prefaci de Robert Brasillach [selecció de textos], Gallimard, [[1941]], reeditat el [[1998]] a les Éditions de Paris, col·lecció « Classiques », amb una presentació de François Bluche
*''Histoire de la guerre d'Espagne'' (amb [[Maurice Bardèche]]), Plon, [[1939]]
*''Portraits'', [[1935]]
*''le Marchand d'oiseaux ou le Méridien de Paris'', [[1936]]
*''Comme le temps passe...'', [[1937]]
*''Pierre Corneille'', Fayard, [[1938]]
*''[[Les Sept couleurs]]'', Plon, [[1939]]
*''Notre avant-guerre'', Plon, [[1941]]
*''la Conquérante'', [[1943]]
*''les Quatre Jeudis'', [[1944]]
*''Lettre à un soldat de la classe 60''. ''Les Frères ennemis''. ''Dialogue tragique'', Le Pavillon Noir, París. [[1946]]. 107 p.

Publicacions pòstumes:
*''Poèmes de Fresnes'', [[1950]]
*''Anthologie de la poésie grecque'' (1950), éd. Stock. Reeditada el [[1995]] al Livre de Poche. ISBN 2-25301-517-2
*''la Reine de Césarée'', teatre (drama), [[1954]], estrenada per primera vegada el [[1957]]
*''Bérénice'', teatre (drama), [[1954]]
*''Journal d'un homme occupé'', [[1955]]
*''les Captifs'', novel·la inacabada, Plon, [[1974]]

El seu cunyat [[Maurice Bardèche]] dirigí la publicació, al ''Club de l'Honnête Homme'', de les ''Œuvres complètes'' (esporgades) en 12 volums, des de [[1963]] fins [[1966]].

== Bibliografia ==
*[[Maurice Bardèche]], ''Souvenirs'', Buchet-Chastel, París, [[1993]]
*[[Anne Brassié]], ''Robert Brasillach ou Encore un instant de bonheur'', Robert Laffont, París, [[1987]] - reeditat el [[2006]] per l'[http://www.brasillach.org Association des Amis de Robert Brasillach] (A.R.B.)
*''Brasillach et la génération perdue'', Éditions du Rocher, [[1987]] - Homenatge col·lectiu (de [[Jean Anouilh]], [[Maurice Bardèche]], [[Jean Guitton]], [[Fred Kupferman]], [[Anne Brassié]], [[Dominique Desanti]], [[Thierry Maulnier]], i [[Jean-Marc Varaut]]; sota la direcció de [[Pierre Sipriot]])
*[[Philippe d'Hugues]], ''Brasillach'', col·lecció « Qui suis-je ? », [[Éditions Pardès]], [[2005]]
*Pierre-Marie Dioudonnat, ''Je suis partout, 1930-1944. Les maurrassiens devant la tentation fasciste'', La Table Ronde, París, [[1973]]
*[[Jacques Isorni]], ''le Procès de Robert Brasillach (19 janvier 1945)'', Flammarion, [[1946]]
*Alice Kaplan, ''Intelligence avec l'ennemi: Le procès Brasillach'', Gallimard, [[2001]] (publicació original: ''The Collaborator: The Trial and Execution of Robert Brasillach'', University of Chicago Press, [[2000]])
*Michel Laval, ''Brasillach ou la trahison du clerc'', Hachette, París, [[1992]].
*Pascal Louvrier, ''Brasillach, l'illusion fasciste'', Perrin, París [[1989]] (prefaci d'[[Alain Griotteray]])
*[[Jean Madiran]], ''Brasillach'', Nouvelles Éditions Latines, [[1959]]
*[[Henri Massis]], ''le Souvenir de Robert Brasillach'', Éditions Dynamo, [[Lieja]], [[1963]]
*Pierre Pellissier, ''Robert Brasillach...le maudit'', Denoël, [[1989]]
*[[Robert Poulet]], ''Robert Brasillach, critique complet'', col. « Brimborions », 186, Dynamo-Pierre Aelberts, [[Lieja]], [[1971]]
*Luc Rasson, ''Littérature et fascisme: Les romans de Robert Brasillach'', Minard, [[París]], [[1991]]
*[[Pol Vandromme]], ''Robert Brasillach, l'homme et l'œuvre'', Plon, [[1956]]

== Referències ==
{{Referències}}

== Enllaços externs ==
{{Commonscat}}
{{Viquidites}}
* [http://www.brasillach.org/ Associations des amis de Robert Brasillach]
*[http://www.guerre-mondiale.org/Documents/brasillach.htm Le récit de l'exécution par son avocat Msupe/sup Isorni]

{{ORDENA:Brasillach, Robert}}
{{Autoritat}}
{{Enllaç AB|no}}

[[Categoria:Feixistes francesos]]
[[Categoria:Escriptors nord-catalans en francès]]
[[Categoria:Crítics de cinema]]
[[Categoria:Escriptors perpinyanencs]]</text>
      <sha1>9el8xd4dlkr4rrir0mh5igstuydc8hy</sha1>
      <model>wikitext</model>
      <format>text/x-wiki</format>
    </revision>
  </page>