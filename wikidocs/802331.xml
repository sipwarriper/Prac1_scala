<page>
    <title>Tropes Frontereres Soviètiques</title>
    <ns>0</ns>
    <id>802331</id>
    <revision>
      <id>13962877</id>
      <parentid>13962813</parentid>
      <timestamp>2014-08-22T14:06:59Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (-Txeka +Txekà)</comment>
      <text>{{FixHTML|begin}}
{{VPHISMILCAT Infotaula unitat militar
|nom_de_la_unitat_militar= Tropes Frontereres Soviètiques br Пограничные войска СССР
|imatge=[[Fitxer:USSR Frontier Troops Emblem.PNG|200px|Insígnia d'espatlla]]
|peu_de_foto= Insígnia d'espatlla
|periode = 
|data de Lleva= 
|dissolució= 
|pais={{Bandera|Unió Soviètica}} [[Unió Soviètica]]
|branca= 
|arma= 
|tipus= 
|mida= 
|estructura=
|coronel= 
|oficials_destacats= 
|batalles= 
|lema=
|divisa=
|condecoracions= [[Fitxer:GuardRibbon.gif|23px|Medalla al servei distingt en la vigilància de les fronteres de l'Estat]] [[Medalla al Servei Distingit en la Vigilància de les Fronteres de l'Estat]]
|}}

Les '''Tropes Frontereres Soviètiques''' ([[rus]]: Пограничные войска СССР; transliterat ''Pogranichnyie Voiska SSSR'') eren la [[guàrdia fronterera]] [[militar|militaritzades]] de la [[Unió Soviètica]], subordinades a l'agència de [[seguretat de l'estat]] corresponent, primer a la [[Txekà]]/[[OGPU]], després a l'[[NKVD]]/[[Ministeri de Seguretat de l'Estat (Unió Soviètica)|MGB]] i, finalment, al [[KGB]]. Així doncs, van ser conegudes com a '''Tropes Frontereres de l'NKVD''' i com a '''Tropes Frontereres del KGB''' (amb les abreviatures russes ''НКВД СССР''/- ''КГБ СССР'' afegides al final dels seus noms oficials). A diferència de les guàrdies frontereres de molts altres països, les Tropes Frontereres Soviètiques també incloïen les tropes de vigilància [[mar|marítmes]] (com podrien ser els [[guardacostes]]).

== Missió ==
Les tasques de les Tropes Frontereres Soviètiques incloïen rebutjar les incursions armades al territori soviètic, evitar les travessies il·legals de la frontera o el transport d'armes, explosius, contraban o de literatura subversiva; vigilar l'observació de procediments establerts en els punts de travessia de la frontera, vigilar l'observància dels vaixells soviètics i estrangers dels procediments de navegació dins les aigües territorials soviètiques; així com assistir les agències de l'estat en la preservació dels recursos naturals i de la protecció de la pol·lució. Les Tropes Frontereres estaven autoritzades a examinar documents i possessions de persones que travessessin les fronteres, així com a confiscar articles, a portar a terme càstigs en casos de violacions de la frontera de l'estat, amb potestat de detenir, investigar i interrogar aquells que fossin sospitosos de violacions de les fronteres.

== Força ==
La força de les Tropes Frontereres Soviètiques estava estimada en uns 230.000 membres el 1989. Tot i que es trobaven sota l'autoritat operativa del [[KGB]], les Tropes Frontereres eren reclutes de la lleva bianual del Ministeri de Defensa, i la seva entrada i sortida estaven regulades mitjançant la Llei Universal del Servei Militar de 1967, que cobria totes les branques de les [[Forces Armades de la Unió Soviètica]].

== Història ==
El 1934, depenent de l'[[NKVD]], les Tropes Frontereres van quedar subordinades al GUPVO (abreviatura del ''Directori en Cap de Guàrdies Frontereres i de l'Interior''). El 1939 van ser reorganitzades al GUPV (''Directori en Cap de les Tropes Frontereres'').

Les Tropes Frontereres de l'NKVD consistien en [[infanteria]], [[cavalleria]], [[reconeixement militar|reconeixement]] i unitats navals i aèries.

Des de la dècada dels 30, el tret distintiu a l'uniforme de les Tropes Frontereres eren les parts verdes de la [[gorra]] i de les insígnies. El verd també estava present al gallardet de les Tropes Frontereres Marítimes.

=== Segona Guerra Mundial ===
Les unitats de Guàrdies Frontereres destinades a la frontera occidental de la Unió Soviètica van participar en combats ferotges durant les primeres setmanes de la [[Operació Barbarroja|invasió alemanya de la Unió Soviètica]], entre juny i juliol de 1941. Van patir el més dur de l'assalt [[Tercer Reich|alemany]] i, a causa d'això, van patir un altíssim nombre de baixes. Les tropes frontereres estaven entre el [[Setge de Brest (1941)|defensors]] de la [[Fortalesa de Brest (Bielorússia)|Fortalesa de Brest]]. Les tropes frontereres d'altres zones de la frontera soviètica també van participar en els combats. De manera notable, els [[Regiment]]s de Guàrdies Fronterers 105è, 157è i 333è (operant com a unitats regulars de l'[[Exèrcit Roig|exèrcit]] van participar en la [[Batalla de Berlín]] el 1945.

Durant la guerra, 150 guàrdies fronterers van rebre el títol d'[[Heroi de la Unió Soviètica]], i 13.000 més van rebre [[condecoracions de la Unió Soviètica|condecoracions diverses]].

=== Història durant la postguerra ===
Durant la [[Gran Guerra Patriòtica|guerra]], les tropes frontereres van passar a ser un servei de combat al front. També combatrien el 1969 en topades frontereres amb soldats xinesos a les illes del [[riu Ussuri]].

Després de la formació del [[KGB]], les tropes fronteres soviètiques van quedar subordinades a aquesta agència, quedant així fins a la [[dissolució de la Unió Soviètica]]. Per tant, van concentrar-se en les tasques de prevenció d'infiltracions d'[[espionatge|espies]]. Els guàrdies fronterers van participar en el [[conflicte fronterer sinosoviètic]] i a la [[guerra afganosoviètica|guerra de l'Afganistan]], i diversos dels seus membres van ser condecorats amb el títol d'[[Heroi de la Unió Soviètica]] per la seva valentia en aquests conflictes.

La frontera soviètica era la major del món, i comprenia terrenys i climes molt durs; per tant, les Tropes Frontereres tenien un nombre considerable d'efectius, una intensa presència marítima i un dens i sofisticat sistema de serveis de camp. El més notable d'aquests sistemes era el control de tira de seguiment (контрольно-следовая полоса) un primitiu mètode de presa segons el qual travessar la frontera era pràcticament impossible.

Les Tropes Frontereres estaven formades per reclutes obtinguts de lleva, igual que a la resta de serveis de l'[[Forces Armades de la Unió Soviètica|exèrcit soviètic]], així com un petit nombre de professionals. Els oficials eren preparats en acadèmies especialitzades, en particular, l'Acadèmia de [[Khmelnitski, Ucraïna|Khmelnitski]], a [[RSS d'Ucraïna|Ucraïna]]. Tant els soldats de lleva com els candidats a oficial eren curosament triats pel [[KGB]], convertint als seus membres en tropes privilegiades.

== Autoritat legal ==
L'estatus legal, drets i deures de les Tropes Frontereres estava especificat a la Llei de la Frontera de l'Estat, confirmada pel [[Soviet Suprem]] el 24 de novembre de 1982. L'Article 82 definia els deures bàsics de les Tropes Frontereres, que incloïen ''rebutjar les incursions armades a territori soviètic, evitar les travesses il·legals de la frontera, així com el transport d'explosius, armament, contraban o literatura subversiva per la frontera; vigilar l'observança dels procediments establerts als punts fronterers, vigilar l'observança tant dels vaixells soviètics com dels estrangers dels procediments de navegació dins les aigües territorials soviètiques; i assistir a les agències estatals en la preservació dels recursos naturals i en la protecció del medi ambient de la contaminació''. Els Guàrdies Fronterers estaven autoritzats a examinar la documentació i les possessions d'aquells que travessessin la frontera, així com a confiscar articles, a portar a terme càstigs en casos de violacions de la frontera de l'Estat, i a practicar actes com detencions, recerca i interrogació dels sospitosos de violar les fronteres.

== Organització ==
La força de les Tropes Frontereres Soviètiques estava estimada en uns 230.000 membres el 1989. Tot i que es trobaven sota l'autoritat operativa del [[KGB]], les Tropes Frontereres eren reclutes de la lleva bianual del Ministeri de Defensa, i la seva entrada i sortida estaven regulades mitjançant la Llei Universal del Servei Militar de 1967, que cobria totes les branques de les [[Forces Armades de la Unió Soviètica]].

El Directori de les Tropes Frontereres administrava aproximadament 9 districtes fronterers (''pogranitxinie okruga''), que cobrien els gairebé 63.000 kilòmetres de frontera. Els districtes fronterers eren diferents als districtes civils o militars.

Els nou districtes fronteres estaven sotsdividits en destacamants (''otriadi''), que cobrien seccions específiques de la frontera, posts de comandament fronterer (''pogranitxnie komendaturi''), els punts de control de passaports (''kontrol'no-propusknie punkti'') i els punts exteriors (''zastavi'').

La zona fronterera estava dividia en una zona de frontera, que incloïa el territori del districte i els assentaments adjacents als de la frontera de l'estat, així com la franja de la frontera, que era d'uns dos kilòmetres de fons. Només els residents permanents o aquells que haguessin obtingut un permís especial del [[MVD]] podien accedir a la zona fronterera. L'entrada a la franja de la frontera estaba prohibida sense un permís especial de les tropes frontereres.

=== Tropes Frontereres Marítimes ===
Les Tropes Frontereres Marítimes de eren els [[guardacosta]] de la [[Unió Soviètica]], i operaven a un límit de 12 [[milla nàutica|milles]] de les aigües territorials soviètiques i estaven equipades amb [[fragata|fragates]] i [[corbeta|corbetes]], llanxes patrolleres d'alta velocitat, [[hidroavió|hidroavions]], helicòpters i avions lleugers.

== Entrenament ==
Els membres de classe tropa rebien el seu entrenament a les seves unitats operatives, mentre que els oficials eren entrenats en escoles especials de les Tropes Frontereres, com l’Acadèmia Superior de Comandament Fronterer Djerjinskii i l'Acadèmia Superior de Fronteres de Moscou. Els oficials políticomilitars rebien la seva preparació a l'Acadèmia Superior Político-Militar Voroixílov, fundada durant la dècada de 1930 i situada a la rodalia de [[Leningrad]]. El 1972 es creà una Acadèmia Superior Político-Militar a Golitsin, prop de Moscou. Més recentment, es crearen instituts específics a l'[[Acadèmia Militar Frunze]] i a l'Acadèmia Político-Militar Lenin. El període d'instrucció a l'Acadèmia Superior de Comandament Fronterer Djerjinskii era de quatre anys. Els oficials a candidats eren curosament controlats pels oficials locals del KGB abans de ser admesos, i eren sotmesos a cursos generals amb seminaris especialitzats en militaria i política.

== Consideracions polítiques ==
Les fonts soviètiques proclamaven fins a la sacietat que un vigilant fronterer no era simplement un soldat sinó un defensor de la ideologia soviètica. La seva missió englobava tasques sensiblement polítiques, com detectar literatura subversiva. Per assegurar-se un alt nivell de disciplina entre el personal de les tropes frontereres, es tenia una gran atenció sobre l'estudi polític i l'adoctrinament. Per a aquest propòsit, es creà una sèrie d'orgues polítics, com el Directori Polític de les Tropes Frontereres. Tenia departaments polítics en tots els districtes fronterers, destacaments i institucions educatives, així com una sèrie d'oficials polítics treballant a temps complet entre la tropa. Portaven a terme grups d'estudi polític, oferien lectures de propaganda, i treballaven per tal d'incrementar el nivell de l'efectivitat de combat entre les tropes.

=== Famosos que van servir amb les Tropes Frontereres Soviètiques ===
[[Aleksandr Grigórievitx Lukaixenko]], president de [[Bielorússia]], serví com a oficial, mentre que [[Mikhaïl Saakaixvili]], president de [[Geòrgia]], realitzà el seu servei militar a les Tropes Frontereres Russes. [[Konstantín Txernenko]], penúltim [[Secretari General del PCUS]], també serví com a guàrdia fronterer durant el [[conflicte fronterer sinosoviètic|conflicte sinosoviètic]], abans d'incrementar la seva participació en política.

== Dissolució i llegat ==
Amb la [[dissolució de la Unió Soviètica]], les formacions de tropes fronterers de la majoria de les [[Repúbliques de la Unió Soviètica|repúbliques soviètiques]] esdevingueren les tropes fronterers dels seus estats respectius. Aquests nous guàrdies van canviar bàsicament el seu nom i la seva subordinació. Els nous estats d'[[Armènia]] i del [[Tadjikistan]] són las úniques excepcions: la frontera de Tadjikistan amb [[Afganistan]] va estar vigilada per tropes russes fins a finals de la dècada de 1990 en virtut d'un tractat especial; i a [[Armènia]] segueixen presents les tropes russes.

A [[Rússia]] i en altres estats post-soviètics les Tropes Frontereres retenen algunes tradicions soviètiques, la més notable és la del color verd de les seves [[xarretera|xarreteres]] de l'uniforme i la del ''Dia del Guàrdia Fronterer'' ([[rus]]: День пограничника|День пограничника) una festa oficial celebrada tant pels guàrdies en actiu com els que ho van ser.

== Vegeu també ==
* [[Emigració i deserció del Bloc Oriental]]
* [[Medalla al Servei Distingit en la Vigilància de les Fronteres de l'Estat]]
* [[Servei de Guàrdia Fronterera de Rússia]]
* [[Zona de Seguretat Fronterera de Rússia]]

==Per llegir més==
* László Békési, György Török: KGB and Soviet Security Uniforms and Militaria 1917-1991 in Colour Photographs, Ramsbury (UK), 2002, ISBN 1861265115.

== Enllaços externs ==
{{Commonscat|Soviet Border Troops}}

* [http://www.vor.ru/Victory/Veteranes/Braiko_eng.html Història oral: Història d'un soldat] sobre el seu servei a les guàrdia fronteres i a l'NKVD
* [http://www.nkvd.org/ NKVD.org: Pàgina sobre l'NKVD]

{{Plantilla:Forces Armades URSS}}
 

{{ORDENA:Tropes Frontereres Sovietiques}}	!--ORDENA generat per bot--
[[Categoria:Forces Armades de la Unió Soviètica]]</text>
      <sha1>qha54yd8tud8a83ljuspyqtg9xer0wh</sha1>
      <model>wikitext</model>
      <format>text/x-wiki</format>
    </revision>
  </page>