<page>
    <title>Louis Renault (industrial)</title>
    <ns>0</ns>
    <id>959557</id>
    <revision>
      <id>13847096</id>
      <parentid>11961521</parentid>
      <timestamp>2014-07-16T15:15:24Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{vegeu|l'industrial fundador de l'empresa automobilística [[Renault]]|Louis Renault}}
{{Infotaula persona
| nom = Louis Renault
| imatge = Louis renault 1926.jpg
| mida_imatge = 200px
| peu = Louis Renault, el 1926.
| nom_naix = 
| data_naix = {{Data naixement|1877|2|12}}
| lloc_naix = [[París]]
| data_mort = {{Data defunció i edat|1944|10|24|1877|2|12}}
| lloc_mort = [[Presó de Fresnes]], [[Fresnes (Val-de-Marne)|Fresnes]] 
| causa_mort = 
| lloc_enterrat = 
| coordenades_lloc_enterrat = !-- {{coord|LAT|LONG|display=inline,title}} --
| residència = 
| nacionalitat = {{FRA}}
| altres_noms = 
| conegut_per = Cofundador de [[Renault]]
| educació = 
| alma_mater =
| ocupador = 
| ocupació = Empresari
| títol = 
| salari = 
| valor_net = 
| alçada = 
| pes = 
| term = 
| predecessor = 
| successor = 
| partit = 
| boards = 
| religió = 
| pares = 
| muller = 
| marit = 
| fills = 
| senyal de crida = 
| parent = Germà: [[Marcel Renault]]
| guardons =
| signatura = 
| lloc_web = 
| notes = 
}}
[[Fitxer:Renault Frères Trois BW.jpg|thumb|200px|Els tres germans Renault: Marcel, Louis i Fernand.]]
'''Louis Renault''' ([[París]], [[15 de febrer]] de [[1877]] - [[Fresnes (Val-de-Marne)|Fresnes]] [[24 d'octubre]] de [[1944]]) va ser un industrial francès, fundador de l'empresa automobilística [[Renault]].

== Biografia ==
=== Els primers anys ===
Louis Renault era el quart fill d'una família d'artesans. Apassionat de la mecànica, amb 14 anys va construir un taller en un racó del jardí de la casa familiar situada a [[Boulogne-Billancourt|Billancourt]]. Amb 21 anys va construir el seu primer [[automòbil]] modificant un tricicle [[De Dion-Bouton|De Dion]], afegint una roda i una transmissió mitjançant un [[junta cardan|cardan]] de la seva invenció, dotant-lo d'una caixa de canvis de 3 velocitats i marxa enrere. 

Va participar en la carrera entre París i [[Trouville]] de l'[[agost]] de [[1899]], on hi obtingué el seu primer èxit. Guanyà també les carreres París-[[Oostende|Ostende]], París-[[Rambouillet]] i [[Tolosa de Llenguadoc|Tolosa]]-París. Aquell mateix any va acabar la construcció del seu primer automòbil amb un lloc de conducció interior. El seu cunyat [[Jacques Boullaire]] en seria el dissenyador.

== Renault ==
[[Fitxer:Renault Frères BW.jpg|thumb|left|225px|La fàbrica de la Societat Germans Renault a començaments del segle XX.]]
Associat amb els seus germans Fernand i [[Marcel Renault|Marcel]], va crear el [[1899]] la societat «Renault frères» (Germans Renault) que donava feina a 60 persones. El [[1900]], va participar en els [[Jocs Olímpics d'estiu de 1900|Jocs Olímpics d'estiu]]. El [[1903]] va adquirir la part de la societat que va pertànyer al seu germà Marcel, que va morir en un accident ocorregut en la carrera [[París-Madrid]]. El seu altre germà, Fernand, es retiraria del negoci el [[1908]], de manera que Louis esdevingué l'únic propietari de la societat, la qual rebatejà com a «Automòbils Renault».

El [[1910]] va viatjar als [[Estats Units d'Amèrica|Estats Units]] per estudiar els mètodes de producció de [[Henry Ford]], però el seu intent d'aplicar la producció en cadena a [[França]] s'enfrontaria amb greus problemes socials.

El [[1919]] Louis Renault va ser un dels tres cofundadors de la [[Compagnie des messageries aériennes]] (Companyia de Missatgeria Aèria).

L'imperi [[Renault]] va anar creixent, i el [[1928]] Louis Renault dirigia 20.000 empleats, un càrrec que va ocupar durant 20 anys.

== Segona Guerra Mundial ==
Després de la clara derrota francesa els primers anys de la [[Segona Guerra Mundial]], les fàbriques de Renault passaren a estar sota administració alemanya. Louis Renault seguiria les ordres alemanyes, imposades per les condicions firmades en l'[[Armistici del 22 de juny de 1940|armistici]] de [[1940]], i alhora mantindria vincles estrets amb el [[Govern de Vichy]], fonamentalment a través de les seves relacions familiars amb [[François Lehideux]] ministre vichista. El [[1942]] patí greus problemes de salut, i emmalaltí d'[[afàsia]]. Estava impossibilitat per mantenir una conversa o escriure; com que era de naturalesa molt autoritària, es convertí en una persona insuportable.

Després de l'alliberament de París, va ser acusat de col·laborar amb els [[nazisme|nazis]] i fou objecte de denúncies i de campanyes negatives a la premsa. El [[23 de setembre]] de [[1944]], es presentà voluntàriament davant del requeriment del jutge, que l'inculpà i l'empresonà a [[Fresnes]] amb tot el secret. La seva dona aconseguí que fos examinat per un metge a començaments d'[[octubre]]. Aquest constatà un traumatisme cranial i una agruda crisi urèmica, de manera que fou traslladat primer a un hospital psiquiàtric i el [[9 d'octubre]] a la clínica Saint-Jean-de-Dieu de París on hi va morir el 24 d'aquell mateix mes.

Cap investigació oficial no ha permès conèixer les condicions en les què es va realitzar la seva detenció i empresonament, ni qui van ser els responsables dels evidents maltractaments que va patir a Fresnes, en una època, la de la depuració, que sovint va ser violenta amb els col·laboradors (o sospitosos d'haver-ho estat) dels nazis.

== Nacionalització ==
L'[[1 de gener]] de [[1945]], una ordenança del govern provisional pronuncià la dissolució de la societat Renault i la seva nacionalització. Alhora s'instituí la « Régie nationale des usines Renault ».

Aquesta mesura fou presa 4 mesos després de la mort de Louis Renault, sense que cap tribunal l'hagués condemnat i malgrat que tota acció de la justícia és habitualment detinguda per raó de mort de l'acusat.

El [[29 de juliol]] de [[1967]] una llei va reconèixer el dret a indemnització dels hereus de Renault.

== Distincions ==
Louis Renault era titular de la Gran Creu de la [[Legió d'Honor]] per la seva excepcional contribució en la victòria francesa en la [[Primera Guerra Mundial]]. Els taxis del Marne que van transportar al front a la guarnició de París el setembre de [[1914]] eren majoritàriament models de Renault, que també va construir el carro de combat lleuger [[Renault FT-17]].
{{Commonscat|Louis Renault}}
{{Autoritat}}

{{ORDENA:Renault, Louis}}


[[Categoria:Empresaris parisencs]]
[[Categoria:Renault]]
[[Categoria:Pilots d'automobilisme francesos]]
[[Categoria:Gran Creu de la Legió d'Honor]]
[[Categoria:Política de la Segona Guerra Mundial]]
[[Categoria:Feixistes francesos]]</text>
      <sha1>nfb2m98nhdc6qk9vgl3wsukyym6bh1j</sha1>
      <model>wikitext</model>
      <format>text/x-wiki</format>
    </revision>
  </page>