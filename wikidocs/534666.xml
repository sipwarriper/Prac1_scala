<page>
    <title>Pride and Prejudice (pel·lícula de 1940)</title>
    <ns>0</ns>
    <id>534666</id>
    <revision>
      <id>13893976</id>
      <parentid>13872415</parentid>
      <timestamp>2014-07-27T08:47:46Z</timestamp>
      <contributor>
        <username>EVA2.0 (bot)</username>
        <id>167473</id>
      </contributor>
      <minor></minor>
      <comment>Robot: Reemplaçament automàtic de text  (- ha sigut + ha estat)</comment>
      <text>{{infotaula  pel·lícula
| títol original = Pride and Prejudice
| títol = 
| index = 
| rati imdb = 7.6
| rati filmaffinity = 6.7
| imatge = Pride and Prejudice (1940).jpg
| nom imatge = Pòster de la pel·lícula
| idioma = [[anglès]]
| direcció = Robert Z. Leonard
| direcció2 = 
| direcció3 = 
| direcció4 = 
| ajudantdirecció = 
| producció = Hunt Stromberg
| disseny producció = 
| productora = [[MGM]]
| guió = Aldous HuxleybrJane MurfinbrHelen JeromebrJane Austen (obra)
| música = Herbert Stothart
| fotografia = Karl Freund 
| repartiment = [[Laurence Olivier]]br[[Greer Garson]]br[[Edna May Oliver]]br[[Maureen O'Sullivan]]
| so = 
| muntatge = 
| direcció artística = [[Cedric Gibbons]]brPaul Groesse
| vestuari = AdrianbrGile Steele
| maquillatge = 
| efectes = 
| país = Estats Units
| país2 = 
| país3 = 
| país4 = 
| estrena = 1940
| gènere = Dramabr /Romàntic
| duració = 117 min.ref name=filmaffinity[http://www.filmaffinity.com/es/film765561.html Pride and Prejudice] a [[Filmaffinity]]/ref
| distribució = [[MGM]]
| pressupost = 1.437.000 $
| ingressos = 1.849.000 $
| imdb = 0032943
}}
'''''Pride and Prejudice''''' és una adaptació cinematogràfica de la [[Orgull i prejudici (novel·la)|novel·la del mateix nom]] de [[Jane Austen]]. Dirigida per [[Robert Z. Leonard]] el [[1940]],ref name=filmaffinity/ la pel·lícula, en blanc i negre, va ser la primera versió de [[Hollywood]] d'una obra d'Austen i el primer [[llargmetratge]] de les aventures de les germanes Bennet.ref name=pag 197Gina Macdonald i Andrew F. Macdonald (2003) pàg. 197/ref Un relat que no tornaria a la [[cinema|pantalla gran]] fins al [[2005]] amb ''[[Pride  Prejudice (pel·lícula de 2005)|Pride  Prejudice]]'' de [[Joe Wright]].ref[http://www.workingtitlefilms.com/downloads/PridePrejudice_ProductionNotes.pdf ''Production Notes'' pàg.4] a la web de Working Title Films/ref

Els seus principals protagonistes són [[Greer Garson]] i [[Laurence Olivier]] que van interpretar a Elizabeth Bennet i el Sr. Darcy respectivament. Cal destacar, a més, la participació d'[[Edna May Oliver]], que va actuar per penúltima vegada en aquesta cinta interpretant a la sempre recta Lady Catherine de Bourgh, i la intervenció de [[Maureen O'Sullivan]], en el paper de la bella i refinada Jane Bennet.

L'atenció que [[Cedric Gibbons]] i Paul Groesse van dedicar a tots els detalls de la pel·lícula va valer-los l'[[Oscar a la millor direcció artística]] i d'interiors.ref name=imdb01[http://www.imdb.com/title/tt0032943/awards Llista de premis] a [[IMDb]]/ref Un guardó que només tres cintes de Jane Austen han aconseguit: ''Pride and Prejudice'' de 1940, ''[[Sentit i sensibilitat (pel·lícula)|Sentit i sensibilitat]]'' de [[1995]] ([[Oscar al millor guió adaptat]]) i ''[[Emma (pel·lícula de 1996)|Emma]]'' de [[1996]] ([[Oscar a la millor banda sonora]]).

== Resum ==
Cinc germanes han de buscar marit a l'[[Anglaterra]] del [[segle XIX]] seguint disciplinadament els valors i [[moral]] de l'[[Època victoriana|època]] i sota l'estreta vigilància de la seva mare, que no dubta en donar consells i jugar les seves pròpies cartes en les aventures amoroses de les seves filles.ref[http://www.hoycinema.com/Mas-fuerte-que-orgullo-1940.htm «Sinopsi» de ''Pride and Prejudice''] a la web de Hoycinema/ref

== Argument ==
Any [[1835]] al Poble de Meryton:ref[http://movies.nytimes.com/movie/39130/Pride-and-Prejudice/overview ''Summary Review'' de Pride and Prejudice] a la web del [[New York Times]]/ref La Sra. Bennet (Mary Boland) i les seves dues filles més grans, Jane ([[Maureen O'Sullivan]]) i Elizabeth ([[Greer Garson]]), estan comprant [[tela|teles]] en una botiga del poble quan de sobte, veuen arribar un elegant carruatge que porta a dos [[noblesa|nobles]] i una bella dama. La riquesa que demostren aquests personatges, i el fet que els dos nobles siguin joves i ben plantats, aviat desperta la seva curiositat, i especialment, la de la Sra. Bennet que no tarda a informar-se del nom dels seus visitants, del seu [[estat civil]] i dels seus ingressos anuals. A més, de mà de la seva germana, la Sra. Philips, la Sra. Bennet també descobreix que el grup nouvingut, format pels germans Bingley i el Sr. Darcy ([[Laurence Olivier]]), ha llogat la [[mansió]] de Netherfield Park, que es troba prop de Meryton, i té la intenció de fer una breu estada al camp anglès. D'aquesta manera, el grup revolucionarà la tranquil·litat del poble però, principalment, les famílies amb noies en edat de casar, com és el cas de la família Bennet, que buscaran assegurar el benestar de les seves filles a través del [[matrimoni]] amb un dels dos joves [[aristocràcia|aristòcrates]].

La primera prova de foc per a les germanes Bennet serà el Ball de l'Assemblea (actual [[Ajuntament]]) a la qual el Sr. Bennet s'ha encarregat de convidar els residents de Netherfield Park. Un [[ball]] que servirà perquè el Sr. Bingley quedi enlluernat per la bellesa de Jane Bennet però, al mateix temps, perquè Elizabeth Bennet agafi antipatia al Sr. Darcy. Amagada darrere una columna, Elizabeth sentirà com aquest la critica davant el Sr. Bingley per ser una «''noia de província''» amb «''molt de caràcter''». Sentint un profund menyspreu per la seva arrogància, a partir d'aquest moment, Elizabeth no dubtarà en demostrar el seu disgust al Sr. Darcy, encara que només ho pugui fer de forma subtil seguint els cànons de l'època. Una mala opinió que es veurà confirmada pel Sr. Wickham quan aquest li comenti que el Sr.Darcy va incomplir el [[testament]] del seu pare negant-li la pensió anual que el seu progenitor li havia deixat.

[[Fitxer:Pride and Prejudice 1940.jpg|thumb|left|Elizabeth comunica als seus pares que ha rebutjat al Sr. Collins]]
[[Fitxer:Pride and Prejudice2 1940.jpg|thumb|left|Darcy proposa matrimoni a Elizabeth]]
Dies més tard, la família Bennet rep la visita del Sr. Collins, cosí del Sr. Bennet i, també, hereu seu. Establert com a [[bibliotecari]] de Lady Catherine de Bourgh, el Sr. Collins ha passat per Longbourn, la casa on viuen els Bennet i que ell heretarà, per escollir una esposa entre les cinc germanes i permetre així, que la [[granja]] quedi en família. Malauradament, amb el beneplàcit de la Sra. Bennet, el Sr. Collins es fixa en la persona menys indicada, Elizabeth, a qui no tarda a proposar-li matrimoni. Malgrat la seguretat econòmica que un casament amb el Sr. Collins li comportaria, Elizabeth està convençuda que una vida amb ell no la faria feliç. D'aquesta manera, Elizabeth rebutja al Sr. Collins i deixa via lliure a la seva amiga Charlotte perquè aquesta pugui acceptar la proposta. Evidentment, la seva mare s'enfada profundament amb ella, ja que no entén que Elizabeth no vulgui el matrimoni. Però, aviat li arriba una altra preocupació. Jane rep una carta de Caroline Bingley informant-la del retorn de tots els residents de Netherfield a [[Londres]]. Per la Sra. Bennet la situació és autènticament catastròfica: no només Elizabeth s'ha dignat a rebutjar al Sr. Collins sinó que, a més, Jane ha perdut al Sr. Bingley. Dos possibles matrimonis acabats en fracassos.

Aprofitant que l'atenció està centrada en el futur de Jane i la seva relació amb el Sr. Bingley, Elizabeth respon a la invitació de la seva amiga Charlotte anant-la a veure a la seva nova casa de Handsworth (Rosings). Allà, en clau de convidada de la família Collins, coneixerà a l'altiva Lady Catherine de Bourgh ([[Edna May Oliver]]) i es retrobarà amb el Sr. Darcy que, casualment, és el nebot de la protectora del Sr. Collins. L'estada a Handsworth però, li donarà més sorpreses de les que esperava. Per un costat, descobrirà que el Sr. Bingley va abandonar Netherfield a causa de la intervenció del Sr. Darcy que considerava un error la relació del seu amic amb una noia de [[classe mitjana|baixa posició social]]. I, per l'altre costat, també rebrà la visita del Sr. Darcy qui li exposarà el seu amor i li demanarà que es casi amb ell. Elizabeth, això no obstant, es veu incapaç d'acceptar a l'home que ha destruït la felicitat de la seva germana. I així mateix li respon a Darcy, donant lloc a una breu i intensa discussió entre ells dos que acabarà amb la marxa del Sr.Darcy i el convenciment d'aquest que ha estat un error confessar els seus sentiments.

[[Fitxer:Pride and Prejudice3 1940.jpg|thumb|left|Elizabeth i Jane Bennet es mostren preocupades per Lydia]]
[[Fitxer:Pride and Prejudice4 1940.jpg|thumb|left|Edna May Oliver com Lady Catherine de Bourgh]]
De retorn a Longbourn, Elizabeth es trobarà la casa ben exaltada. La seva germana, Lydia, s'ha escapat amb el Sr. Wickham sense casar-se. A més, els rumors que circulen pel poble no són massa optimistes. Segons sembla, el Sr. Wickham deu diners a tots els [[comerç|comerciants]] de Meryton, i això sense parlar dels seus [[deute]]s de [[joc]]. Una preocupant situació que s'embolica encara més quan el Sr. Darcy, que ha anat a veure a Elizabeth després d'assabentar-se del que ha passat, li explica que la seva germana Georgiana també va estar a punt de fugir amb el Sr. Wickham. Un escàndol que hauria donat a Wickham el control de tota la seva [[riquesa]]. Malauradament, mentre que el Sr. Darcy va descobrir a temps el seu pla, Lydia Bennet ha estat menys afortunada i el seu comportament afectarà la reputació de tota la família.

Veient-se exclosos de la bona [[societat de classes|societat]] i amb una filla desapareguda, els Bennet es preparen per deixar Longbourn i reprendre la seva vida en un altre lloc. Per sort, l'oncle de les germanes troba a la parella a temps per negociar un [[matrimoni]] i Lydia no tarda a reaparèixer per la granja amb el seu nou marit. Enmig de l'entusiasme general que provoca la seva arribada, Lady Catherine de Bourgh es presenta a la casa. Estirada com sempre, Lady Catherine exigeix parlar amb Elizabeth. Alarmada per un rumor que ha sentit que vinculava al seu nebot, Darcy, amb ella, intenta obligar a Elizabeth a desmentir qualsevol relació i l'amenaça de desheretar a Darcy si un compromís tira endavant. Elizabeth però, no només no s'immuta davant les intimidacions sinó que, a més, es nega a prometre-li que no acceptarà mai una proposició del Sr. Darcy. Enfurismada, Lady de Bourgh no dubta en criticar a la seva família i li torna a fer clarament que, si no hagués estat per la irresponsabilitat de la seva germana, Darcy no s'hauria passat setmanes recorrent els [[tribunal|jutjats]] i carrerons de Londres buscant-la. D'aquesta manera, Elizabeth descobreix que el final feliç que ha tingut Lydia es deu completament a la intervenció de Darcy i encantada amb ell, i davant la impossibilitat d'agrair-ho a la persona indicada, dóna les gràcies a la seva tia. Aquesta però, segueix profundament disgustada amb el resultat de la reunió i acaba marxant ben enutjada.

Davant de la casa, el seu carruatge espera a Lady Catherine i, assegut en ell, Darcy. És doncs, aquest, un dels moments claus de la pel·lícula quan Lady de Bourgh demostra ser una persona completament diferent de la que tothom es pensava que era. Actuant d'[[ambaixador]]a de Darcy, ha anat a veure a Elizabeth per conèixer els seus vertaders sentiments i poder-los transmetre al seu nebot. Conscient que Elizabeth és la noia adequada per ell, dóna la seva benedicció a la relació i instiga a Darcy perquè convenci a Elizabeth. Així, aquest no tarda a córrer cap a la casa. Allà, es retroba amb Elizabeth però, a més, amb el Sr. Bingley qui ha retornat de Londres per declarar-se a Jane. Imitant al seu amic, Darcy torna a oferir-li matrimoni a Elizabeth qui ha descobert que estima a Darcy. En aquesta segona proposició matrimonial, per tant, els seus sentiments són correspostos i Elizabeth no dubta en acceptar el seu amor. La pel·lícula tanca amb la Sra. Bennet sospirant de joia mentre observa a les dues parelles en el jardí i tramant, de nou, estratègies per aconseguir casar a les altres dues germanes que falten.

== Producció ==
=== Preproducció ===
[[Fitxer:Norma Shearer Marie Antoinette 1938.jpg|thumb|left|Norma Shearer interpretant a [[Maria Antonieta d'Àustria|Maria Antonieta]] el 1938]]
Malgrat ser una obra repetidament representada en els escenaris des del [[1922]], la idea de fer una adaptació cinematogràfica d'''[[Orgull i prejudici (novel·la)|Orgull i prejudici]]'' encara no se li havia ocorregut a ningú a [[Hollywood]] a principis del [[segle XX]]. Va ser el [[28 d'octubre]] de [[1935]] quan la novel·la, per casualitat, va cridar l'atenció del productor [[Harpo Marx]]. Després de veure a [[Filadèlfia]] l'adaptació teatral que Helen Jerome n'havia fet, ''Pride and Prejudice: A Sentimental Comedy'', Harpo va quedar convençut que aquella història tenia futur en el cinema.refGina Macdonald i Andrew F. Macdonald (2003) pàg. 177/ref Així, ràpidament, l'endemà va telegrafiar al productor de la [[MGM]] Irving G. Thalberg: ''«Acabo de veure ''Orgull i Prejudici''. Stop. Show fenomenal. Stop''». I, a més, hi va afegir: ''«Seria fantàstic per Norma. Stop''».refLinda Troost i Sayre Greenfield (2001) pàg. 13/ref L'actriu Norma Shearer era la dona de Thalberg i acabava de ser nominada als [[Oscar]] per la seva interpretació d'Elizabeth Barrett Browning a ''The Barretts of Wimpole Street''; una altra Elizabeth britànica, per tant, una altra evocació d'un personatge femení literari, hauria estat natural per ella. D'aquesta manera, tot i que la novel·la estava en [[domini públic]], Irving va fer comprar els drets cinematogràfics de l'obra de teatre a la MGM i va encarregar al matrimoni de guionistes format per Sarah Y. Mason i Victor Heerman que l'adaptessin a la pantalla gran.ref name=filmotecadeandalucia[http://www.filmotecadeandalucia.com/_pelicula.php/1214/Mas_fuerte_que_el_orgullo/1/ ''Comentario crítico'' de Pride and Prejudice] a la web de la Filmoteca d'Andalusia/ref Així, segons una de les publicacions de [[1936]] de la revista ''Variety'', sota la supervisió d'Irving G. Thalberg, el rodatge de ''Pride and Prejudice'' quedava programat per començar el mes d'[[octubre]] d'aquell mateix any, amb [[Clark Gable]] i Norma Shearer com a protagonistes principals. Malauradament, Thalberg va morir el [[14 de setembre]] de [[1936]] i la preproducció es va haver de suspendre deixant sobre la taula de la MGM l'elecció d'un nou [[Productor de cinema| productor]].ref name=tcmuk[http://www.tcmuk.tv/movie_database_results.php?action=titleid=2153 ''Notes'' de Pride and Prejudice] a la web de [[TCM|TCM Movie Database]]/ref

Mentre Norma estava de dol per la [[defunció]] del seu marit i es retirava temporalment del cinema, Hunt Stromberg va ocupar el lloc de Thalberg al capdavant de la MGM.refVieira, Mark A. (2009) pàg. 396/ref Durant aquest temps, per tant, la producció de ''Pride and Prejudice'' va estar completament parada. No va ser fins a mitjans del [[1937]] que es van sentir les primeres notícies sobre la cinta, quan la revista ''The Hollywood Reporter'' va publicar que Norma Shearer desitjava que la MGM contractés a [[Errol Flynn]] perquè actués amb ella. D'aquesta manera es va saber que Shearer continuava lligada al projecte, encara que no hi havia res decidit des de l'estudi cinematogràfic. Va ser l'[[agost]] del 1939 quan, de nou, ''The Hollywood Reporter'' va anunciar formalment que [[George Cukor]] dirigiria la cinta, amb Norma Shearer en el paper d'Elizabeth Bennet i Robert Donat en el del Sr. Darcy.ref name=tcmuk/ A més, l'objectiu de la MGM era rodar la pel·lícula als estudis que estaven a disposició de la companyia a Denham ([[Anglaterra]]). El projecte però, es va haver d'aturar una altra vegada. L'agressió [[hitler]]iana a [[Europa]] i l'esclat de la [[Segona Guerra Mundial]] el [[setembre]] de [[1939]] va fer suspendre per segon cop els plans de la MGM.ref name=filmotecadeandalucia/

[[Fitxer:Clark Gable Gone Wind.jpg|thumb|Clark Gable fent de Rhett Butler a ''Allò que el vent s'endugué'']] 
[[Fitxer:Vivien Leigh Gone Wind Restaured.jpg|thumb|Vivien Leigh en el paper de Scarlett O'Hara a ''Allò que el vent s'endugué'']]
En aquest context i en un moviment inesperat, Norma Shearer, que ja arrossegava una carrera inestable a causa dels seus dubtes i indecisions, va decidir retirar-se de l'equip cinematogràfic.ref name=pag 103Troyan, Michael (1999) pàg. 103/ref La renúncia de Shearer, i el consegüent abandonament de Robert Donat, van fer aparèixer noves propostes interpretatives per a la cinta. Entre aquestes cal destacar la de reunir de nou a la parella d'''[[Allò que el vent s'endugué]]'', [[Vivien Leigh]] i [[Clark Gable]], i també la de juntar a Gable amb la seva actriu favorita, [[Joan Crawford]].ref name=pag 103 / Gable, de fet, havia estat la primera opció de Thalberg per a interpretar al Sr. Darcy i es volia mantenir, en certa forma, l'esperit del projecte de Thalberg. Malauradament, a l'actor no li agradaven massa les pel·lícules d'època i, al final, va acabar rebutjant el paper. En canvi, la seva companya de repartiment, Vivien Leigh, es va mostrar entusiasmada amb la idea de participar en una cinta romàntica i no va dubtar en expressar als productors el seu desig de ser Elizabeth Bennet.

Havent aconseguit a Vivien Leigh com a protagonista principal, per tant, s'havia de buscar un actor que pogués ficar-se en la pell de l'altiu i arrogant Sr.Darcy. Darrere de Gable, el següent candidat era Robert Taylor. Això no obstant, Taylor havia estat contractat per participar en la pel·lícula ''Waterloo Bridge'' i ja no estava disponible.ref name=tcmuk/ Va ser en aquest moment quan Vivien va proposar a Hunt Stromberg de formar parella amb [[Laurence Olivier]].ref name=pag 103 / Olivier, de fet, acabava d'estrenar ''[[Cims borrascosos (pel·lícula, 1939)|Cims borrascosos]]'' on representava a Heathcliff, la quintaessència de l'heroi romàntic anglès, i, com a parella real de Vivien, feia temps que tenia ganes de treballar amb ella.ref name=Viv and Larry[http://www.vivandlarry.com/prideandprejudice.php ''Production Notes'' de Pride and Prejudice] a la web Viv and Larry/ref D'aquesta manera, Stromberg, qui ja havia vist l'actuació d'Olivier i, igual que Leigh, considerava que ell era l'actor ideal per encarnar al Sr. Darcy, va oferir-li integrar-se en l'equip de ''Pride and Prejudice'', i Olivier va acceptar.

Segons l'[[autobiografia]] de Laurence Olivier, aquest va entrar a formar part del repartiment de ''Pride and Prejudice'' convençut que Vivien Leigh seria la seva coprotagonista i que George Cukor els dirigiria.refOlivier, Laurence (1985)/ref Per decepció seva però, cap dels dos hi acabaria intervenint. Per un costat, a causa de tots aquests canvis i per problemes de calendari amb un altre rodatge d'aquesta mateixa època, el de la pel·lícula ''Susan and God'', Cukor ja no podia fer-se càrrec de la direcció de ''Pride and Prejudice''. Així, el director va ser substituït per [[Robert Z. Leonard]].ref name=tcmuk/ Leonard era en aquell moment un dels directors més ocupats i exitosos de Hollywood, amb una variada experiència en filmografia. Havia rodat des de [[drama|drames]] [[romanticisme|romàntics]] com ''Susan Lenox'' a esplèndids [[espectacle]]s com ''The Great Ziegfeld'' i [[Teatre musical|musicals]] [[popularitat|populars]] com ''Maytime''. Era un director reconegut i establert a Hollywood des del [[1907]] i, per tant, segons la MGM, era l'home indicat per manejar una producció amb l'elevat [[pressupost]] d'1.437.000 [[dòlars]].refTroyan, Michael (1999) pàg. 105/ref

Per l'altre costat, Louis B. Mayer, cap dels [[MGM|Estudis MGM]], seguint el consell de [[David O. Selznick]], va decidir prescindir de Vivien. En aquest moment, Vivien i Laurence mantenien una relació extra-marital i ajuntar-los en el [[cinema]] era perillós. Mayer va considerar que la seva [[aventura]] no només podia portar mala [[publicitat]] a l'empresa, sinó que, a més, podia fer que la pel·lícula fos [[censura]]da per la ''Legió de la Decència''.ref name=pag 103 / Així, L.B. va proposar a [[Greer Garson]] pel paper i, després que Stromberg li donés un cop d'ull, es va decidir que l'actriu [[Anglaterra|anglesa]] podia ser la seva millor elecció. Aprofitant que els Estudis al mateix temps que produïen ''Pride and Prejudice'' preparaven una altra obra amb ambientació [[Gran Bretanya|britànica]], ''Waterloo Bridge'', [[Vivien Leigh]] va ser persuadida perquè acceptés ser-ne la protagonista, amb la solemne promesa que Olivier seria el que li faria la [[rèplica]] masculina. Olivier però, ja havia firmat el [[contracte]] per participar a ''Pride and Prejudice''. Per tant, al final, Vivien Leigh es va veure lligada al projecte de ''Waterloo Bridge'' al costat de [[Robert Taylor]] mentre Olivier era aparellat amb Greer Garson, que era l'opció més desitjada per la Metro-Goldwyn-Mayer.ref name=Viv and Larry/

=== Repartiment ===
[[Fitxer:Greer Garson in Pride and Prejudice.JPG|thumb|Greer Garson com Elizabeth Bennet]]
Acabada d'arribar d'[[Anglaterra]] a [[Hollywood]], [[Greer Garson]] tot just firmava un contracte de set anys amb la Metro quan els preparatius de ''Pride and Prejudice'' començaven el [[1937]]. Va ser la coïncidència de la seva nominació als [[Oscars]] per la reeixida [[Goodbye, Mr. Chips (pel·lícula de 1939)|Goodbye, Mr. Chips]] (1939), amb l'allargament de la producció de la pel·lícula de [[Jane Austen]], el que va fer que fos considerada pel seu rol principal. Després de la popularitat que Greer havia aconseguit per la seva representació de la Sra. Chips, Louis B. Mayer es va dedicar a buscar-li noves interpretacions que estiguessin a la seva altura i que consolidessin a la seva nova protegida com a estrella cinematogràfica. Finalment, el [[gener]] del 1940 Mayer va creure que havia trobat el paper ideal perquè Greer Garson es pogués exhibir als [[Estats Units]]: el d'Elizabeth Bennet en el projecte de Hunt Stromberg ''Pride and Prejudice''.ref name=pag 103 / Malauradament, per aquelles dates, [[Norma Shearer]], l'actriu preferida en els [[drama|drames]] d'època de la MGM com ''The Barretts of Wimpole Street'', ''[[Romeo and Juliet (pel·lícula de 1936)|Romeo and Juliet]]'' i ''[[Maria Antonieta (pel·lícula de 1938)|Maria Antonieta]]'', estava compromesa amb la història i estava disposada a ser-ne la protagonista. Només la retirada de Shearer deixaria la plaça vacant.

Encara que la següent candidata a Elizabeth Bennet va ser Vivien Leigh, la seva [[adulteri|relació adúltera]] amb l'actor designat per ser el Sr.Darcy, [[Laurence Olivier]], podia provocar molta polèmica. Per això, al final, Mayer va recomanar al productor Hunt Stromberg que es replantegés l'elecció de Vivien i li va proposar, per segona vegada, que donés una oportunitat a la seva recent descoberta. D'aquesta manera, Greer Garson va adquirir el paper de la filla mitjana dels Bennet i els Estudis van quedar contents amb un desenllaç que cada cop semblava més afortunat. Els [[periodista|periodistes]] no van tardar a fer-se [[eco]] de la notícia. El ''Baltimore Evening Sun'' va escriure en concret: «''Pride and Prejudice'' sembla més adequat per Greer Garson que per Norma Shearer. Potser ho és però, per què no se l'hi va dir primer abans de deixar que es fes il·lusions amb el rol de Susan?».refTroyan, Michael (1999) pàg. 104/ref De fet, abans de saber que Garson participaria en la versió en pantalla d'''[[Orgull i prejudici (novel·la)|Orgull i prejudici]]'', Mayer havia trobat una altra producció que podia interessar-li, la de ''[[Susan and God]]''. El canvi sobtat de rols, per tant, havia decebut a Greer. Tot i així, després de la primera impressió, l'actriu es va mostrar satisfeta amb la idea de rodar una història ambientada en el seu període preferit, el de la societat anglesa del segle XIX.

[[Fitxer:Laurence Olivier Pride and prejudice.jpg|thumb|left|Laurence Olivier com Fitzwilliam Darcy]]
Mentrestant, el seu antic mentor, Laurence Olivier, acceptava fer de Darcy amb la condició que Vivien Leigh estaria amb ell i que la direcció recauria en [[George Cukor]]. Aquest arranjament però, va desaparèixer abans que la [[tinta]] del seu contracte s'acabés d'assecar. Sentint-se traït, Olivier va ser testimoni de com Vivien era enviada amb Robert Taylor al plató de ''Waterloo Bridge'' mentre ell havia d'expressar el seu amor a una dona que no li semblava la indicada. Anys més tard, en la seva [[autobiografia]], Olivier admetria: «Estava molt descontent amb la pel·lícula. Era difícil fer de Darcy mentre l'estimada Greer era per mi tot un error en el paper d'Elizabeth».refSpoto, Donald (1992) pàg. 174/ref Malgrat la seva frustració en veure's separat en el cinema de Leigh, el fet que les dues cintes es filmessin al mateix estudi i a les mateixes hores va permetre als enamorats visitar-se mútuament en els rodatges. A més, els treballadors els van veure sovint llegint el guió de la seva següent producció [[teatral]] junts, la de ''[[Romeu i Julieta]]''.ref name=Viv and Larry/

Amb ells, la resta de l'equip interpretatiu s'acabaria d'unir al projecte. Així, Marsha Hunt, una actriu independent que tant havia treballat amb la MGM com amb la [[Paramount]] i la [[RKO]], va ser escollida per representar a la germana d'Elizabeth Bennet, Mary Bennet. [[Maureen O'Sullivan]] va aconseguir una de les seves millors representacions cinematogràfiques amb aquesta pel·lícula fent de germana gran de Greer, Jane Bennet. A més, la veterana actriu, [[Edna May Oliver]], participaria com la impossible Lady Catherine de Bourg i, Mary Boland i Edmund Gwenn interpretarien al matrimoni Bennet. Completarien el repartiment Ann Rutherford i Heather Angel com les dues germanes Bennet que falten, Lydia i Kitty Bennet. La MGM, per tant, va beneficiar a la cinta amb tot un grup d'actors secundaris que ja eren coneguts per l'[[Audiència (mitjans de comunicació)|audiència]] per altres [[comèdies]] i drames romàntics.refParrill, Sue (2002) pàg. 50/ref

Segons els crèdits de la pel·lícula, aquesta és la llista principal dels intèrprets que hi participen (ordenats per casa):ref name=archive[http://www.archive.org/details/PrideAndPrejudice1940 Pride and Prejudice] a la web d'Internet Archive/ref
{{col-begin}}
{{col-break}}
'''A Longbourn'''
{| class=wikitable
! Intèrpret !! Personatge
|-
| [[Greer Garson]]
| Elizabeth Bennet
|-
| [[Maureen O'Sullivan]]
| Jane Bennet
|-
| Ann Rutherford
| Lydia Bennet
|-
| Heather Angel
| Kitty Bennet
|-
| Marsha Hunt
| Mary Bennet
|-
| Mary Boland
| Sra. Bennet
|-
| Edmund Gwenn
| Sr. Bennet
|}

'''A Rosings'''
{| class=wikitable
! Intèrpret !! Personatge
|-
| [[Edna May Oliver]]
| Lady Catherine de Bourgh
|-
| Gia Kent
| Anne de Bourgh
|-
| Melville Cooper
| Sr. Collins
|-
| Karen Morley
| Sra. Collins
|}
{{col-break}}
'''A Netherfield Park'''
{| class=wikitable
! Intèrpret !! Personatge
|-
| [[Laurence Olivier]]
| Fitzwilliam Darcy
|-
| Frieda Inescort
| Caroline Bingley
|-
| Bruce Lester
| Sr. Bingley
|}

'''Al poble de Meryton'''
{| class=wikitable
! Intèrpret !! Personatge
|-
| Edward Ashley
| Sr. Wickham
|-
| Marten Lamont
| Sr. Denny
|-
| E.E. Clive
| Sir William Lucas
|-
| Marjorie Wood
| Lady Lucas
|-
| May Beatty
| Sra. Philips
|}
{{col-end}}

=== Vestuari ===
[[Fitxer:Pride and Prejudice5 1940.jpg|thumb|Les germanes Bennet amb vestits de l'època victoriana]]
[[Fitxer:Pride  Prejudice 2005.jpg|thumb|Les dones Bennet amb vestits d'estil imperi]]
''Pride and Prejudice'' de la [[MGM]] és l'única versió cinematogràfica de [[Hollywood]] d'una novel·la de Jane Austen que no s'ambienta en l'època de l'escriptora. ''[[Orgull i prejudici (novel·la)|Orgull i prejudici]]'' va ser escrita entre el 1796 i el 1797, just en plena [[època georgiana]] a [[Gran Bretanya]], i es va publicar el [[1813]], durant el període de la Regència. En canvi, els vestits dissenyats per la pel·lícula no segueixen els estàndards de finals del [[segle XVIII]] i principis del XIX sinó de mitjans del [[segle XIX]].

Segons sembla, el [[dissenyador]], Adrian, va comentar a Robert Z. Leonard la possibilitat de situar la pel·lícula en un període més tardà que el de la novel·la per tal de poder crear un vestuari més luxós i opulent.ref name=imdb[http://www.imdb.com/title/tt0032943/trivia ''Trivia'' de Pride and Prejudice] a [[IMDb]]/ref Una idea que va entusiasmar a Greer Garson qui considerava que es veuria més atractiva amb un vestuari de l'[[època victoriana]] que de la Regència.ref name=pag 197 / Malgrat tot, aquesta llicència artística no s'explica tant pel desig del personal de la pel·lícula sinó pel modest pressupost amb què es comptava.

En aquest moment, [[Estats Units]] acabava de sortir d'una profunda [[crac del 29|crisi borsària]] que havia provocat un llarg període de [[Gran depressió|depressió econòmica]]. Per tant, tenint en compte que s'havien d'evitar les despeses innecessàries, la [[MGM]], que acabava de produir una altra història que havia requerit una elevada inversió en vestuari, ''[[Allò que el vent s'endugué]]'', va pensar que la millor manera d'estalviar era aprofitant alguns dels vestits creats expressament per la pel·lícula de [[1939]]. D'aquesta manera, molts dels vestits dissenyats per Walter Plunkett per ''Allò que el vent s'endugué'' van ser reutilitzats l'any següent en algunes de les escenes més multitudinàries de ''Pride and Prejudice''. El dissenyador de ''Pride and Prejudice'', per tant, només es va haver de dedicar a crear vestits nous pels seus protagonistes que, evidentment, van seguir el mateix estil que el del vestuari de la cinta de Clark Gable i Vivien Leighref name=imdb/

En concret, el vestuari de ''Pride and Prejudice'' es va basar en cossets premuts, cintures estretes i, mànigues i [[faldilla|faldilles]] enormes i bufades. Unes peces que contrasten radicalment amb l'estil imperi dels vestits que sempre s'atribueixen a les novel·les de Jane Austen, més informals i pràctics. A més, tot aquest conjunt de peces femenines van venir acompanyades per un complement imprescindible en l'època victoriana, el [[barret]]. Un complement en forma de [[Petxina de pelegrí|petxina]] que emmarca les cares de les actrius.refParrill, Sue (2002) pàg. 55/ref D'aquesta manera, la pel·lícula, tot i ser en blanc i negre, ofereix unes imatges que són un autèntic luxe per a la vista, especialment en les escenes dels balls, ja que en totes elles, el vestuari adquireix el seu propi protagonisme embolcallant els actors amb tuls i [[seda|sedes]].

== Reacció ==
La pel·lícula es va estrenar el [[26 de juliol]] del [[1940]] al Radio City Music Hall, per exprés desig de [[Greer Garson]]. La cinta va tenir bastant d'èxit i va atraure una de les millors audiències mai aconseguides pels cinemes durant el mes d'agost. A més, les crítiques rebudes, en general, van ser força favorables. Tot això va propiciar que la taquilla tanqués amb bons resultats. Després de 4 setmanes al Music Hall la cinta havia recollit al voltant d'1.849.000 [[dòlars]].ref name=https[https://circle.ubc.ca/bitstream/handle/2429/5152/ubc_2008_fall_barcsay_katherine_eva.pdf?sequence=1 Profit and Production: Jane Austen's ''Pride and Prejudice'' on film]/ref

=== Crítica ===
Encara que avui en dia els experts reconeixen que aquesta pel·lícula es queda a vegades curta com una adaptació cinematogràfica d'''[[Orgull i prejudici (novel·la)|Orgull i prejudici]]'', els crítics contemporanis van ser bastant generosos amb els seus elogis.

John O'Hara del ''[[Newsweek]]'' va descriure ''Pride and Prejudice'' com una «elegant comèdia de costums» que havia millorat respecte a l'adaptació [[teatre|teatral]] de Helen Jerome i que, amb el seu compactat [[argument]], era «més semblant a la novel·la». Això no obstant, encara que O'Hara va apreciar que la pel·lícula inclogués «una sorprenent mostra dels [[diàleg]]s de Jane Austen», també va observar que «la principal novetat del guió va ser la seva inevitable condescendència amb la taquilla caracteritzant la història en una benavinguda [[comèdia]]».ref name=pag 90Tepa Lupack, Barbara (1999) pàg. 90/ref Philip T. Hartung de la revista ''Commonweal'' va trobar alguns defectes en la direcció de [[Robert Z. Leonard|Leonard]] de la qual va dir que «no seguia la millor tradició cinematogràfica, però... executava amb apropiada finesa la subtil sàtira d'Austen». Tanmateix, va concloure que la producció de Hunt Stromberg era «excel·lent».ref name=pag 90 / El ''New Yorker'' va proclamar ''Pride and Prejudice'' com «una de les millors pel·lícules de l'any, en part perquè els escriptors de l'adaptació no van intentar millorar la prosa d'Austen».ref name=pag 90 / I Bosley Crowther, en la seva anàlisi del [[9 d'agost]] del [[1940]] del ''[[New York Times]]'', va classificar la cinta com «la [[comèdia]] de costums més deliciosa, i la [[sàtira]] més vivificant i xispenjant que mai havia vist en la pantalla gran».ref name=pag 108Troyan, Michael (1999) pàg. 108/ref

Per la seva banda, l'equip interpretatiu també va ser sotmès a debat. La revista ''[[Time (revista)|Time]]'' va considerar tot el repartiment «excel·lent» assenyalant de la representació d'[[Laurence Olivier|Olivier]] que «des del moment que ell, com el Sr.Darcy, camina per la sala de ball de Meryton amb el seu memorable menyspreu, es pot dir que comença la pel·lícula».ref name=pag 90 / Altres crítics van coincidir notant que, després de la seva interpretació de Heathcliff a ''[[Cims borrascosos (pel·lícula, 1939)|Cims borrascosos]]'', «Olivier havia recuperat la familiar vena d'amant perdut» que tan bé feia (''New Yorker'').ref name=pag 90 / Hartung va alabar la invulnerabilitat de Darcy i el seu impassible desdeny, encara que va creure que hi havia «massa moviment de mans, fins i tot per una comèdia de costums», una tendència també remarcada per Otis Ferguson del ''New Republic''. De fet, Olivier, segons Ferguson, no estava ben dirigit pel [[guió]] però, «es mantenia calmat excepte per aquesta alarmant tendència de demostrar les alteracions emocionals onejant les mans».ref name=pag 90 / En canvi, Flin de la revista ''Variety'' simplement va observar que Olivier semblava «molt infeliç en el seu paper».ref name=pag 90 /

La representació de [[Greer Garson]] també va ser sotmesa a escrutini. Fins aquest moment, els crítics, en general, s'havien mostrat dubtosos respecte al vertader [[talent]] de Greer Garson. Val a dir però, que amb aquesta pel·lícula tots ells van estar d'acord sobre la seva sublim interpretació. Bosley Crowther va comentar: «Greer Garson és Elizabeth - 'l'estimada i bella Lizzie' - acabada de sortir del llibre, o millor dit: serena, graciosa, continguda, enginyosa, intermitentment tossuda i tan agradable com una dona pot ser. [[Laurence Olivier]] és Darcy, això és tot el que hi ha per dir - l'arrogant i sarcàstic Darcy».ref name=pag 108 / El ''[[New Yorker]]'' va remarcar: «Greer Garson és l'elecció perfecta per interpretar a Lizzie. Una dona bella que és al mateix temps intel·ligent, o almenys sembla intel·ligent, no es veu cada dia a Hollywood - o, segons com, enlloc més. Garson realment demostra el que significa ser dona; moltes de les actrius de Hollywood són nenes i es mantenen nenes anys després.»refTroyan, Michael (1999) pàg. 109/ref

Així, la pel·lícula es va considerar que reflectia molt bé l'esperit de [[Orgull i prejudici (novel·la)|la novel·la]], utilitzant uns diàlegs, amb accent anglès, que la mateixa [[Jane Austen]] podia haver escrit, amb l'excepció d'algunes llicències artístiques ben justificades.ref name=https/

=== Premis ===
Tot i que ''Pride and Prejudice'' no es podia comparar amb les clàssiques produccions de [[Hollywood]], la seva popularitat i bones crítiques li van reportar diversos reconeixements professionals en els festivals cinematogràfics. Entre ells, cal mencionar els següents on destaca, principalment, el Premi Oscar obtingut per Cedric Gibbons i Paul Groesse en la cerimònia celebrada el [[febrer]] del [[1941]]:ref name=imdb01/

'''[[Premis Oscar]]'''
* Guanyadora per:
** [[Oscar a la millor direcció artística|Millor Direcció Artística]] per Cedric Gibbons i Paul Groesse

'''[[National Board of Review]]'''
* Guanyadora per:
** Millor Actuació per [[Greer Garson]]

== La novel·la i la pel·lícula ==
Tots els guionistes cinematogràfics que adapten [[literatura|obres literàries clàssiques]] a la pantalla gran saben que és pràcticament impossible condensar tota una novel·la en només dues hores d'imatges. Per això, sempre hi ha algunes pel·lícules que tenen més semblança amb el text original que d'altres. Segons els crítics cinematogràfics del [[1940]], ''Pride and prejudice'' respon amb fidelitat a la història de les germanes Bennet. Actualment però, i amb la possibilitat de poder comparar-la amb altres adaptacions cinematogràfiques com la de ''[[Pride  Prejudice (pel·lícula de 2005)|Pride  Prejudice]]'' de 2005, els seguidors dels treballs de [[Jane Austen]] li troben bastants mancances en relació a l'obra inicial. Vegem doncs, què és el que diferencia el [[guió]] de ''Pride and prejudice'' amb l'escrit de [[Jane Austen]]:

[[Fitxer:Pride and Prejudice6 1940.jpg|thumb|El matrimoni Bennet]]
Per començar, del [[vestuari]] de la pel·lícula s'interpreta que els guionistes han situat a les germanes Bennet cap al 1835, ja ben entrada l'[[època victoriana]]. Encara que hom estigui completament despitat respecte al període de temps en el qual s'ambienten les novel·les de Jane Austen, de les dates de la vida de l'escriptora ([[1775]]-[[1817]]) es pot deduir que no és possible que siguin els anys [[1830]]. A més, ''[[Orgull i prejudici (novel·la)|Orgull i prejudici]]'' va ser una de les seves primeres obres, escrita entre el [[1796]] i [[1797]] i publicada el [[1813]]. Això, per tant, situaria a la família Bennet a finals de l'[[època georgiana]] o a principis de la Regència. Un important detall cronològic que no només s'ha canviat sinó que, a més, s'ha ratificat a través dels diàlegs dels seus personatges. Així, la Sra. Bennet, al principi de la pel·lícula, quan descobreix l'[[estat civil]] del Sr. Bingley exclama: «Cinc mil [[lliura esterlina|lliures]] i no està casat! És la millor notícia que he sentit des de la [[Batalla de Waterloo]]!».ref name=archive/ Tenint en compte que la Batalla de Waterloo va tenir lloc el [[1815]], és evident que l'argument de la cinta s'ambienta en un període postnapoleònic, a diferència de la novel·la on, de les visites de la [[milícia]], s'entreveu que la guerra amb [[Napoleó Bonaparte|Napoleó]] encara no ha acabat.

En segon lloc, el ball de Netherfield Park, descrit cap al final de la novel·la, és substituït per una [[festa]] campestre en la mateixa finca.refLinda Troost i Sayre Greenfield (2001) pàg. 103/ref D'aquesta manera, les dues escenes de ball que Jane Austen incorpora a la seva obra, el ball de l'Assemblea i el ball de Netherfield Park, es transformen en una primera escena de presentació en el ball de l'Assemblea i després, en una fina reunió social en el típic [[jardí anglès]] de Netherfield Park. A la pel·lícula, per tant, l'objectiu ja no és exposar la societat anglesa del [[segle XIX]] a través d'una breu indagació en els seus costums i [[tradició|tradicions]], tal com era la intenció de l'escriptora, sinó en fer més visuals les imatges. Una finalitat que s'aconsegueix fent circular els actors pel jardí de Netherfield Park sense les restriccions i límits que suposen els escenaris interiors.refBarbara Tepa Lupack (1999) pàg. 87/ref Una estratègia cinematogràfica que permet, al mateix temps, ensenyar lliurement el glamourós i opulent vestuari creat especialment per la pel·lícula.

[[Fitxer:Greer Garson in Pride and Prejudice2.jpg|thumb|Greer Garson com Elizabeth Bennet]]
A més, l'edat dels actors de la pel·lícula és bastant més madura que la que se suposa als personatges de la novel·la. Així, mentre que [[Greer Garson]] i [[Laurence Olivier]] es trobaven ja en la trentena quan van rodar la cinta, l'Elizabeth Bennet i el Sr.Darcy creats per Austen només tenien una vintena d'anys. Aquest canvi s'explica, sobretot, per l'experiència professional que els dos artistes afegien a l'equip interpretatiu, habitual, en general, en les històries romàntiques de [[Hollywood]]. Olivier, pel seu costat, havia estat prèviament vist a ''[[Cims borrascosos (pel·lícula, 1939)|Cims borrascosos]]'' (1939) i ''[[Rebecca]]'' (1940), i Garson, per l'altre costat, havia rebut especial reconeixement internacional per la seva interpretació de la Sra.Chips a [[Goodbye, Mr. Chips (pel·lícula de 1939)|Goodbye, Mr. Chips]] (1939). D'aquesta manera, l'[[Audiència (mitjans de comunicació)|audiència]], acostumada a veure'ls en papers semblants, aviat va passar per alt aquesta discrepància amb l'obra d'Austen i els va acceptar en el context cinematogràfic.refBarbara Tepa Lupack (1999) pàg. 81/ref

Això no obstant, la diferència més destacada d'aquesta versió d'''Orgull i prejudici'' és la completa transformació del caràcter de Lady Catherine de Bourg. Al final de la història, Lady de Bourgh es presenta a la casa familiar dels Bennet completament alterada pels rumors que ha sentit sobre una relació entre Elizabeth i el seu nebot. L'enfrontament que segueix a aquesta visita esdevé una autèntica exigència quan Lady Catherine li vol fer prometre a Elizabeth que no [[casament|es casarà]] amb Darcy. Però, mentre que a la novel·la aquesta exigència és una vertadera demanda, a la pel·lícula aquesta escena és un [[engany]] de Lady de Bourgh per tal de provar la sinceritat de l'[[amor]] d'Elizabeth. Així doncs, Aldous Huxley i Jane Murfin, redactant el guió de ''Pride and Prejudice'', van convertir la indignada i desaprovadora Lady Catherine de la novel·la en una afectuosa guardiana del seu nebot. Una ambaixadora que, no només aprova el [[matrimoni]] entre Elizabeth i Darcy sinó que, a més, té un paper fonamental en la seva reconciliació.refPamela Regis (2007) pàg. 39/ref

== Notes i referències ==
{{referències|3}}

== Bibliografia ==
{{refbegin|2}}
* {{ref-llibre
|autor= Macdonald, Gina / Macdonald, Andrew F
| títol= Jane Austen on screen
|any= 2003
|editorial= Cambridge University Press}}
* {{ref-llibre
|autor= Olivier, Laurence
| títol= Confessions of an actor: An autobiography
|any= 1985
|editorial= New York: Simon and Schuster}}
* {{ref-llibre
|autor= Parrill, Sue
| títol= Jane Austen on film and television: A critical study of the adaptations
|any= 2002
|editorial= Mc Farland  Comany, Inc., Publishers}}
* {{ref-llibre|autor= Regis, Pamela
| títol= A natural history of the romance novel
|any= 2007
|editorial= University of Pennsylvania Press
}}
* {{ref-llibre|autor= Spoto, Donald
| títol= Laurence Olivier: A biography
|any= 1992
|editorial= HarperCollins Publishers
}}
* {{ref-llibre|autor= Tepa Lupack, Barbara
| títol= Nineteenth century women at the movies: Adapting classic women's fiction to film
|any= 1999
|editorial= University of Wisconsin Press
}}
* {{ref-llibre
|autor= Troost, Linda / Greenfield, Sayre
| títol= Jane Austen in Hollywood
|any= 2001
|editorial= The University Press of Kentucky}}
* {{ref-llibre
|autor= Troyan, Michael
| títol= A rose for Mrs. Miniver: The life of Greer Garson
|any= 1999
|editorial= The University Press of Kentucky}}
* {{ref-llibre
|autor= Vieira, Mark A
| títol= Irving Thalberg: Boy wonder to producer prince
|any= 2009
|editorial= University of California Press}}
{{refend}}

== Enllaços externs ==
{{commonscat|Pride and Prejudice (film)|Pride and Prejudice (pel·lícula de 1940)}}
* [http://www.imdb.com/title/tt0032943/ Pride and Prejudice] a [[IMDb]]
* [http://www.filmaffinity.com/es/film765561.html Pride and Prejudice] a [[Filmaffinity]]
* [http://www.tcm.com/tcmdb/title.jsp?stid=2153 Pride and Prejudice] a [[Turner Classic Movies|TCM Movie Database]]
* [http://www.archive.org/details/PrideAndPrejudice1940 Pride and Prejudice] a [[Internet Archive]] {{en}}

{{Article de qualitat}}

{{ORDENA:Pride And Prejudice (Pellicula De 1940)}}
[[Categoria:Pel·lícules dels Estats Units del 1940]]
[[Categoria:Pel·lícules de drama romàntic]]
[[Categoria:Pel·lícules guanyadores del premi Oscar a la millor direcció artística]]
[[Categoria:Pel·lícules basades en novel·les]]
[[Categoria:Articles de qualitat d'art]]
[[Categoria:Pel·lícules dirigides per Robert Z. Leonard]]

{{Enllaç AD|fr}}</text>
      <sha1>lbc3jzd9jbwn5nrwas1puaf2nkljq04</sha1>
      <model>wikitext</model>
      <format>text/x-wiki</format>
    </revision>
  </page>