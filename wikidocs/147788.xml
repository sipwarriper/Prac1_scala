<page>
    <title>Roald Dahl</title>
    <ns>0</ns>
    <id>147788</id>
    <revision>
      <id>13806595</id>
      <parentid>13431152</parentid>
      <timestamp>2014-07-12T22:28:43Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Fitxa d'escriptor
| nom = Roald Dahl
| imatge = Roald Dahl.jpg
| grandària = 220px
| descripció = Roald Dahl el 1954
| pseudònim = 
| nascut = {{Data naixement|1916|9|13}} 
| lloc_de_neixement = [[Llandaff]], [[Gal·les]] 
| mort = {{Data defunció i edat|1990|11|23|1916|9|13}} 
| lloc_de_mort = [[Great Missenden]], [[Anglaterra]]
| ocupació = Escriptor de contes, guionista
| país = {{GBR}}
| període = 
| gènere = 
| temàtica = 
| moviment = 
| primeres_obres = 
| obres_magnes = ''[[Charlie i la fàbrica de xocolata]]''
| influències = 
| influenciat = 
| influenciada = 
| lloc web = 
| signatura = 
| notes a peu = 
}}
'''Roald Dahl''' ([[Llandaff]], [[13 de setembre]] de [[1916]] - [[Great Missenden]], [[23 de novembre]] de [[1990]]) fou un [[novel·lista]], escriptor de contes i [[guionista]] [[Gal·lesos|gal·lès]] d'ascendència [[noruega]], famós com a escriptor per a nens i adults. Entre els seus llibres més populars hi ha ''[[Charlie i la fàbrica de xocolata]]'', ''[[James i el préssec gegant]]'', ''[[Matilda (novel·la)|Matilda]]'', ''[[Les bruixes]]'' i ''[[Històries imprevistes]]''.

== Biografia ==
=== Infància i joventut ===
Roald Dahl va néixer a [[Llandaff]] (actualment un barri de [[Cardiff]]), [[Gal·les]] el 1916, de pares noruecs, Harald i Sofie Magdalene. La seva família havia emigrat de Noruega i s'havia establert a la capital gal·lesa a la dècada de 1880. En Roald va rebre el seu nom en honor de l'explorador polar [[Roald Amundsen]], heroi nacional de [[Noruega]] en aquella època.{{sfn|Sturrock|2010|p=35-36}} Parlava noruec a casa amb els seus pares i germanes. Va ser batejat a l'Església Noruega de Cardiff.

El 1920, la vida d'en Roald que tenia aleshores tres anys es veié alterada de manera brutal. La seva germana de set anys, Astri, va morir d'[[apendicitis]] i al cap d'un mes aproximadament, el seu pare va morir de [[pneumònia]] a l'edat de 57 anys. La mare, però, va decidir de no tornar a Noruega a viure amb els seus parents, sinó quedar-se al [[Regne Unit]], ja que el desig del seu difunt marit havia estat que els seus fills s'eduquessin en escoles britàniques.

Als vuit anys, ell i quatre amics seus van ser assotats pel director de l'escola per haver posat un ratolí mort en una gerra de caramels a la botiga de llaminadures local, que era propietat d'una anciana malcarada i odiosa anomenada Mrs. Pratchett.{{sfn|Sturrock|2010|p=47-48}} Entre els cinc nois aquella malifeta, ideada per Roald, es va conèixer com la Gran Conspiració del Ratolí de 1923.

Més endavant, el van enviar a diferents internats d'[[Anglaterra]]. Els seus pares volien que s'eduqués en una escola pública anglesa, i en aquell moment, la més pròxima era Saint Peter's a Weston-super-Mare{{sfn|Sturrock|2010|p=53}} (gràcies a una línia regular de vaixells que travessava el canal de Bristol). Va ser una experiència poc grata per a ell. S'enyorava molt i escrivia a la seva mare cada setmana, però sense revelar-li la seva infelicitat. Només quan ella va morir, va descobrir que havia guardat totes les seves cartes, en paquetets lligats amb cinta verda. Més endavant va assistir a Repton School, al [[Derbyshire]], on, segons explica a la seva novel·la autobiogràfica, un amic anomenat Michael va ser assotat cruelment per Geoffrey Fisher, l'home que més endavant va arribar a [[Bisbe de Canterbury]]. Això va fer que Dahl tingués dubtes sobre la religió i fins i tot sobre Déu.

Dahl era molt alt, arribant a 1.98 d'adult, i era un bon esportista. Això el feia popular a l'escola. També es va interessar per la fotografia. Durant els seus anys allà, Cadbury, una empresa xocolatera, enviava de tant en tant caixes de bombons nous a l'escola perquè els alumnes els tastessin. Sembla que en Dahl somiava a inventar una nova barra de xocolata que fos acceptada pel Sr. Cadbury en persona, i això va ser la inspiració per escriure el seu tercer llibre infantil, ''[[Charlie i la fàbrica de xocolata]]''.

Durant la seva infantesa i adolescència, Dahl passava les seves vacances d'estiu a Noruega, principalment als fiords. La seva infantesa s'explica a la seva obra autobiogràfica ''Boy: Tales of Childhood'' (''El nen'').

En acabar l'escola, va passar-se tres setmanes caminant per [[Terranova]]. El juliol de 1934, va començar a treballar per la Companyia Shell. Després de dos anys d'aprenentatge al [[Regne Unit]], el van traslladar a [[Dar-es-Salaam]], [[Territori de Tanganyika|Tanganyika]] (ara [[Tanzània]]). Juntament amb els altres dos únics empleats de tot el territori, va viure amb tots els luxes a la Casa Shell als afores de Dar-es-Salaam, amb un cuiner, i servei domèstic. Mentre treballava proporcionant petroli als seus clients de Tanganyika, va trobar diferents tipus d'animals salvatges.

=== Segona Guerra Mundial ===
L'agost de 1939, quan la [[Segona Guerra Mundial]] es veia imminent, es van fer plans per tenir controlats els centenars d'alemanys de [[Dar-es-Salaam]]. Dahl va ser nomenat oficial dels Fusellers Africans Reials, comandant un escamot d'askaris. No se sentia còmode havent de detenir centenars de ciutadans alemanys, però va aconseguir complir les seves ordres.

Poc després, el novembre de 1939, va entrar a les Forces Aèries. Després d'un viatge de 1.000 kilòmetres de Dar-es Salaam fins a [[Nairobi]] va ser acceptat a l'escola de vol juntament amb 20 homes més, 17 dels quals acabarien morint en combat aeri. Amb set hores i 40 minuts d'experiència en un De Havilland Tiger Moth, ja va volar sol; gaudia observant la vida salvatge de [[Kenya]] durant els seus vols. Va continuar la seva formació avançada de vol a l'[[Iraq]]. Al cap de sis mesos, va ser nomenat oficial pilot.

El van assignar a un esquadró de Gloster Gladiators, l'últim caça biplà que va fer servir la RAF. Davant de la seva sorpresa, no li van donar cap mena de formació en combat aeri, ni en el pilotatge dels Gladiators. El 19 de setembre de 1940, cap al final d'una missió, no va trobar la pista d'aterratge i, amb poc combustible i fent-se de nit, va haver d'intentar un aterratge forçós al desert. El tren d'aterratge va topar amb un roc, l'avió es va estavellar, i es va trencar el crani i el nas, i va quedar cec. Va aconseguir d'arrossegar-se fora del foc i es va desmaiar. Més endavant, va escriure sobre l'accident per al seu primer treball publicat.

Dahl va ser rescatat i va recuperar la consciència, però no la visió, i el van portar a l'Hospital Naval d'[[Alexandria]]. Allà es va enamorar i desenamorar d'una infermera, Mary Welland. Es va enamorar mentre era cec, però quan va recuperar la vista, va decidir deixar-ho córrer.

Els metges deien que no tenia cap possibilitat de tornar a volar, però el febrer de 1941, al cap de cinc mesos, el van donar d'alta i el van declarar apte per continuar pilotant avions.

El seu esquadró havia estat destinat a la batalla de Grècia, on va entrar en combat i va demostrar un valor extraordinari. Més endavant va ser destinat a Haifa, on va continuar combatent, però allà va començar a tenir migranyes que el deixaven inconscient, i va tornar a Gran Bretanya amb el grau de tinent.

Dahl va començar a escriure el 1942, quan va ser destinat a [[Washington DC]] com a agregat. El seu primer treball es va publicar al número de l[[1 d'agost]] de [[1942]] del ''Saturday Evening Post'' va ser Abatut sobre Líbia, i descrivia com es va estavellar amb el seu Gloster Gladiator. En C. S. Forester li havia demanat que expliqués algunes anècdotes per poder-ne fer un article. En Dahl no va saber què explicar-li i va quedar que li escriuria alguna cosa. Quan en Forester ho va llegir, va decidir de publicar-ho tal com estava.

Durant la guerra, Forester treballava per al Servei d'Informació britànic i escrivia propaganda per la causa aliada. Això el va introduir en l'espionatge i les activitats de l'espia canadenc William Stephenson. Durant la guerra, Dahl va proporcionar intel·ligència de Washington a l'organització de Stephenson. L'ambaixada britànica el va fer tornar a Gran Bretanya per conducta impròpia, però Stephenson el va fer tornar, amb un ascens.refBill Macdonald - ''The True Intrepid'' p249 (Raincoast 2001)ISBN 1-55192-418-8 Dahl també parla del seu treball d'espionatge al documental The True Intrepid /ref Després de la guerra, Dahl va escriure part d'aquesta història i va mantenir durant dècades l'amistat amb Stephenson.refMacdonald - ''The True Intrepida la i atrevit les seves ultimas paraules vanse anau a busca els vostres somnis a la gran lain '' p243 ISBN 1-55192-418-8./ref

=== Família ===
[[Fitxer:Patricia_Neal_und_Roald_Dahl.jpg|thumb|left|Dahl amb la seva esposa [[Patricia Neal]]]]
Va casar-se amb l'actriu [[Patricia Neal]] (que més endavant va guanyar l'Oscar a la millor actriu per ''[[Hud]]'') el 2 de juliol de 1953 a Nova York. Van estar casats gairebé 30 anys i van tenir cinc fills:ref{{ref-web|url=http://www.324.cat/noticia/806566/altres/Mor-als-84-anys-lactriu-Patricia-Neal-guanyadora-dun-Oscar-lany-1964|consulta=12/11/2013| títol=Mor als 84 anys l'actriu Patricia Neal, guanyadora d'un Oscar l'any 1964|editor=[[324.cat]]|data=9/8/2010}}/ref Olivia (que va morir de xarampió als set anys), Tessa, Theo, Ophelia i Lucy.

Quan tenia quatre mesos, Theo Dahl va ser ferit greument quan el seu cotxet va ser atropellat per un taxi a [[Nova York]]. Durant un temps, va patir [[hidrocefàlia]] i el seu pare va col·laborar en el desenvolupament del que es va conèixer com a vàlvula Wade-Dahl-Till (o WDT), un dispositiu per alleujar aquesta condició.

El 1965, Patricia Neal va patir tres aneurismes cerebrals mentre estava embarassada del seu cinquè fill, Lucy. Roald va prendre el control de la seva rehabilitació i, finalment, va tornar a aprendre a parlar i a caminar. 

Es van divorciar el 1983 després d'una vida en comú turbulenta, i després es va casar amb Felicity (Liccy) d'Abreu Crosland (nascuda el [[12 de desembre]] de [[1938]]), que era la millor amiga de Neal.

=== Mort i llegat ===
[[Fitxer:RoaldDahlgrave.jpg|thumb|right|Tomba de Dahl, a l'església de Sant Pere i Sant Pau, a Great Missenden]]
Roald Dahl va morir el novembre de 1990 als 74 anys d'una malaltia poc comuna, [[anèmia mielodisplàstica]], a casa seva, a [[Great Missenden]], [[Buckinghamshire]], i va ser enterrat a l'església parroquial de Sant Pere i Sant Pau. Segons la seva néta, la família li va fer una mena d'enterrament víking. El van enterrar amb els seus tacs de [[snooker]], bon vi de Borgonya, bombons, llapissos HB i una serra mecànica.

Les aportacions filantròpiques de Dahl en els camps de la [[neurologia]], [[hematologia]] i l'[[alfabetització]] han estat continuades per la seva vídua després de la seva mort, mitjançant la Fundació Roald Dahl. El juny de 2005, es va obrir el Museu Roald Dahl a Great Missenden per commemorar el seu treball.

== Obra ==
La primera obra publicada de Dahl, inspirada per una trobada amb C.S. Forester,ref{{Ref-llibre |cognom=Calder |nom=Robert | títol=Beware the British Serpent: The Role of Writers in British Propaganda in the United States, 1939-1945 |url=http://books.google.es/books?id=HcpChZmn9s4Cpg=PA184dq=C.S.+Forester++Shot+Down+Over+Libyahl=casa=Xei=tN0KU5L6GsWW0AXbmYDIDAved=0CDcQ6AEwAQ#v=onepageq=C.S.%20Forester%20%20Shot%20Down%20Over%20Libyaf=false |llengua=anglès |editorial=McGill-Queen's Press - MQUP |data=2004 |pàgines=184 |isbn=0773526889}}/ref va ser ''Shot Down Over Libya'' (Abatut sobre Líbia). Avui dia la història es publica com ''A Piece of Cake'' (Un tall de pastís, en sentit figurat, bufar i fer ampolles). La història, sobre les seves aventures en temps de guerra, la va comprar el ''Saturday Evening Post'' per 900 dòlars, i el va impulsar en la seva carrera com a escriptor. El títol li va inspirar un article sensacionalista sobre l'accident que l'havia encegat, que explicava que l'havien abatut, en comptes d'haver-se forçat a aterrar per falta de combustible.

El seu primer llibre infantil va ser ''The Gremlins'' (1943), sobre uns petits éssers entremaliats que eren part del folklore de la RAF. [[Walt Disney]] va comprar-ne els drets per fer-ne una [[pel·lícula]], però al final el projecte no va tirar endavant.{{sfn|Sturrock|2010|p=188}} Més endavant, va escriure algunes de les històries per a infants més apreciades del segle XX, com ''[[Charlie i la fàbrica de xocolata]]'', ''[[Matilda (novel·la)|Matilda]]'' i ''[[James i el préssec gegant]]''.

També va tenir èxit escrivint contes macabres per a adults, sovint amb un sentit de l'humor força negre, i amb finals sorprenents. Molts van ser escrits originalment per a revistes estatunidenques, com ara ''Ladies Home Journal'', ''[[Harper's]]'', ''[[Playboy]]'' i ''[[The New Yorker]]'', i ajuntats per Dahl en antologies. Va guanyar tres premis Edgar, el 1954, el 1959 i el 1980. Entre les més conegudes destaca El meu oncle Oswald (''My Uncle Oswald'', 1979){{sfn|Sturrock|2010|p=500}}, escrita en forma de crònica i aparentment autobiogràfica, explica la història d'un dandy que aprofita qualsevol oportunitat per a fer-se ric i viure com un rei. La trama principal se centra en el descobriment d'una pols d'escarabat que té uns efectes similars a la [[Sildenafil|viagra]], amb la qual fabrica unes pastilles que ven a preu d'or. Com que no en té prou, s'associa amb un científic i la seva ajudant i es dediquen a recollir [[esperma]] de personatges destacats (pintors, polítics, científics, ...) i vendre'l a dones riques que desitgen tenir un fill d'algun d'ells.

La seva col·lecció de contes ''Tales of the Unexpected'' (''Històries imprevistes'') es va adaptar per a la televisió amb gran èxit, l'autor les presentava personalment a l'estil d'[[Alfred Hitchcock]] en la sèrie ''[[Alfred Hitchcock Presents]]'', Roald Dahl va escriure les històries en les quals es basaven sis capítols d'aquesta sèrie de Hitchcock. Quan es van acabar les històries originals de Roald Dahl, la sèrie va continuar adaptant d'altres autors del mateix estil.

Durant una època breu, i relativament poc reeixida de la dècada dels 60, en Dahl va escriure guions de cine. Dos dels seus guions – la pel·lícula de [[James Bond]] ''[[Només es viu dues vegades]]'' i ''[[Chitty Chitty Bang Bang]]'' – eren adaptacions de novel·les d'[[Ian Lancaster Fleming|Ian Fleming]]. També va escriure un primer esborrany per adaptar la seva pròpia novel·la ''[[Charlie i la fàbrica de xocolata]]'', que va ser molt modificat per David Seltzer i produït com a [[Un món de fantasia|pel·lícula]] l'any 1971. Dahl va repudiar la pel·lícula.

Va escriure la seva autobiografia en tres volums, la primera part, ''El nen'' (''Boy: Tales of Childhood'', 1984), narra les seves experiències infantils tant a Anglaterra com a Noruega des del punt de vista d'un nen petit. La segona novel·la ''Sol pel món'' (''Going Solo'', 1986) explica principalment les seves experiències treballant per a la [[Royal Dutch Shell]] a l'[[Àfrica]] i amb la RAF durant la [[Segona Guerra Mundial]]. El tercer llibre ,''My Year'' (1993), escrit poc abans de la seva mort el 1990 i publicat pòstumament, és una recopilació d'anècdotes de la seva vida des de la infància.

=== Ficció per a nens ===
Les obres de Dahl per a nens sovint estan enfocades des del punt de vist d'un nen. Típicament hi surten dolents adults que odien i maltracten els nens, i almenys un adult bo per a contrarestar els dolents. Aquests personatges són possiblement una referència als abusos que el propi Dahl va patir als internats on va assistir. Solen contenir molt d'humor negre i situacions grotesques, i fins i tot violentes. ''The Witches'' (''[[Les bruixes]]''), ''George's Marvelous Medicine'' (''La meravellosa medicina d'en Jordi'') i ''[[Matilda (novel·la)|Matilda]]'' són exemples d'aquesta fórmula. ''The BFG'' (''El gran amic gegant'') la segueix també amb el gegant bo (el gran amic del títol) que representa l'arquetipus d'adult bo i els altres gegants com a adults dolents. Aquesta fórmula també és força evident al guió cinematogràfic de Dahl per ''Chitty Chitty Bang Bang''. També apareixen temes amb consciència de classe, més o menys dissimulats, en obres com ''Fantastic Mr. Fox'' (''El fantàstic senyor Guillot'') i ''Danny, the Champion of the World'' (''Danny, el campió del món''). Sovint també presenta als seus llibres personatges molt grassos, sovint nens. Augustus Gloop (''Charlie i la fàbrica de xocolata''), Bruce Bogtrotter (''Matilda''), i Bruno Jenkins (''Les bruixes'') en són alguns. Tots aquests personatges són o bé dolents o bé golafres, i sovint reben càstigs: Augustus Gloop beu al riu de xocolata d'en [[Willy Wonka]], no fent cas dels adults que li diuen el contrari, i hi cau. En Bruce Bogtrotter roba el pastís de la directora Miss Trunchbull, i el forcen a menjar-se un pastís gegant de xocolata davant de tota l'escola. En Bruno Jenkins és transformat en ratolí per les bruixes i, segons s'especula, possiblement repudiat.

Molts dels seus llibres infantils han estat il·lustrats per [[Quentin Blake]].

== Obres publicades ==
=== Literatura infantil i juvenil ===
==== Prosa ====
* ''The Gremlins'' (1943)
* ''[[James i el préssec gegant]]'' (''James and the Giant Peach'', 1961)ref[http://www.agapea.com/libros/James-i-el-pressec-gegant-9788482645650-i.htm ''James i el préssec gegant'', versió en català] a [[La Magrana]]/ref
* ''[[Charlie i la fàbrica de xocolata]]'' (''Charlie and the Chocolate Factory'', 1964)ref name=charlie[http://www.magrana.cat/charlie-i-la-fabrica-de-xocolata_roald-dahl_libro-OMAC204-ct.html ''Charlie i la fàbrica de xocolata'', versió en català] a [[La Magrana]]/ref
* ''El dit màgic'' (''The Magic Finger'', 1966)ref[http://www.casadellibro.com/libro-el-dit-magic/9788479185886/1655026 ''El dit màgic'', versió en català]/ref
* ''El fantàstic senyor Guillot'' (''Fantastic Mr. Fox'',1970)ref[http://www.librosaulamagna.com/libro-EL-FANTASTIC-SENYOR-GUILLOT/297406/12709 ''El fantàstic senyor Guillot'', versió en català] a [[La Magrana]]/ref
* ''Charlie i el gran ascensor de vidre'' (''Charlie and The Ggreat Glass Elevator'', 1972)ref[http://www.casadellibro.com/libro-charlie-i-el-gran-ascensor-de-vidre/9788482644776/915853 ''Charlie i el gran ascensor de vidre'', versió en català] a [[La Magrana]]/ref
* ''Danny, el campió del món'' (''Danny, the Champion of the World'', 1975)ref[http://www.casadellibro.com/libro-danny-el-campio-del-mon-2-ed/9788474104226/592168 ''Danny, el campió del món'', versió en català] a [[La Magrana]]/ref
* ''The Enormous crocodile'' (1978)
* ''Els Culdolla'' (''The Twits'', 1980)ref[http://www.casadellibro.com/libro-els-culdolla/9788482649900/1803094 ''Els Culdolla'', versió en català] a [[La Magrana]]/ref
* ''La meravellosa medicina d'en Jordi'' (''George's Marvelous Medicine'', 1981)ref[http://www.grup62.cat/llibre-la-meravellosa-medecina-den-jordi-95263.html ''La meravellosa medicina d'en Jordi'', versió en català] a [[Grup 62]]/ref
* ''El gran amic gegant'' (''The BFG'', 1982)ref[http://www.casadellibro.com/libro-el-gran-amic-gegant/9788482640037/603943 ''El gran amic gegant'', versió en català] a [[La Magrana]]/ref
* ''[[Les bruixes]]'' (''The Witches'', 1983)ref[http://www.grup62.cat/llibre-les-bruixes-95361.html ''Les bruixes'', versió en català] a [[Estrella Polar (editorial)|Estrella Polar]]/ref
* ''La jirafa, el pelicà i jo'' (''The Giraffe and the Pelly and Me'', 1985)ref[http://www.casadellibro.com/libro-la-girafa-el-pelica-i-jo-2-ed-2-impr/9788479116811/873357 ''La jirafa, el pelicà i jo'', versió en català] a [[Altea Editorial]]/ref
* ''[[Matilda (novel·la)|Matilda]]'' (''Matilda'', 1988)ref[http://www.grup62.cat/llibre-matilda-95227.html ''Matilda'', versió en català] a [[Editorial Empúries]]/ref
* ''Agu Trot'' (''Esio Trot'', 1989)ref[http://www.grup62.cat/llibre-agu-trot-95763.html ''Agu Trot'', versió en català] a [[Grup 62]]/ref
* ''The Vicar of Nibbleswicke'' (1990)
* ''The Minpins'' (1991)

==== Poesia ====
* ''Versos perversos'' (''Revolting Rhymes'', 1982)ref[http://sol-e.com/motor.php?id_seccion=3subsec=44id_libro=3322ensec=3 ''Versos perversos'', versió en català] a [[Editorial Empúries]]/ref
* ''Dirty Beasts'' (1984)
* ''Rhyme Stew'' (1989)

=== Literatura per a adults ===
==== Novel·les ====
* ''Sometime Never: A Fable for Supermen'' (1948)
* ''Oncle Oswald'' (''My Uncle Oswald'', 1979)ref[http://www.grup62.cat/llibre-oncle-oswald-94305.html ''Oncle Oswald'', versió en català] a [[La Butxaca]]/ref

==== Contes i altres narracions curtes ====
* ''La meravellosa història de Henry Sugar'' (''The Wonderful Story of Henry Sugar and Six More'', 1977)ref[http://www.grup62.cat/llibre-la-meravellosa-historia-de-henry-sugar-108227.html ''La meravellosa història de Henry Sugar'', versió en català] a [[Estrella Polar (editorial)|Estrella Polar]]/ref
* ''Històries imprevistes'' (''Tales of the Unexpected'', 1979)ref[http://www.grup62.cat/llibre-histories-imprevistes-94540.html ''Històries imprevistes'', versió en català] a [[La Butxaca]]/ref
* ''More Tales of the Unexpected'' (1980)
* ''[[Històries de fantasmes]]'' (''Roald Dahl's Book of Ghost Stories'', 1983)ref[http://www.casadellibro.com/libro-histories-de-fantasmes/9788466409377/1202590 ''Històries de fantasmes'', versió en català] a [[Columna Edicions]]/ref
* ''Intercanvi de parelles i altres contes'' (2005)!--quin és el títol original?--ref[http://www.grup62.cat/llibre-intercanvi-de-parelles-i-altres-contes-97509.html ''Intercanvi de parelles i altres contes'', versió en català] a [[Editorial Columna]]/ref
* ''L'autoestopista'' (''The Boy Who Talked With Animals'', ''The Hitchhiker'', ''The Mildenhall Treasure'', 2009)ref[http://www.grup62.cat/llibre-lautoestopista-95667.html ''L'Autoestopista'', versió en català] a [[Estrella Polar (editorial)|Estrella Polar]]. ISBN 978-84-9932-032-8. Recull de tres dels contes de La meravellosa història de Henry Sugar, inclosa la història El tresor de Mildenhall (''The Mildenhall Treasure'', 1946); basada en fets reals./ref
* ''[[The Great Automatic Grammatizator]]'' (1997)

==== Guions ====
S'han fet diverses pel·lícules, curts i productes televisius basats en les obres i els personatges de Roald Dahl. L'autor també va escriure diversos guions per al cinema i la televisió:
* ''Way Out'' (1961), sèrie de televisió de la [[Columbia Broadcasting System|CBS]] presentada per Dahl; va escriure alguns dels guions.ref[http://www.roalddahlfans.com/tvshows/wayoarticle.php ''´Way Out'', article sobre la sèrie de televisió.] {{en}}/ref
* ''[[Alfred Hitchcock Presents]]'' (1958-1960), sèrie de televisió presentada per [[Alfred Hitchcock]]; alguns dels guions i/o les històries són de Dahl.
* ''[[Només es viu dues vegades]]'' (''You Only Live Twice'', 1967), dirigida per [[Lewis Gilbert]] i amb [[Sean Connery]] fent de [[James Bond]]
* ''[[Chitty Chitty Bang Bang]]'' (1968), dirigida per [[Ken Hughes]]ref[http://www.mgm.com/view/Movie/377/Chitty-Chitty-Bang-Bang Pàgina oficial de la pel·lícula ''Chitty Chitty Bang Bang'' (MGM)] {{en}}/ref
* ''The Night Digger'' (1971), dirigida per [[Alastair Reid]]ref[http://www.imdb.com/title/tt0067486 Fitxa de la pel·lícula ''The Night Digger''] {{en}}/ref
* ''[[Un món de fantasia]]'' (''Willy Wonka  the Chocolate Factory'', 1971), dirigida per [[Mel Stuart]] i amb [[Gene Wilder]] fent de [[Willy Wonka]]
* ''Tales of the Unexpected'' (1979-1988), sèrie de televisió d'[[ITV Anglia|Anglia Television]] presentada per Dahl; va escriure quasi tots els guions de les primeres temporades i algun de les últimes.ref[http://www.tales-of-the-unexpected-episodes.com ''Tales of the Unexpected'',] informació sobre la sèrie de televisió i detall dels capítols {{en}}/ref

=== Obres autobiogràfiques ===
* ''El nen'' (''Boy, Tales of Childhood'' 1984)ref[http://www.grup62.cat/llibre-el-nen-95393.html ''El nen'', versió catalana] a [[Estrella Polar (editorial)|Estrella Polar]]/ref
* ''Sol pel món'' (''Going Solo'', 1986)ref[http://www.casadellibro.com/libro-sol-pel-mon/9788475966939/693713 ''Sol pel món'', versió en català] a [[Editorial Empúries]]/ref
* ''My Year'' (1993)

=== Altres obres ===
* ''The Honeys'', obra de teatre escrita per Dahl, protagonitzada entre d'altres per [[Jessica Tandy]], ([[Broadway]], 1955)ref[http://www.roalddahlfans.com/theater/hone.php ''The Honeys'', article sobre l'obra de teatre] {{en}}/ref
* ''Les fangstigoses receptes de Roald Dahl'' (''Roald Dahl's Revolting Recipes'', 1995), escrit per Felicity Dahl i amb il·lustracions de [[Quentin Blake]]ref[http://www.bibliotequesgirona.org/infantil/index.php?pag=paginessecc=passacategoria=idcataleg=67 ''Les fangstigoses receptes de Roald Dahl'' - Fitxa]. Obra recopilada per Felicity Dahl, a petició de l'autor i basat en les receptes que apareixen a molts dels seus llibres/ref

==Referències==
{{referències|2}}

== Bibliografia ==
* {{Ref-llibre |cognom=Sturrock |nom=Donald | títol=Storyteller: The Authorized Biography of Roald Dahl |url=http://books.google.es/books?id=udN6caZEJesCpg=PA35dq=Roald+Amundsen+dahl+1916hl=casa=Xei=ZxIJU6aRHuvo7AbYw4HAAgved=0CFQQ6AEwBQ#v=onepageq=Roald%20Amundsen%20dahl%201916f=false |llengua=anglès |editorial=Simon and Schuster |data=2010 |isbn=1439180458 |ref=harv}}

==Enllaços externs==
{{Projectes germans |commonscat=Roald Dahl|q=Road Dahl}}
* [http://www.roalddahl.com Pàgina oficial de l'autor] {{en}}
* [http://www.xtec.cat/recursos/lit_inf/dossiers/dahl Dossier sobre Roald Dahl a xtec]
* [http://boolino.blogspot.com.es/2011/12/roald-dahl-y-la-fabrica-de-cuentos.html Roald Dahl y la fábrica de cuentos]. {{es}}
* [http://www.youtube.com/watch?v=Oc46Gk-6qrA Portada de la sèrie de televisió ''Històries imprevistes''].

{{ORDENA:Dahl, Roald}}
{{Autoritat}}
{{Enllaç AB|zh}}

[[Categoria:Roald Dahl| ]]</text>
      <sha1>6pb0zusioqkhb0dmh0qwjcvenkv3hjf</sha1>
      <model>wikitext</model>
      <format>text/x-wiki</format>
    </revision>
  </page>