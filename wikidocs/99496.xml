<page>
    <title>Campanya d'Itàlia (Segona Guerra Mundial)</title>
    <ns>0</ns>
    <id>99496</id>
    <revision>
      <id>13392198</id>
      <parentid>13392098</parentid>
      <timestamp>2014-05-17T12:02:55Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: els Aliats  els aliats</comment>
      <text>{{FixHTML|begin}}
{{Infotaula conflicte militar 
| nom_de_la_batalla='''Campanya d'Itàlia'''
|imatge=[[Fitxer:Luccaitaly1944.png|300px| Soldats americans disparant un [[bazuca]]]]
|peu_de_foto= Soldats americans disparant un [[bazuca]]
|conflicte=[[Teatre de la Mediterrània de la Segona Guerra Mundial|Teatre de la Mediterrània]]
|data= juliol de [[1943]] – maig de [[1945]]
|localitat = [[Itàlia]]
|resultat = Victòria aliada 
| mapa = 
| mapa=
 | bàndol1 = [[Fitxer:Flag of the United Kingdom.svg|25px|Regne Unit]] [[Regne Unit]]
[[Fitxer:British Raj Red Ensign.svg|25px|Raj Britànic]] [[Raj Britànic|Imperi Indi]]br /
[[Fitxer:US flag 48 stars.svg|25px|Estats Units d'Amèrica]] [[Estats Units]] br /
[[Fitxer:Flaga z godlem Rzeczypospolitej Polskiej.PNG|22px|Polònia]] [[Polònia]]br /
[[Fitxer:Flag of Brazil (1889-1960).svg|25px|Brasil]] [[Brasil]] br /
[[Fitxer:Flag of New Zealand.svg|25px|Nova Zelanda]] [[Nova Zelanda]] br /
[[Fitxer:Canadian Red Ensign 1921-1957.svg|25px|Canadà]] [[Canadà]] br /
[[Fitxer:Flag of Free France 1940-1944.svg|25px|França Lliure]] [[França Lliure]] br /
[[Fitxer:Flag of South Africa 1928-1994.svg|25px|Unió Sud-africana]] [[Sud-àfrica]]br /
[[Fitxer:Flag of Italy (1861-1946) crowned.svg|25px|Itàlia]] [[Itàlia]]
** [[Resistència italiana]] 
** [[Regne d'Itàlia (1861–1946)|Regne d'Itàlia]] br / {{mida|1=des del [[8 de setembre]] de [[1943]]}} 
| bàndol2 = [[Fitxer:Flag_of_Germany_1933.svg|25px|Alemanya nazi]] [[Alemanya Nazi]] br /[[Fitxer:Flag of Italy (1861-1946).svg|25px|Itàlia]] [[Regne d'Itàlia (1861–1946)|Itàlia]]br / {{mida|1=fins el [[8 de setembre]] de [[1943]]}}br /[[Fitxer:War_flag_of_the_Italian_Social_Republic.svg|25px|República Social Italiana]] [[República Social Italiana]] 
| general1 = [[Fitxer:US flag 48 stars.svg|25px|Estats Units d'Amèrica]] [[Dwight D. Eisenhower]] br /[[Fitxer:Flag of the United Kingdom.svg|25px|Regne Unit]] [[Henry Maitland Wilson]] br / [[Fitxer:Flag of the United Kingdom.svg|25px|Regne Unit]] [[Harold Alexander]]
| general2 = [[Fitxer:Flag_of_Germany_1933.svg|25px|Alemanya nazi]] [[Albert Kesselring]]br / [[Fitxer:Flag_of_Germany_1933.svg|25px|Alemanya nazi]] [[Heinrich von Vietinghoff]] 
|baixes1 = 59.151 morts br / 30.849 desapareguts br / 220.000 ferits) 
|baixes2 = 47.873 morts.br /97.154 desapareguts/capturatsbr /163.600 ferits
|campanya = 
| batalla_anterior= 
|batalla_posterior=
}}
{{FixHTML|mid}}
{{2GM-Teatre- Campanya d'Itàlia}}
{{FixHTML|end}}

La '''Campanya d'Itàlia''' és el nom de les operacions aliades a Itàlia durant la [[Segona Guerra Mundial]] des de [[1943]] fins al final de la guerra. El [[Quarter General Conjunt Aliat]] (AFHQ) era el responsable operacional per totes les operacions aliades a la Mediterrània, i planejà i comandà la invasió de Sicília i la campanya a la Itàlia continental fins a la rendició de les forces alemanyes a Itàlia al maig de [[1945]]. S'estima que entre setembre de 1943 i abril de 1945 van morir uns 60.000 soldats aliats i uns 50.000 alemanys a Itàlia. Cap altra campanya a l'oest va costar tantes vides a la infanteria com Itàlia.

== Rerefons estratègic ==
Fins i tot abans d'acabar la [[Campanya del nord d'Àfrica]] va haver-hi desacord entre els [[Aliats de la Segona Guerra Mundial|Aliats]] sobre quina era la millor estratègia per derrotar l'[[Potències de l'Eix|Eix]].

Els britànics, i en especial [[Winston Churchill]], defensaven la seva estratègia naval tradicional. Amb un exèrcit relativament petit, però una gran potència naval, l'estratègia tradicional britànica contra un enemic continental era lluitar com a part d'una coalició i realitzar petites operacions perifèriques destinades a afeblir gradualment a l'enemic. Els Estats Units, amb un exèrcit molt més gran, volia una estratègia més directa per lluitar amb la força principal de la [[Wehrmacht]] al nord d'[[Europa]]. La capacitat per llançar una campanya depenia de guanyar primer la [[Batalla de l'Atlàntic (1939-1945)|Batalla de l'Atlàntic]].

El desacord estratègic va ser ferotge, amb els caps de servei americans reclamant una invasió de França tan aviat com fos possible, mentre que els seus iguals britànics volien portar a terme una estratègia mediterrània. L'Estat Major americà creia que una invasió a gran escala de França tan aviat com fos possible era necessària per acabar la guerra a Europa, i que no s'havien de portar a terme més operacions que poguessin retardar aquest esforç.

Els britànics argumentaven que la presència de grans quantitats de tropes entrenades pels desembarcaments amfíbis a la Mediterrània faria una invasió a escala limitada possible i útil. Eventualment, els líders polítics britànics i americans van decidir envair França a inicis de 1944, però amb una campanya a Itàlia menys prioritària mostrava l'interès de Roosevelt de mantenir les tropes americanes a Europa en actiu, a més del fet que li atreia la idea d'eliminar a Itàlia de la guerra. Era clar que els italians mai no s'havien entusiasmat gaire amb la seva participació a la guerra, i esperaven que una invasió aliada els en podria treure. L'eliminació d'Itàlia com a enemic també faria que la [[Royal Navy]] dominés totalment la [[Mediterrània]], millorant molt les comunicacions amb Egipte, l'Extrem Orient, l'Orient Mitjà i l'Índia. També comportava que els alemanys haurien de retirar tropes del [[Front Oriental de la Segona Guerra Mundial|Front Oriental]] per defensar Itàlia i la costa sud de França, amb la qual cosa s'ajudaria als aliats soviètics.

[[Fitxer:ItalySalernoInvasion1943.jpg|thumb|right|300px|Artilleria sent desembarcada durant la [[Invasió aliada d'Itàlia|invasió de la Itàlia continental]] a Salerno, al setembre de 1943]]
Un cop [[Armistici entre Itàlia i les forces aliades|Itàlia es rendí]] al setembre de 1943, tot just abans dels desembarcaments aliats a la Itàlia continental, sobrí un nou dilema estratègic: s'havien de mantenir tantes tropes alemanyes a Itàlia com fos possible perquè no es poguessin emprar per reforçar les defenses alemanyes al nord-oest d'Europa

== La Invasió de Sicília ==
:''Article principal: [[Invasió aliada de Sicília|Operació Husky]]''


El [[10 de juliol]] de [[1943]] començà una invasió combinada de forces britàniques, americanes i canadenques a [[Sicília]], mitjançant tant desembarcaments amfíbis i paracaigudiestes al golf de [[Gela]] i al nord de [[Siracusa]]. Els alemanys van ser incapaços de prevenir la captura aliada de l'illa, però van tenir èxit en l'evacuació de la major part de les seves tropes al continent, marxant el darrer el [[17 d'agost]] de [[1943]]. Les forces aliades, pel seu costat, van adquirir experiència en les operacions amfíbies, la guerra de coalició i els grans llançaments paracaigudistes.

==Invasió de la Itàlia continental ==
{{Article principal|Invasió aliada d'Itàlia}}
Forces del [[8è Exèrcit (Regne Unit)|8è Exèrcit britànic]] van desembarcar a la ''bota'' italiana el [[3 de setembre]] de [[1943]] a l'[[Operació Ciutat de la Badia]]. El govern italià es rendí el [[8 de setembre]], però els alemanys es van preparar per defendre's sense el seu ajut. El [[9 de setembre]], forces del [[5è Exèrcit (Estats Units)|5è Exèrcit americà]] van desembarcar trobant-se una gran resistència alemanya a [[Salerno]] a l'[[Operació Allau]], juntament amb tropes britàniques que desembarcaven a [[Tàrent]] en l'[[Operació Pallassada]], que gairebé no es va trobar oposició. Hi havia una esperança amb la rendició del govern italià, amb la retirada dels alemanys cap al nord, a l'hora que [[Adolf Hitler|Hitler]] es convencia de què Itàlia era estratègicament sense importància. El 8è Exèrcit va poder fer un progrés relativament senzill cap a la costa est, capturant el port de [[Bari (Pulla)|Bari]] i els importants aeròdroms als voltants de [[Foggia]]. Al nord, el 10è Exèrcit alemany no va rebre reforços i es va veure incapaç d'aturar els desembarcaments a [[Salerno]]. El principal esforç aliat a l'oest inicialment se centrà al port de [[Nàpols]]. Nàpols s'havia escollit donat que era el port situat més al nord dins del radi d'acció dels caces que operaven des de Sicília. 

Mentre que els aliats es desplaçaven cap al nord, el terreny incrementava la seva dificultat, amb una successió de rius ràpids i altes muntanyes, la qual cosa afavoria la defensa.

== La Línia d'hivern, Anzio i Monte Cassino ==
{{Article principal| Línia Bernhardt| Batalla de Montecassino| Operació Shingle}}
[[Fitxer:Monte Cassino Opactwo 1.JPG|250px|thumb|right|L'[[abadia]] de [[Montecassino]] i les valls i muntanyes que la rodegen es trobaven al bell mig de la [[línia Gustav]] i van ser un dels escenaris principals de la guerra a [[Itàlia]]. L'abadia va ser totalment destruïda pels bombardeigs aliats durant la guerra però va ser reconstruïda després.]]
A inicis d'octubre de 1943, Hitler va ser convençut pel Comandant del Grup d'Exèrcits al Sud d'Itàlia, el [[Albert Kesselring|Mariscal Kesselring]], que la defensa a Itàlia havia de realitzar-se tan lluny d'Alemanya com fos possible. Això comportaria que la geografia de la Itàlia Central, apte per a la guerra defensiva, negués als Aliats la captura fàcil d'uns aeroports cada cop més a prop d'Alemanya. Hitler també es va convèncer de què deixar el sud d'Itàlia atorgaria als Aliats un trampolí per a una invasió dels Balcans amb els seus recursos vitals de petroli, bauxita i coure. Kesselring rebé el comandament de tot Itàlia i immediatament ordenà la preparació d'una sèrie de línies defensives per tot Itàlia al sud de Roma. Dues línies, la [[Línia Volturno]] i la [[Línia Barbara]] es van fer servir per retardar l'avanç aliat i aconseguir temps per preparar les posicions defensives més formidables, que formaren la [[Línia d'Hivern]], el nom col·lectiu de la [[Línia Gustav]] i dues línies defensives associades a l'oest dels [[Apenins]], la [[Línia Bernhardt]] i la [[Línia Hitler]].

La Línia d'Hivern demostrà ser un gran obstacle pels Aliats a finals de [[1943]], aturant l'avanç del 5è Exèrcit a l'oest d'Itàlia. La Línia Gustav va ser penetrada pel 8è Exèrcit a [[Batalla d'Ortona|Ortona]]. El focus aliat es girà cap a l'oest, a on van atacar a través de la vall de [[Liri]], que era considerat la millor oportunitat per trencar cap a [[Roma]]. Es van realitzar [[Operació Shingle|desembarcaments a Anzio]] amb la intenció de desestabilitzar la línia Gustav, però l'esperança d'avançar ràpidament es va esvair ben aviat i les forces d'Anzio van quedar embussades a les platges. Es van necessitar 4 grans ofensives entre gener i maig de [[1944]] abans de superar la línia mitjançant un assalt combinat dels Exèrcits 5è i 8è (incloent tropes britàniques, americanes, franceses, poloneses i canadenques), concentrats en un front de 20 milles entre [[Monte Cassino]] i la riba oest. Simultàniament, les forces a Anzio van aconseguir sortir de les platges, però davant l'oportunitat de tallar la retirada i destruir a gran part del [[10è Exèrcit (Alemanya)|10è Exèrcit]], les forces d'Anzio van modificar la direcció del seu atac i es van moure en paral·lel a la costa per conquerir Roma. Roma va ser declarada [[ciutat oberta]] pels alemanys i les tropes americanes en van prendre possessió el [[4 de juny]].

==Línia Gòtica i Ofensiva final ==
{{Article principal| Línia Gòtica| Ofensiva de primavera de 1945 a Itàlia}}
Després de la captura de Roma i de la [[invasió de Normandia]] al juny, moltes unitats franceses i americanes experimentades, amb un equivalent a 7 [[divisió (militar)|divisions]] van ser retirades d'Itàlia en l'estiu de 1944 per participar en l'[[Operació Dragoon]], la invasió aliada del sud de França. Aquestes unitats només van ser parcialment compensades per l'arribada de la 1a Divisió d'Infanteria brasilera, el principal element de la [[Força Expedicionària del Brasil|FEB]]. 

Entre juny i agost de 1944 els aliats van avançar més enllà de Roma capturant [[Florència]] i apropant-se a la [[Línia Gòtica]]. Aquesta línia major de defenses estava a uns 30 km al nord de [[Pisa]], a través dels Apenins entre Florència i [[Bolònia]] cap a la [[mar Adriàtic|costa adriàtica]], al sud de [[Rimini]].

Durant l'[[Línia Gòtica|Operació Olive]], la principal ofensiva aliada a la tardor de 1944, que començà el [[25 d'agost]], si bé la Línia Gòtica va ser sobrepassada tant pel [[8è Exèrcit (Regne Unit)|8è Exèrcit britànic]] i el [[5è Exèrcit (Estats Units)|5è Exèrcit americà]], no es va produir una ruptura de les línies decisiva. Churchill esperava que una ruptura durant durant la tardor del 44 obriria el camí als exèrcits aliats per avançar cap al nord-est direcció [[Viena]] i [[Hongria]] i tallar l'avanç soviètic per l'Europa Oriental. La proposta d'en Churchill va rebre una forta oposició per part dels Caps d'Estat Major americans, els quals entenien la importància dels interessos britànics a la regió per a la post-guerra, però no se creien que això importés a les prioritats de guerra.

Al desembre de 1944, el comandant del 5è Exèrcit, [[Mark Wayne Clark|Mark Clark]] va succeir a [[Harold Alexander]] com a comandant de les forces de terra aliades a Itàlia quan va ser nomenat comandant del [[15è Grup d'Exèrcits]]. Durant l'hivern i la primavera de 1944-45, tingué lloc una gran activitat [[partisà|partisana]] al nord d'Itàlia. Com que durant aquest període havien dos governs italians, un a cada bàndol de la guerra, la lluita sovint tingué característiques de [[guerra civil]]. La continuació de l'ofensiva aliada a inicis de 1945 va haver de posposar-se donat el dur clima hivernal (fent impossible l'explotació de la superioritat aèria o les maniobres d'unitats blindades), així com pels requeriments de trasllat de tropes britàniques cap a Grècia i del I Cos canadenc cap al nord-oest d'Europa, així com les grans pèrdues durant els combats de la tardor. Per tant, els aliats van adoptar una estratègia d{{'}}''ofensiva de defensa'', mentre que preparaven l'atac final per quan les condicions atmosfèriques milloressin a la primavera.

Al febrer de 1945, a l{{'}}''Operació Encore'' van participar elements del IV Cos Americà (el Cos Expedicionari Brasiler i la recent arribada [[10a Divisió de Muntanya (Estats Units)|10a Divisió de Muntanya americana]], lluitant a través de [[mina terrestre|camps de mines]] als Apenins per alinear-se amb el II Cos americà a la dreta. Van fer retrocedir als defensors alemanys dels punts de comandament al cim de [[Monte Castello]] i de l'adjacent Monte Belvedere i Castelnuovo, privant-los de les posicions d'artilleria que disposaven per dificultar les aproximacions a Bolonya des del fracassat intent de capturar la ciutat a la tardor. 

L'ofensiva final aliada començà amb uns bombardeigs massius tant des de l'aire com des de terra el [[9 d'abril]] de [[1945]]. El [[18 d'abril]], forces del 8è Exèrcit a l'est havien travessat el congost d'Argenta i avançaven en un moviment d'encerclament per trobar-se amb les forces del IV Cos que avançaven des dels Apenins i capturar als defensors de Bolonya. Bolonya va ser capturada el [[21 d'abril]] per la [[3a Divisió de Fusellers de Carpàtia]] polonesa i pel grup italià Friuli, del 8è Exèrcit i per la [[34a Divisió d'Infanteria (Estats Units)|34a Divisió americana]] del 5è Exèrcit. La 10a Divisió de muntanya, que havia anat més enllà de Bolonya, arribà al riu Po el [[22 d'abril]], i la 8a Divisió d'Infanteria Índia, del 8è Exèrcit, arribà al riu el [[23 d'abril]].

Cap al [[25 d'abril]], el Comitè d'Alliberament dels Partisans italià declarà una vaga general, i el mateix dia, les forces del 8è Exèrcit, després de travessar el Po, van avançar cap a [[Venècia]] i [[Trieste]]. Elements del 5è Exèrcit van dirigir-se cap al nord, cap a Àustria així com cap al nord-oest, direcció [[Milà]], mentre que la [[92a Divisió d'Infanteria (Estats Units)|92a Divisió d'Infanteria]] (la ''Divisió Soldats Búfal'' es va dirigir cap a la costa fins a [[Gènova]] i un ràpid avanç dels brasilers va alliberar [[Torí]], prenent per sorpresa (i provocant el seu col·lapse) l'exèrcit germano-italià de Ligúria. 

A finals d'abril, les forces de l'Eix es retiraven de tots els fronts, havent perdut la major part del seu potencial bèl·lic, la qual cosa els deixava poca opció més que la rendició. El General [[Heinrich von Vietinghoff]], que havia esdevingut comandant del Grup d'Exèrcits C després que [[Albert Kesselring|Kesselring]] fos nomenat Comandant en Cap del Front Occidental ([[OB West]]) a finals de 1944, signà la rendició de tots els exèrcits alemanys a Itàlia el [[29 d'abril]], finalitzant formalment les hostilitats el [[2 de maig]] de [[1945]].

{{Escenaris2GM}}


{{Commonscat|Italian Campaign (World War II)}}

{{ORDENA:Campanya D'Italia Segona Guerra Mundial}}	!--ORDENA generat per bot--
[[Categoria:Escenaris de la Segona Guerra Mundial|Itàlia]]
[[Categoria:Campanya d'Itàlia]]</text>
      <sha1>fdrl2nzw9h6uxlxu653ho8vsyrkzvag</sha1>
      <model>wikitext</model>
      <format>text/x-wiki</format>
    </revision>
  </page>