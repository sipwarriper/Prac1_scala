<page>
    <title>Feldkappe</title>
    <ns>0</ns>
    <id>1120126</id>
    <revision>
      <id>13930471</id>
      <parentid>13930460</parentid>
      <timestamp>2014-08-10T14:15:17Z</timestamp>
      <contributor>
        <username>Joan Rocaguinard</username>
        <id>24416</id>
      </contributor>
      <text>[[File:Fk-AH-1908.jpg|thumb|left|'''Feldkappe/bocskai''' austrohongaresa m. 1908, en ''hechtgrau''. Reproducció]]
La '''Feldkappe''' (terme alemany: 'gorra de campanya') és un tipus de [[gorra]] militar, de tradició austrohongaresa, amb visera rodona i inclinada, part frontal més elevada que la posterior (perfil inclinat d'endavant enrere) i orelleres perimetrals rectes, però sinoïdals en confluir sobre el front, on tanquen amb dos botons (a voltes un), la banda esquerra muntant sobre la dreta.refN'hi ha versions específicament femenines en què l'orellera dreta munta sobre l'esquerra; per exemple, en la ''kenttälakki'' reglamentària de la ''Lotta Svärd'', branca femenina de la ''Suojeluskunta''./ref 

Generalment la copa de la ''Feldkappe'' és tova (manca de cèrcol intern de reforç). Inicialment confeccionada de [[llana]] o de [[feltre]], avui dia pot ser de [[cotó]], molesquí i altres materials frescos. 

La visera tradicionalment era negra i rígida, de cuir, o bé de xarol o altre material compost, contrastant així amb el color de la copa; a partir de la [[Primera Guerra Mundial]] en campanya es tendí a donar-li el color de la copa, fos pintant-la o bé folrant-la de roba. D'ençà de llavors la tendència és que la visera sigui rígida (en negre o en el color de la copa) en els models de passeig i gala, i tova (i del color de la copa) en els de diari i campanya. 

L'orellera pot ésser funcional i desplegable (per exemple, en la versió d'hivern), o bé simulada (cosida) i de funció merament estètica (per exemple, en la versió d'estiu); en el segon cas, els botons són ornamentals o, en alguns models, absents. 

És força habitual que la copa dugui ullets de ventilació als costats, vora el cim. 

Pot dur l'emblema nacional-estatal centrat al front, generalment en forma d'[[escarapel·la]]; si inclou [[divisa (militar)|divises]], aquestes figuren a la banda esquerra. 

==Rellevància==
La ''Feldkappe'' fou la primera gorra de campanya de tipus modern, amb molta anticipació, i, en aquest sentit, pot dir-se que quasi totes les altres tipologies de gorra de campanya en deriven en alguna mesura.

Lligadura característica del soldat austrohongarès durant mig segle, la ''Feldkappe'' ha esdevingut element emblemàtic de la tradició uniformològica d'Àustria, d'Hongria i d'Alemanya.

Gorres d'estil ''Feldkappe'' han estat molt usades com a lligadura civil als països germanòfons. Modernament la ''Feldkappe'' s'ha introduït també en cossos civils uniformats, com ara policia, carters, etc. 

==Denominacions ==
A Hongria la ''Feldkappe'' es coneix com a ''bocskai sapka''refPronunciat, aproximadament, bòtxkai xapka./ref ('gorra bocskai', en homenatge a l'heroi nacional [[Esteve Bocskai]]). A Alemanya rep el nom de ''Feldmütze'', amb idèntic significat que ''Feldkappe''.refEn alemany, els geosinònims ''Kappe'' i ''Mütze'' signifiquen 'gorra'. La primera forma predomina a Àustria; la segona, a Alemanya. Tant ''Feldkappe'' com ''Feldmütze'' designen, alhora, el [[casquet de caserna]], com passa també en hongarès amb ''bocskai sapka'', atès que, en aquells exèrcits, ambdues lligadures tenen origen comú i aspecte similar. Quan cal distingir, en alemany s'afegeix al nom ''mit Schirm'' ('amb visera') o ''ohne Schirm'' ('sense visera'), segons convingui al cas. Col·loquialment, però, d'ençà mitjan segle XX l'habitual hi és anomenar el casquet de caserna, per la forma, ''Schifferl'' ('barqueta'), a Àustria, i ''Schiffchen'' ('barca'), a Alemanya, i reservar ''Feldkappe/Feldmütze'' per a la gorra. Cal puntualitzar que en alemany, a part d'aquest valor específic, ''Feldkappe'' i ''Feldmütze'' també s'usen com a terme genèric per a designar la '[[gorra|gorra de campanya]]' de qualsevol exèrcit, independentment de l'estil./ref

En alemany la tipologia de la ''Feldkappe'' també es coneix, informalment, com a ''Skimütze'' ('gorra d'esquí'), terme que n'evoca l'origen alpí. En moltes llengües es fa servir un calc de ''Skimütze'' per a designar l'estil ''Feldkappe''; n'és un exemple l'anglès ''ski cap''.  

==Gebirgskappe/Bergmütze==
La ''Gebirgskappe'' ('gorra de muntanya' o 'gorra muntanyenca') és la versió específica de ''Feldkappe'' pròpia de les tropes de muntanya (''Gebirgstruppe''), és a dir, dels ''Gebirgsjäger'' ('caçadors de muntanya'). Es caracteritza per la visera més curta. Normalment és grisa (el color tradicional de l'uniforme dels ''Jäger'' austrohongaresos)refÉs a dir, dels [[caçador]]s ([[infanteria lleugera]]), de què parteix la tradició de les tropes de muntanya dels països germanòfons./ref i a la banda esquerra va ornada de l'emblema alpí de l'Edelweiss. 

En la doctrina uniformològica establerta la ''Gebirgskappe'' és considerada una tipologia de gorra diferent de la ''Feldkappe'', i no pas una variant d'aquesta, tot i derivar-ne i tenir-ne aspecte pràcticament idèntic (distingir-les no sempre és fàcil). De fet, la individualització de la ''Gebirgskappe'' com a lligadura diferenciada de la ''Feldkappe'' genèrica sembla provenir dels avatars concrets de la uniformologia del Tercer Reich (vegeu més avall).

En la tradició militar d'Alemanya la ''Gebirgskappe'' s'anomena ''Bergmütze'', mot de significat idèntic.refEl nom usat a Àustria parteix de ''Gebirge'' ('serralada' o 'muntanyes'), mentre que l'habitual a Alemanya parteix de ''Berg'' ('muntanya')./ref

La ''Gebirgskappe'' no té equivalent directe a Hongria, on no hi ha tradició de tropes muntanyenques diferenciades.

==Història==

===Àustria-Hongria===
Sembla que el disseny de la ''Feldkappe'' s'inspirà en la línia de certes gorres civils alpines usades almenys des d'inicis del segle XIX. Tècnicament, però, la ''Feldkappe'' és derivació del voluminós [[casquet de caserna]] emprat per la infanteria austrohongaresa en 1836-1868: la ''Feldkappe'', que precisament vingué a substituir aquest casquet, n'és, probablement, una revisió, de disseny més acurat i dimensions més contingudes, a què s’afegeix visera.

En tot cas, la ''Feldkappe/bocskai'' neix el 1868 com a nova lligadura universal de diari i campanya de la tropa austrohongaresa,refAixí doncs, substitueix el [[casquet de caserna]] pròpiament dit, i arracona a passeig i gala el [[xacó baix]] fins aquell moment reglamentari per a campanya./ref amb la línia característica ja ben definida. Aquest primer model, d'un to blau cel intens (''lichtblau''), duia el nom oficial de ''Lagermütze'' ('casquet de caserna'), com la lligadura que havia substituït; de fet, la visera era plegable, i es podia dur darrere les orelleres, a manera de casquet, o desplegada, a manera de gorra. 

Naixia, així, la primera gorra militar moderna; una lligadura de línia revolucionària en el seu context històric, i destinada a influir poderosament en l'evolució uniformològica universal.

El 1871 apareix el segon model de ''Feldkappe'', ja definitivament amb aquest nom, i amb la visera, negra, ja fixa i rígida; el disseny era més acurat, i es conservava la coloració ''lichtblau''.refPer la seva banda, la cavalleria austrohongaresa adoptà una altra evolució del model de 1868, però optant per la versió de casquet amb visera desplegable (la qual rarament s'usarà): és la cèlebre lligadura anomenada ''Schirmlose Kappe'' ('gorra de visera solta'). Neix així, paral·lelament, el prototip del modern [[casquet de caserna|casquet de caserna arrodonit]]. Vegeu, com a exemple, el casquet ''bocskai'' hongarès./ref
[[File:Casquet-bocskai.JPG|thumb|left|Casquet ''bocskai'' hongarès, a títol comparatiu: afegint-hi visera tindríem, exactament, una ''Feldkappe'']]
La prehistòria de la ''Gebirgskappe'' arrenca el 1907, quan la ''Feldkappe'' dels ''Landesschützen'' (els ''Gebirgsjäger'' d'Àustria)refA Àustria-Hongria les tropes de muntanya eren exclusives de la ''Landwehr'' austríaca; no formaven part de l'Exèrcit Comú austrohongarès, a diferència dels ''Jäger'' d'infanteria lleugera./ref afegeix l'emblema de l'Edelweiss, atorgat per l'emperador [[Francesc Josep I]].

El 1908 l'exèrcit austrohongarès se suma a la nova tendència internacional, [[caqui (color)|engegada pel Regne Unit]], d'uniformes monocolors amb voluntat tendencialment mimètica. Introdueix, així, el cèlebre uniforme de campanya blau grisenc (oficialment ''hechtgrau'' 'gris lluç')refAquest color ja havia estat de feia un segle el de l'uniforme privatiu dels ''Jäger'' d'infanteria lleugera (''Kaiserjäger'' i ''Feldjäger'')./ref d'ús universal, m. 1908. La lligadura d'aquest uniforme és la ''Feldkappe'' m. 1908, en ''hechtgrau'', i amb disseny que perfecciona i matisa el model anterior. La visera es podia deixar amb el negre a la vista, com en els models anteriors, o bé anar coberta permanentment de roba ''hechtgrau'', o pintada d'aquest color. La ''Feldkappe'' m. 1908 es consagrarà com a versió clàssica d'aquesta tipologia i com a punt de referència per a tota l'evolució posterior.

Ja durant la [[Primera Guerra Mundial]], l'exèrcit austrohongarès adopta l'uniforme de campanya m. 1915, de disseny similar a l'anterior, però de color ''feldgrau'' ('gris terra' o 'gris de campanya'), imitat de l'exèrcit alemany; a l'exèrcit austrohongarès, però, el ''feldgrau'' era denominat oficialment ''feldgrün'' ('verd terra' o 'verd de campanya'). La ''Feldkappe'', classificada ara com a m. 1915, resta idèntica a la m. 1908, però en el nou color de l'uniforme. Als anys següents, això sí, se’n confeccionarien lots en versió simplificada, per qüestions d'estalvi i rapidesa; és el que a voltes es coneix com a ''Feldkappe'' m. 1916. 

gallery
File:Alarm2.jpg|Soldats austrohongaresos de maniobres (1901) cofats de la '''Feldkappe''' m. 1871, en ''lichtblau''
File:Landesschtz 1906.JPG|'''Feldkappe''': ''Landesschützen'' austríacs el 1906, any de la transformació formal en tropes de muntanya; encara no duen l'Edelweiss
Fitxer:Soldati.jpg|Soldats austrohongaresos cofats de la '''Feldkappe''' m. 1908
Fitxer:4 Der Fahnen (Sanok, 5. Sep.jpg|Versions de la '''Feldkappe''' en blau grisenc (''hechtgrau'', 1908) i gris (''feldgrün'', 1915) en una [[reconstrucció històrica]]
File:Ljubljanski 2. gorski strelski polk.jpg|'''Feldkappe''': ''Landesschützen'' d'Àustria (ací, eslovens) durant la [[Primera Guerra Mundial]], amb la gorra ornada d'Edelweiss
/gallery

Des de la naixença, la ''Feldkappe'' duia al front una escarapel·la amb el monograma imperial i reial de [[Francesc Josep I]]: ''FJI (Franz Joseph I.)'' a les unitats reclutades a l'Imperi d'Àustria; ''IFJ (I. Ferenc József )'' a les reclutades al Regne d'Hongria. El 1916, en accedir al tron [[Carles I d'Àustria i IV d'Hongria]], l'escarapel·la passà a dur únicament una ''K (Karl/Károly)'', sense numeral. 

D'acord amb una tradició ja aplicada en lligadures anteriors, era típic dels soldats austrohongaresos adornar la banda esquerra de la ''Feldkappe'' amb fulles de [[roure]] a l'estiu i amb fulles  d'[[avet]] a l'hivern. A partir de 1914 aquesta pràctica fou abandonada en campanya, si bé continuà en ocasions cerimonials.refDurant la Segona Guerra Mundial encara pogué veure's aquest costum en soldats hongaresos./ref En revenja, a partir de llavors la banda esquerra de la ''Feldkappe'' fou ornada amb emblemes i insígnies metàl·lics extraoficials, però tolerats; n'hi hagué centenars de variants.


===Àustria===
A títol transitori l'Àustria independent usà els uniformes austrohongaresos, només que substituint els emblemes imperials pels de la nova república.refEn aquest període, la ''Feldkappe'' també era popular entre diversos dels [[cos franc|cossos francs]] (paramilitars) que acabarien confluint en la ''[[Heimwehr]]''./ref Emperò, el 1920 la tradició uniformològica austríaca fou suprimida radicalment i substituïda per una imitació servil dels usos de la ''[[Reichswehr]]'' alemanya, incloent-hi la [[gorra de plat]] tova per a tots els graus en substitució de la ''Feldkappe'' (només en subsistí la versió de [[casquet de caserna|casquet]] per a la cavalleria); entre 1920 i 1933 tan sols els detalls, i l'emblema estatal, permetien distingir un soldat del ''Bundesheer'' austríac d'un de la ''[[Reichswehr]]'' de Weimar.refRecordem que, en efecte, l'Àustria posthabsbúrgica tenia ferma voluntat d'integrar-se a l'Estat alemany, i que això només ho impedí el veto de l'[[Entesa]], la qual també vetà la designació de l'Estat austríac com a [[Àustria Alemanya]] (''Deutschösterreich'')./ref    

El 1933, amb l'adveniment de l'[[austrofeixisme]] de [[Engelbert Dollfuß|Dollfuss]], es restaurà la tradició uniformològica autòctona, començant per l'emblemàtica ''Feldkappe''. Arran de l’[[Anschluss]], però, Àustria s'integrà completament al [[Tercer Reich]], i els militars austríacs se subsumiren en la [[Wehrmacht]] sense cap matís. 
gallery 
File:Feldkappe-BH-1959.jpg|Àustria: '''Feldkappe''' m. 1959
File:Steyr AUG DM-SD-02-00601.jpg|Soldats del Bundesheer amb la '''Feldkappe''' m. 1975
File:Plüschkappe.jpg|''Plüschkappe'' m. 1975
File:Gk-Àustria-1975.JPG|''Gebirgskappe'' m. 1975
/gallery
En la segona postguerra mundial, i un cop restaurada l'estatalitat austríaca, la ''Feldkappe'' cofà el ''Bundesheer'' reconstituït des del primer moment (1956),refDe fet, ja havia estat la lligadura reglamentària de la ''B-Gendarmerie'' (1949-1955), la forca policíaca paramilitar que havia precedit el ''Bundesheer'' en el període d'ocupació./ref i ha continuat de forma ininterrompuda fins avui com a lligadura de feineig, diari i campanya per a tots els graus.refPer a passeig i gala, en canvi, des del 1965 vigeix, per a tots els graus, la [[gorra de plat]] (''Tellerkappe'') d'estil Wehrmacht. Des del 1974 també s'usen boines de color d'arma amb tota mena d’uniformes, però al ''Bundesheer'' el paper de la [[boina]] (''Barett'') es considera addicional./ref 

Inicialment fou grisa, amb versions de passeig (m. 1956) i de diari (m. 1959), la segona de les quals es duia també amb el [[sobreuniforme militar|sobreuniforme]] [[Fleckerlteppich|mimètic]] de campanya (m. 1957). 

Amb l'adopció del [[verd oliva]] per a diari i campanya, el 1975, apareix la ''Feldkappe'' m. 1975, tova, íntegrament de roba i amb orellera simulada. Tenia variant d'hivern (''Plüschkappe'', 'gorra de pelfa'), amb orelleres de pell lateral-superiors i desplegables en comptes de les perimetrals de roba.refLa ''Plüschkappe'' substituí el 1975 la ''Pelzmütze'' ('[[casquet de pell]]') m. 1957, d'estil uixanka. De fet, la ''Plüschkappe'' ve a ésser un híbrid entre la ''Feldkappe'' i la uixanka./ref 

En el nou uniforme grisenc m. 2003 (''Anzug 03'') s'altera lleugerament el disseny de la ''Feldkappe''refLa inclinació endavant-enrere és menys marcada; l'orellera passa a ésser recta i baixa en tot el perímetre./ref i en canvia la denominació: la d'estiu és ara ''Kampfanzugkappe leicht'' ('gorra de l'uniforme de campanya, lleugera'), i la d'hivern ''Kampfanzugkappe schwer'' ('gorra de l'uniforme de campanya, pesant'). 

Quant a la ''Gebirgskappe'', inicialment seguí la línia tradicional, però des del 1975 només es distingia de la ''Feldkappe'' per la presència de l'Edelweiss; el 2008 se n'introduí un nou model dignificat que l'assimila més a l'austrohongarès de 1908.  


===Hongria===
Passat el període tumultuós de la postindependència ([[República Soviètica Hongaresa|revolució]], guerra civil i intervenció estrangera), l'Hongria semidictatorial i ultraconservadora de l'almirall [[Miklós Horthy|Horthy]] conservà íntegrament la branca hongaresa de la tradició uniformològica d'Àustria-Hongria, només que adoptant el [[caqui (color)|caqui]] com a color bàsic (uniforme m. 1920). La ''bocskai sapka'', doncs, continuà com a lligadura de la tropa i, per a campanya, de tots els graus, si bé en una versió de [[casquet de caserna|casquet]] inspirada en el de cavalleria, és a dir, amb visera desplegable darrere les orelleres, la qual visera pràcticament no es desplegava mai. El 1944, ja ben avançada la [[Segona Guerra Mundial]] i amb l'[[Exèrcit Roig]] a les portes, el casquet ''bocskai'' fou substituït per la versió de gorra (''bocskai sapka'' amb visera fixa). Aquesta continuaria vigent en la postguerra i en els inicis de la socialització, fins al 1951.

El 1951, en ple auge altestalinista, la tradició uniformològica hongaresa fou suprimida sobtadament, i substituïda per una imitació servil de la russo-soviètica (fins al punt de substituir la [[guerrera]] de tropa per la [[guimnastiorka]]); la gorra ''bocskai'', doncs, fou suprimida i substituïda pel casquet ''[[casquet de caserna|pilotka]]''.
gallery
File:Bocskai sapka.jpg|Hongria: gorra ''bocskai'' m. 1965
Fitxer:Hungarian army fatigue cap (Bocskai).jpg|Gorra ''bocskai'' m. 1975
File:Bocskai-hurrikán.JPG|''Bocskai'' de campanya en patró mimètic ''hurrikán'' (anys noranta)
File:Military of Hungary-welcome.jpg|Revista de tropes (2006) en gorra ''bocskai'' de passeig i gala 
/gallery
Passats els esdeveniments de 1956 ([[Revolució hongaresa de 1956|revolució]] i intervenció soviètica), l'onada desestalinitzadora propicià la ràpida restauració del gruix de la tradició uniformològica autòctona, començant per l'emblemàtica gorra ''bocskai''. D‘ençà 1956/57, aquesta ha constituït la lligadura de diari i campanya per excel·lència, i per a tots els graus, de manera ininterrompuda fins avui. Això s'ha concretat en diversos models successius, entre els quals hom pot destacar la m. 1965, de roba [[verd oliva]] (el color del nou uniforme de campanya) però amb visera de plàstic blavenc (sovint duta plegada sota les orelleres, a manera de casquet), i la m. 1975, tova, íntegrament de roba verd oliva. Des de 1990 la gorra ''bocskai'' també és la lligadura de passeig i gala (en substitució de la [[gorra de plat]] d'estil soviètic), en una versió rígida i de front força elevat.refEn efecte, es constata que, mentre a Àustria i a Alemanya la ''Feldkappe'' ha tendit a reduir l'angle d'inclinació enrere, a Hongria l'evolució ha estat la inversa, amb agudització de l'angle, com es pot veure sobretot als darrers models de ''bocskai'', incloses les de campanya./ref Les versions de campanya actualment són [[Camuflatge militar|mimètiques]].



===Alemanya: de la Primera Guerra Mundial al Tercer Reich===
A l'exèrcit alemany la gorra d’estil ''Feldkappe'' tingué una primera aparició, sectorial i efímera, com a ''Skimütze'' o ''Bergmütze'' de les tropes de muntanya (''Alpenkorps''): imitada de la ''Feldkappe'' dels ''Landesschützen'' austríacs, fou adoptada el desembre de 1914 i suprimida –segons les unitats— entre el novembre de 1915 i el març de 1916,refSembla, però, que els württemburguesos la conservaren fins al 1917./ref amb l'argument que les tropes que la duien es confonien amb austrohongaresos. Emperò, els ''Gebirgsjäger'' alemanys conservarien ininterrompudament l'emblema de l'Edelweiss, que el 1915 els havia atorgat l'arxiduc Eugeni d'Àustria-Hongria, en agraïment a llur contribució al front itàlic. 

En la postguerra, l'ús alemany de la ''Feldkappe'' tindria un breu intermedi paramilitar: una imitació de l'austrohongaresa fou la primera lligadura de les [[Sturmabteilung|SA]] nazis; oficialitzada el 1923, l'havien duta alguns militants des de la fundació, el 1921. Era del color gris usat llavors per les SA. En reemergir a la legalitat (1925) després del fracassat [[putsch de Munic]] (1923), les SA substituïren la ''Feldkappe'' pel [[quepis]] rígid, així com el gris pel bru (marró terrós), elements que esdevindran els característics d'aquesta formació. 
gallery
File:Bundesarchiv Bild 101I-692-0262-32A, Russland, Gebirgsjäger mit MP 43.jpg|Tercer Reich: ''Bergmütze'' 
File:Bundesarchiv Bild 101I-782-0023-09A, Nordafrika, Gruppe Soldaten auf Fahrzeug.jpg|''Feldmütze'' de l'Afrika Korps 
File:Einheitsfeldmutze M43(2).jpg|''Einheitsfeldmütze'' m. 1943
File:Camom43s.jpg|Petita mostra de ''Feldmützen'' mimètiques de la Wehrmacht i les Waffen-SS, amb alguna de reversible 
/gallery
Paradoxalment, seria el [[Tercer Reich]] qui naturalitzaria la ''Feldkappe'' en la uniformologia d’Alemanya.refParadoxalment en la mesura que Hitler, austríac, detestava la memòria de l'Imperi austrohongarès, del qual la ''Feldkappe'' era un símbol emblemàtic. De fet, els [[casquet de caserna|casquets de caserna]] que el 1934 substituïren les gorres de plat de la tropa ja eren d'inspiració austríaca./ref Això es féu en tres grans etapes:

* Cap al 1930 la Reichswehr havia reintroduït la ''Bergmütze'' de llana --ja definitivament amb aquest nom-- com a lligadura universal dels ''Gebirgsjäger''; fou gairebé l'única lligadura respectada per la reforma uniformològica nazi de 1934/1935.refLa majoria de fonts especialitzades és vaga sobre la datació d'aquesta ''Bergmütze''. N'hi ha alguna, però, que la defineix com a m. 1936; si fos així, hauria estat introduïda directament per la Wehrmacht nazi, i no pas assumida com a herència de la Reichswehr de Weimar. Vegeu: ''La Seconde Guerre mondiale: 1939-1945: objets et uniformes''. Paris: Little Big Man, cop. 2002. P. 159./ref  

* A mitjans 1941 comença a distribuir-se la cèlebre ''Feldmütze'' m. 1940refLi fou atribuït el mateix nom de ''Feldmütze'' que al casquet de caserna perquè aquesta denominació era de funció, i no tipològica. D'ací que les ''Feldkappe'' d'Alemanya altres que ''Bergmütze'' rebin aquesta denominació genèrica, compartida amb el casquet de caserna i que ja abans s'havia aplicat al [[casquet de plat]]./ref de l'[[Afrika Korps]], basada en la ''Bergmütze'', però de visera més llarga, amb orelleres simulades i confeccionada en la roba fresca, i de color caqui sorrenc, de l'uniforme tropical.refDe fet, el color d'aquesta gorra, i de tot l'uniforme, era el [[verd oliva]], però a base de sol intens i de bugades es descoloria ràpidament fins a produir la característica coloració sorrenca. Curiosament, l'interior de la gorra era vermell, per a fer senyals a l'aviació pròpia des de terra, de manera que no els ataqués confonent-los amb britànics, cosa ben habitual des de l'aire quan tots els bàndols vesteixen de caqui sorrenc./ref  

* Finalment, l'11 de juny de 1943 s'introdueix la no menys cèlebre ''Einheitsfeldmütze'' ('Feldmütze estàndard' o 'gorra de campanya estàndard') m. 1943 com a nova lligadura de campanya universal per a tots els graus, tant de la [[Wehrmacht]] com de les [[Waffen-SS]] (que ja usaven gorres [[Camuflatge militar|mimètiques]] d'estil simiilar des del 1942);refDes del juny de 1942 la lligadura de campanya de les Waffen-SS, en substitució del casquet de caserna, era la ''getarnte Feldmütze'' ('Feldmütze mimètica'), similar a la posterior m. 43, però sense orelleres i en els patrons mimètics [[patró clapejat|clapejats]] propis d'aquest cos. El 1943, amb la implantació de la ''Einheitsfeldmütze'', els exemplars existents de ''getarnte Feldmütze'' restaren a extingir./ref generalitzada ràpidament, arraconà el [[casquet de caserna]] per a diari, i acabà substituint-lo cap al final de la guerra. La gorra m. 43 era força similar a la ''Bergmütze'' en teixit i disseny, però amb la visera més llarga; dit altrament, era com la gorra de l'Afrika Korps, però de llana i amb autèntiques orelleres desplegables. En principi era del color de l'uniforme (''feldgrau'' per al Heer i les Waffen-SS, blau aviador per a la [[Luftwaffe]], negre per als tanquistes); també se'n feren versions mimètiques en diversos [[patró mimètic|patrons]], tant de reglamentàries i confeccionades en sèrie com de produïdes al front amb roba reutilitzada. 

Diverses organitzacions del partit nazi, com ara les Joventuts Hitlerianes, el Front del Treball, etc., adoptaren versions pròpies de la ''Feldkappe''. En la postguerra molts civils usaren la gorra m. 43, desproveïda d’emblemes, com a lligadura de carrer.

===Alemanya: RFA===
En néixer la ''Bundeswehr'' de la RFA, el 1955, la gorra ''Feldmütze'', imitada del m. 1943, fou la lligadura quasi universal al principi,refNo incloem epígraf sobre la RDA en aquest article perquè les úniques tropes a dur-hi ''Feldkappe'' pròpiament dita foren les forces policíaques paramilitars (1948-1956) anteriors a la formació de l'NVA; anomenada ''Skimütze'', aquesta gorra era d’estil m. 43. En canvi, en formar-se l'Exèrcit Nacional Popular de la RDA (''Nationale Volksarmee,  NVA'', 1956), la lligadura d'estiu fou el casquet de caserna arrodonit (''Schiffchen''), i la d'hivern l'anomenada ''Skimütze'' (o ''Wintermütze''), que malgrat el nom era una gorra d'orelleres típica, d'estil Durruti (és a dir, amb orelleres lateral-superiors desplegables), només que amb lleugera inclinació enrere, a la manera de la ''Feldkappe''. El 1963 seria substituïda per la uixanka (''Wintermütze'' o ''Pelzmütze''). La milícia obrera auxiliar (''Kampfgruppen der Arbeiterklasse, KdA'') conservaria la ''Skimütze'' d’estil Durruti, per a tot ús, fins a la dissolució (1990)./ref en gris per a passeig (amb orelleres simulades) i en verd oliva per a diari (''Arbeitsmütze,'' també amb orelleres simulades); aquesta darrera es duia també amb el [[sobreuniforme militar|sobreuniforme]] [[patró geomètric|mimètic]] de campanya quan no es duia casc. L'única excepció era l'uniforme de passeig dels generals, que tenia com a lligadura una [[gorra de plat]] (''Schirmmütze'') grisa amb disseny d'inspiració britànica. 

El 1957 s'engega l'arraconament de la ''Feldmütze'', amb l'adopció d'un uniforme de passeig i gala més sofisticat en què la lligadura de tota l'oficialitat passa a ésser una [[gorra de plat]] (''Schirmmütze'') sinoïdal, és a dir, d'estil Wehrmacht. Finalment, la ''Feldmütze'' de passeig de la tropa serà substituïda pel casquet de caserna (''Schiffchen'') gris, el 1962.refDes del 1978 la lligadura més habitual en  passeig i gala és la [[boina]] de color d'arma, que ha anat desplaçant la gorra de plat entre tots els graus, fins i tot entre els generals./ref 

La ''Feldmütze'' de diari i campanya (oficialment ''Arbeitsmütze'') resistí una mica més. Es veié confirmada el 1959, quan el sobreuniforme mimètic de campanya fou suprimit i substituït per un uniforme de campanya convencional, llis en verd oliva. Però aquesta confirmació de la ''Feldmütze'' verd oliva serà merament transitòria: el 1963 la desplaçava el nou ''Schiffchen'' verd oliva. La ''Feldmütze'' restaria exclusivament per als guardafronteres (BGS), que la usaven des de la constitució com a cos (1951).
gallery
File:Bundesarchiv B 145 Bild-F005977-0006, Manöver Heer, Panzertruppen cropped.jpg|Bundeswehr: ''Arbeitsmütze (Feldmütze)'' de diari i feineig m. 1955, duta amb el sobreuniforme de campanya
File:Bergmütze.jpg|''Bergmütze'' 
File:Feldm-BW-80s.JPG|''Feldmütze'' verd oliva dels anys setanta i vuitanta
File:Opening Ceremony of the Visoko Bridge in Bosnia 1996 cropped.jpg|''Feldmütze'' m. 1990 en ''[[Flecktarn]]''
/gallery
A finals dels anys setanta apareix un nou model de ''Feldmütze'' en verd oliva; era tova, íntegrament de roba i amb orellera simulada. Prou popular, era d'ús alternatiu amb el ''Schiffchen'' de campanya i, a partir de 1978, amb la nova [[boina]] de campanya --de color d'arma-- que vingué a substituir el ''Schiffchen''.refEl tradicional casquet de caserna hi resta avui com a lligadura de recluta./ref

Amb la generalització de l'uniforme de campanya mimètic en patró ''[[Flecktarn]]'', el 1990, la lligadura universal de campanya torna a ésser la ''Feldmütze'', de disseny pràcticament idèntic que l'anterior, però en ''Flecktarn''.refLa boina es duu també amb l'uniforme en ''Flecktarn'', però en operacions la gorra és de rigor./ref Lògicament, també té versió en ''Wüstentarn'', tot i que en aquest patró desèrtic és més habitual l'ús del [[barret de jungla]].

 
===Altres estats===
L'exèrcit del [[Manxukuo]] tenia una ''Feldkappe sui generis'', de copa rígida, com a lligadura de campanya. Apareguda a mitjans dels anys trenta, cap al 1940 s'havia generalitzat; val a dir que fou l'únic element de l'uniforme no calcat directament del japonès coetani.

L'exèrcit regular de la [[Estat independent de Croàcia|Croàcia]] [[ústaixa]] de [[Ante Pavelić|Pavelić]] (1941-1945) usà uniformes modelats sobre els de la Wehrmacht, només que amb [[insígnia|insígnies]] pròpies i amb detalls típicament croats; la lligadura de campanya hi fou una gorra (m. 1941) d'estil ''Feldkappe'', potser derivada directament de l'austrohongaresa.refLes milícies ústaixa, en canvi, usaven un casquet de caserna inspirat en la ''bustina'' mussoliniana./ref

Durant la [[Segona Guerra Mundial]] la lligadura reglamentària dels tanquistes búlgars era una ''Feldkappe'' imitada d'alguna de les versions nazis, però en [[caqui (color)|caqui]].refEsporàdicament hi ha qui inclou la ''capelă'' romanesa en la família ''Feldkappe'', cosa ben absurda, atès l'aspecte força diferent de la ''capelă'' i la seva derivació directa del [[casquet de caserna|casquet de caserna apuntat]]. Val a dir, però, que durant la Segona Guerra Mundial estigué de moda entre molts soldats romanesos de remetre les puntes de la ''capelă'', amb què li donaven un aspecte més acostat a l'estil ''Feldkappe''./ref

En el període de [[República Social Italiana|Salò]], les ''Brigate nere'' feixistes (1944-1945) tenien com a lligadura més habitual una imitació de la gorra nazi m. 43, però de color negre i sense orelleres, sota la denominació oficial de ''berretto da campagna''; col·loquialment es coneix com a ''berretto Pavolini'', per [[Alessandro Pavolini]], ''comandante generale'' d'aquesta milícia i cèlebre jerarca feixista.refTambé la gorra de campanya reglamentària de les forces regulars de Salò (''Esercito nazionale repubblicano'' i ''Guardia nazionale repubblicana''), el ''berretto da campagna'' en ''grigio-verde'', s'inspirava fins a cert punt en la gorra m. 43 nazi, però més matisadament (s'assembla en la mateixa mesura a les gorres espanyoles d'estil [[ros (indumentària)|ros]], no emparentades directament amb la ''Feldkappe''). No sembla que arribés a desplaçar la popular ''bustina''./ref 
 

== Derivacions rectes ==
Els exèrcits de Suïssa, Xina nacionalista, Finlàndia i Estònia usen, o han usat en algun període, gorres que són imitació manifesta de la ''Feldkappe'' fins al detall, però en versió recta, és a dir, amb les parts frontal i posterior de la mateixa alçada (perfil recte). 
gallery
File:Fdm-Suïssa-1940.JPG|Suïssa: ''Felddienstmütze/casquette de campagne'' m. 1940
File:Tuliasemassa.jpg|Finlàndia: soldats amb ''kenttälakki'' m/36
File:NRA soldiers and shoes made of straw.jpg|Soldats xinesos dels anys trenta amb la ''yezhanmao'' recta d'estil ''Feldkappe'' 
/gallery
===Suïssa===
L'exèrcit suís fou el primer a imitar la ''Feldkappe'' austrohongaresa, i també el primer a fer-ho en versió recta, amb la ''Quartiermütze'' ('gorra de caserna') m. 1898, també coneguda com a ''Feldmütze''; presentava visera de cuir negre i copa blau marí (el color de l'uniforme) amb viu de color d'arma. Lligadura casernària universal en 1898-1914, fou usada a voltes en campanya (per exemple, en la mobilització fronterera massiva de 1914) en comptes del [[xacó baix]] llavors reglamentari. Fou suprimida el 1914, en què, juntament amb el nou uniforme monocolor en blau grisenc, s'adoptà un casquet de caserna (''Policemütze/bonnet de police'' m. 1914 i m. 1926), arrodonit i amb visera desplegable, per a diari i campanya (els ciclistes, però, conservarien la ''Quartiermütze'' fins al 1926). 
 
El 1940 el casquet de caserna és substituït com a lligadura de diari de tropa, i de campanya per a tots els graus, per una segona ''Feldkappe'' recta: la ''Felddienstmütze'' ('gorra de servei en campanya' o 'Feldmütze de servei'), ''casquette de campagne'' en francès, m. 1940, de disseny força similar a la gorra m. 1898 però íntegrament en feltre blau grisenc. Emperò, la gorra m. 1940 fou d'ús minoritari, perquè, d'acord amb els usos milicians suïssos, fins i tot en les condicions de mobilització massiva per alerta de guerra (1939-1945) només els nous reclutes que s'incorporaven a files rebien la nova lligadura, mentre que els reservistes continuaven usant la que havien rebut de dotació, és a dir, el casquet 1914/26. En tot cas, la gorra fou impopular entre els soldats, que la consideraven massa alemanya.refÉs discutible que el 1940, quan s'introduí la gorra, aquesta respongués a mimetisme envers el Tercer Reich. D'una banda, aquest era l'enemic potencial contra el qual Suïssa mantenia la  mobilització general i el nou sistema de fortificacions (''Reduit/Réduit/Ridotto''). D'altra banda –recordem-ho--, el 1940 l'estil ''Feldkappe'' tenia més tradició a Suïssa que no a Alemanya, on només era present en forma de ''Bergmütze'' d'un cos especialitzat. El rebuig popular s'explica més bé si el situem a partir de 1941, quan les notícies anaven plenes d'imatges de l'Afrika Korps cofat de ''Feldmütze'' m. 40. I no diguem ja als anys següents./ref El 1949 fou suprimida (si bé vigiria uns quants anys més com a lligadura privativa de ciclistes i conductors de vehicles militars). La substituí un nou model de casquet de caserna amb visera desplegable (''Feldmütze/bonnet de campagne'' m. 1949, de llarga durada).

===Finlàndia===
A Finlàndia almenys des d'inicis del segle XX força civils usaven gorres d'esquí no gaire diferents de l'estil ''Feldkappe'', i durant la [[Guerra Civil Finlandesa]] (1917-1918) se'n veieren en ambdós bàndols. 

Ja el 1918 la Guàrdia Cívica (''Suojeluskunta'', literalment 'Cos de Protecció') –més coneguda internacionalment com a Guàrdia Blanca-- adoptà com a lligadura universal una imitació de la ''Feldkappe'' en versió recta, mentre que l'exèrcit pròpiament dit usava casquets de caserna arrodonits d'inspiració austrohongaresa. 

Quan l'exèrcit finlandès adoptà l'uniforme m/36, en blau grisenc, la lligadura de campanya per a tots els graus passà a ésser la gorra ''kenttälakki''  m/36, d'estil força similar a la de la ''Suojeluskunta'' (i també a les ''Feldkappe'' rectes suïsses). La gorra ''kenttälakki''  esdevindrà emblemàtica del soldat finlandès durant la [[Segona Guerra Mundial]] (guerres [[Guerra d'Hivern|d'Hivern]] i de [[Guerra de Continuació|Continuació]]). Integrada en l'imaginari nacional, la ''kenttälakki'' ha continuat vigent de manera continuada fins avui,refPuntualitzem que la ''kenttälakki'' deixà d'ésser lligadura de campanya el 1962; la hi substituïren un seguit de gorres mimètiques, la primera de les quals (m/62) d'estil beisbol, i les següents (m/91 i m/05) d'un disseny a mig camí entre la ''kenttälakki''  i la ''patrol cap'' estatunidenca. A partir de 1962, doncs, la ''kenttälakki'' pròpiament dita restà exclusivament per a gala, entre l'oficialitat, i per a servei (o sigui, diari i passeig), entre la tropa. Fou suprimida entre l'oficialitat el 1987, quan la gorra de plat de servei passà a dur-se també per a gala. Entre la tropa ha continuat vigent per a diari a títol teòric, si bé a partir de 1983 en la pràctica s'ha vist arraconada pel tradicional casquet de caserna (m/39) i per la boina. Hi ha prevista la supressió definitiva de la ''kenttälakki'' m/36 per al 12 de desembre del 2013./ref amb matisos de detall.refEn el model de 1954, que substituí el de 1936, les orelleres no arribaven a confluir i, per tant, desapareixien els botons frontals. El 1965 es retornà al disseny de 1936; de fet, el model de 1965 és classificat oficialment com a ''kenttälakki'' m/36 encara avui./ref
  

===Xina===
Durant la dècada dels trenta i fins a les acaballes de la [[Segona Guerra Mundial]], la lligadura més habitual entre les tropes de la Xina nacionalista (règim del [[Guomindang]]) fou una gorra de campanya (''yezhanmao''), imitació de la ''Feldkappe'' en versió recta, d'alçada bastant baixa i amb l'escarapel·la nacional-estatal del Guomindang al davant.refPer algun motiu a esbrinar, el tancament frontal de la ''yezhanmao'' podia presentar tres morfologies alternatives: l'orellera esquerra muntant sobre la dreta, com arreu; la dreta muntant sobre l'esquerra, sense que això indiqués feminitat; i totes dues confluint al centre sense muntar, amb els botons damunt del punt d'encontre./ref Com el conjunt de l'uniforme, la gorra tenia dues versions: d'estiu, de cotó caqui sorrenc; i d'hivern, de material encoixinat blau grisenc.refA l'hivern també s'usaven gorres similars però amb orelleres lateral-superiors, a voltes de pell, així com casquets de pell de tipus divers./ref 

Aquesta gorra fou creada el 1929 per les forces del sud (Govern de Nanquín, sota control directe de [[Chiang Kai-shek|Jiang Jieshi]]),refSovint aquest pas uniformològicament tan significatiu s'atribueix a la influència alemanya sobre el Guomindang, però això és discutible. Certament, aquesta influència fou important a partir de la instauració del Tercer Reich: només cal recordar que el casc nazi m. 1935 esdevindria el més usat per les forces del Guomindang. Ara bé: als anys trenta, les gorres d'estil ''Feldkappe'' distaven molt d'ésser emblemàticament alemanyes (vegeu més amunt)./ref en substitució de la gorra de plat usada pels exèrcits xinesos des d'inicis de segle. L'ús de la nova gorra esdevingué pràcticament exclusiu entre les foces nacionalistes arran la pràctica destrucció de les forces del nord (encara cofades de gorres de plat) a mans de la invasió japonesa (1931-1937). Durant el període del Front Unit (1937-1941), també les forces comunistes usaren aquesta gorra, conjuntament amb la resta de l'uniforme nacionalista. 

El 1946, ja durant la darrera etapa de la [[Guerra Civil Xinesa]], el Guomindang introduí nous models d'uniforme, amb què s'inicià la lenta substitució de la ''yezhanmao'' d'estil ''Feldkappe''. L'ús d'aquesta, però, no s'extingiria del tot fins a la victòria total del PCX ([[Mao Zedong]]) i la proclamació de la República Popular, el 1949. 

===Estònia=== 
L'actual uniforme de campanya de l'exèrcit estonià reconstituït té com a lligadura una gorra d'estil ''Feldkappe'' en versió recta, probablement per imitació de la ''kenttälakki'' finlandesa.


== Popularitat ==
Arreu del món les gorres de la família ''Feldkappe'' (austrohongareses, austríaques i hongareses antigues i actuals, del Tercer Reich, de la Bundeswehr, etc.) són un dels articles més populars entre els col·leccionistes de militària, tant en exemplars originals com en reproduccions. Quant a reproduccions, dels EUA a la Xina moltes empreses comercials confeccionen múltiples models de ''Feldkappe'' (i de ''Gebirgskappe''), tant còpies més o menys fidels de models autèntics com versions inventades; per exemple, en patrons mimètics que, com el ''[[Leibermuster]]'', el ''[[Flächentarn]]'', el ''[[Fleckerlteppich]]'' o, fins i tot, el ''[[mlok]]'', no s’aplicaren històricament a aquesta peça. El punt de referència principal d’aquest col·leccionisme, emperò, no és la branca originària, austríaca i hongaresa, sinó la seva derivació del Tercer Reich; sobretot, la gorra de campanya de l'Afrika Korps i les gorres m. 1943 de la Wehrmacht i les Waffen-SS, que són les manifestacions de l'estil ''Feldkappe'' més conegudes internacionalment. Dit altrament, la majoria d’aquests col·leccionistes i afeccionats respon a la fascinació per la militària nazi. D'ací que la majoria es refereixin a la tipologia amb el nom propi de la tradició d'Alemanya: ''Feldmütze'' (i ''Bergmütze''). 

==Notes==
{{referències}}

==Bibliografia==
General i Àustria-Hongria:
* Jung, Peter. ''The Austro-Hungarian Army in World War I''. Illustrated by Darko Pavlovic. Botley: Osprey, 2003. 2 v. (Men-at-arms; 392, 397) ISBN 1-84176-594-5 (vol. 1) ISBN 1-84176-595-3 (vol. 2) 
* Mollo, John. ''Military fashion: a comparative history of the uniforms of the great armies from the 17th century to the First World War''. London: Barrie  Jenkens, 1972. ISBN 0-214-65349-8
* Rankin, Robert H. ''Military headdress: a pictorial history of military headgear from 1660 to 1914''. London: Arms  Armour; New York: Hippocrene, 1976. ISBN 0-85368-310-7

Àustria:
* Urrisk, Rolf M. ''Die Uniformen des österreichischen Bundesheeres, 1918-1938''. Graz: H. Weishaupt, 1993. ISBN 3-900310-93-9
* Urrisk, Rolf M. ''Die Uniformen des österreichischen Bundesheeres, 1952-1995''. Graz: H. Weishaupt, 1994

Hongria:
* Thomas, Nigel; Szábó, László Pál. ''The Royal Hungarian Army in World War II''. Illustrated by Darko Pavlovic. Botley: Osprey, 2008. (Men-at-arms; 449) ISBN 978-1-84603-324-7 
* Baczoni, Tamás; Molnár, Sándor. ''Magyar katonai egyenruhák, 1945-1956''. Budapest: Huniform, 2008. (Huniform könyvek)
* Baczoni, Tamás; Molnár, Sándor. ''Magyar katonai egyenruhák, 1957-1990''. Budapest: Huniform, 2010. (Huniform könyvek)

Alemanya, Primera Guerra Mundial i SA:
* Littlejohn, David. ''The SA 1921-45: Hitler's stormtroopers''. Illustrated by Ron Volstad. Botley: Osprey, 1990. (Men-at-arms; 220) ISBN 0-85045-944-3 
* Thomas, Nigel. ''The German Army in World War I''. Illustrated by Gerry Embleton. Botley: Osprey, 2003-2004. 3 v. (Men-at-arms; 394, 407, 419) Vol. 2 i 3 il·lustrats per Ramiro Bujeiro. ISBN 978-1-84176-565-5 (vol. 1) ISBN 978-1-84176-566-2 (vol. 2) ISBN 978-1-84176-567-9 (vol. 3) 

Tercer Reich i RFA:
* Davis, Brian L. ''German Army uniforms and insignia, 1933-1945''. London: Brockhampton Press, 1998. ISBN 1-86019-869-4 
* Hormann, Jörg M. ''Uniforms of the Infantry: 1919-to the present''. Translated by Edward Force. West Chester: Schiffer Publishing, cop. 1989. (German uniforms of the 20th century; 2) ISBN 0-88740-215-1
* Peterson, Daniel. ''Waffen-SS camouflage uniforms  post-war derivatives''. London: Windrow  Greene, 1995. ISBN 1-85915-015-2
 
Suïssa:
* Bigler, Hans-Rudolf. ''Schweizer Militär-Kopfbedeckungen, 1798-2000: Entwicklungsgeschichte in Text und Bilder''. Köniz: Hans-Rudolf Bigler, cop. 2005 

Finlàndia: 
* Leino, Peteri. ''Asepuku m/36 = Finnish uniform model 1936: (vuosina 1936-1945)''. Helsinki: Wiking-Divisioona, 1998. ISBN 9789519750613
 
Xina:
* Jowett, Philip. ''The Chinese Army 1937-49: World War II and Civil War''. Illustrated by Stephen Walsh. Botley: Osprey, 2005. (Men-at-arms; 424) ISBN 1-84176-904-5


==Enllaços externs== 
General (inclou Estònia):
*[http://m43connoisseur.blogspot.com.es/ ''M43 connoisseur''] {{en}}

Àustria-Hongria:
*[http://www.heeresgeschichten.at/adjustierung/infanterie/kopfbedeckungen/feldkappe/feldkappe_1.htm ''Feldkappen''] {{de}}
*[http://www.austro-hungarian-army.co.uk/infunif.htm ''Austrian-Hungarian Common Army infantry field service uniforms 1914-1918''] {{en}}
Àustria:
*[http://www.hba-brunn.at/uniform.html ''Geschichte der österreichischen Militär-Uniformen''] {{de}}
*[http://www.bundesheer.at/truppendienst/ausgaben/artikel.php?id=1282 ''Die Uniformen des Bundesheeres der Zweiten Republik''] {{de}}
*[http://www.bundesheer.at/truppendienst/ausgaben/artikel.php?id=1290 ''Die Uniformen des Bundesheeres der Zweiten Republik (II)''] {{de}}
*[http://www.bmlv.gv.at/truppendienst/ausgaben/artikel.php?id=1297 ''Die Uniformen des Bundesheeres der Zweiten Republik (III)''] {{de}}

Hongria:
*[http://www.nephadsereg.hu/egyenruha.html ''A Magyar Néphadsereg egyenruhái''] {{hu}}

Tercer Reich:
*[https://en.wikipedia.org/wiki/World_War_II_German_uniform ''Wikipedia: World War II German uniform''] {{en}}

RFA:
*[http://de.wikipedia.org/wiki/Feldanzug ''Wikipedia: Feldanzug''] {{de}}
 
Suïssa:
*[http://www.rost-und-gruenspan.ch/suche.html ''Rost und Grünspan'' (índex del lloc web)] {{de}} 

Finlàndia:
*[http://www.mosinnagant.net/finland/FinnishTunicsectionrevised.asp ''The military tunics of Finland, 1918-1945: the military uniforms and accessories of the Finnish Army and Civil Guard''] {{en}}

Xina:
*[http://fr.wikipedia.org/wiki/Uniformes_et_armes_des_armées_chinoises_1832_-_1949 ''Wikipédia: Uniformes et armes des armées chinoises 1832 - 1949''] {{fr}}


{{ORDENA:Feldkappe}}	!--ORDENA generat per bot--
[[Categoria:Gorres]]
[[Categoria:Lligadures militars]]</text>
      <sha1>kc9umfeye1x7dvei5qy8nvdlvvxb8lq</sha1>
      <model>wikitext</model>
      <format>text/x-wiki</format>
    </revision>
  </page>