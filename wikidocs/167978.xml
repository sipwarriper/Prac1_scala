<page>
    <title>René Goscinny</title>
    <ns>0</ns>
    <id>167978</id>
    <revision>
      <id>13680881</id>
      <parentid>13596526</parentid>
      <timestamp>2014-06-24T16:01:06Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula escriptor
| nom               = René Goscinny
| imatge            = René Goscinny.jpg
| grandària         = 300px
| descripció        = René Goscinny el 1971
| pseudònim         = 
| nascut            =  {{Data naixement|1926|8|14}} 
| nascuda           = !-- {{Data naixement|YYYY|MM|DD}} o {{Data naixement i edat|YYYY|MM|DD}} --
| lloc_de_naixement = [[París]], [[França]]
| mort              =  {{Data defunció i edat|1977|11|5|1926|8|14}} 
| morta             = !-- {{Data defunció i edat|YYYY|MM|DD|YYYY|MM|DD}} --
| lloc_de_mort      = [[París]], [[França]]
| ocupació          = Escriptor i editor
| país              = {{FRA}}
| període           = 
| gènere            = 
| temàtica          = 
| moviment          = 
| primeres_obres    = 
| obres_magnes      =[[Asterix]], [[Iznogud]], [[El petit Nicolas]], [[Lucky Luke]] 
| influències       = 
| influenciat       = 
| influenciada      = 
| premis            = 
| lloc web          = 
| signatura         = 
| notes a peu       = 
}}
'''René Goscinny''' ([[París]], [[1926]] - [[1977]]) va ser un dibuixant i guionista de còmics francès. És un dels autors francesos de més èxit a tot el [[món]], amb més de 500 milions de [[llibres]] venuts, traduïts a més de trenta idiomes.

Va ser cofundador de la revista setmanal ''[[Pilote]]'', i va guanyar fama com a guionista de diverses historietes, treballant amb dibuixants destacats de [[Bèlgica]] i [[França]]. Les seves creacions més famoses són: [[Astèrix]], el Gal (juntament amb [[Albert Uderzo]] a la revista ''Pilote'', l'any [[1959]]); [[Lucky Luke]] (amb [[Morris]]), o el [[Iznogud|Gran Visir Iznogoud]].

== Biografia ==
=== Joventut ===
René Goscinny era fill de '''Stanislas Goscinny''', enginyer químic de [[Varsòvia]]; i d''''Anna Beresniak Goscinna''', provinent de [[Khodorkow]], un llogaret [[ucraïnès]]. Ambdós es conegueren a [[París]], i més tard es van casar, rondava l'any [[1919]]. René tenia un germà més gran, en '''Claude''', que va néixer el [[1920]]. 

Quan en René tenia dos anys, Stanislas va aconseguir feina com a enginyer químic de [[Buenos Aires]] ([[Argentina]]), i tota la família va emigrar cap a aquest país de l'[[Amèrica del Sud]]. Això, cal dir, els va salvar de prendre part a la [[Segona Guerra Mundial]]. Un cop establerts a [[Buenos Aires]], René Goscinny va tenir una infància tranquil·la. Va estudiar al [[Liceu Francès]] de la ciutat, mentre passava petites temporades a l'[[Uruguai]] i el [[Brasil]], i les vacances a [[França]].

=== Entre dos continents ===

El [[1943]], després de rebre el títol de [[batxillerat]], i de la malaurada mort del seu pare, Goscinny comença a buscar feina. De primer, va obtenir una ocupació d'ajudant contable a una empresa reparadora de pneumàtics. La feina, però, no el satisfeia. A més, durant els moments en els quals obria el correu van quedar gravats a la seva ment, ja que moltes de les cartes acusaven l'empresa d'assassins, degut a la baixa qualitat de les reparacions. Poc després, va renunciar a la dita feina, per tal d'esdevenir [[dibuixant]] a una agència de [[publicitat]] d'[[Argentina]], on va publicar unes il·lustracions als boletins interns del [[Liceu Francès]], ''Notre Voix'' i ''Quartier Latin'' (La nostra veu i Barri llatí, com a respectives traduccions al [[català]]). 

El [[1945]] va emigrar a [[Nova York]] juntament amb la seva mare, per tal de buscar el seu tiet matern, de nom '''Boris'''. Un cop allà, Goscinny va trobar feina a [[Manhattan]], com a traductor d'una empresa d'[[importació]] i [[exportació]]. L'any següent va tornar a [[França]], defugint el servei militar dels [[Estats Units]]. Un cop a [[França]], es va unir a l'exèrcit d'[[Aubagne]], on va ser l'il·lustrador oficial del regiment, per al qual va realitzar cartells i d'altres il·lustracions.

Després, i encara a [[França]], Goscinny va il·lustrar ''La fille aux yeux d'or'' (La nena dels ulls daurats), per la publicació de la novel·la de [[Balzac]] dins del llibre: ''Clàssics del segle XIX''. 

El [[1947]] va tornar a [[Nova York]], on va travessar l'etapa més difícil de la seva vida, ja que se sentia sol, sense feina i molt deprimit. L'any [[1948]], però, va trobar feina a un petit estudi, col·laborant amb '''[[Harvey Kurtzman]]'''. Aquest equip seria el que el [[1952]] crearia la [[revista MAD]]. De seguida va passar a ser director de [[Kunen Publishers]], on va escriure quatre llibres infantils. `

El [[1949]] va conèixer '''[[Maurice de Bévère]]''' (anomenat popularment pel seu [[pseudònim]] '''[[Morris]]'''), dibuixant i autor de les historietes de [[Lucky Luke]]. Sis anys més tard treballaria juntament amb ell, en aquest mateix personatge. 
[[Fitxer:Morris y Goscinny 4 - Amsterdam - 27051971.jpg|450px|thumbnail|dreta|Esquerra,René Goscinny, dibuixant. Dreta, Morris, dibuixant i guionista]]
El [[1950]], Goscinny va crear ''[[Dick Dicks]]'', la seva primera historieta, que tractava sobre un detectiu d'una [[Nova York]] quasi deserta. Com a curiositat, Goscinny no era bo dibuixant [[automòbils]], de manera que els personatges de ''Dick Dicks'' havien de córrer per traslladar-se ràpidament.

=== Tornada a París ===

Aquell mateix any va trobar a [[Brussel·les]] a '''[[Jean-Michel Charlier]]''', que treballava a l'agència noticiosa ''[[World Press]]''. Charlier el va convèncer per tornar a [[França]], i fou així com Goscinny va començar a treballar per aquesta agència a [[Europa]], a la seva base de [[Brussel·les]]; fou '''[[Georges Troisfontaines]]''', el director de l'agència, qui el va contractar.

La seva primera feina consistí a examinar les il·lustracions d''''[[Albert Uderzo]]''', la qual cosa va marcar l'inici d'una notable i llarga història de cooperació artística. 

Goscinny va oferir la historieta de ''Dick Dicks'' a la ''[[International Presse]]''. Així, el detectiu va passar a formar part de les pàgiens del suplement juvenil ''La Wallonie'', a [[Bèlgica]].

El [[1951]], Goscinny tornar de nou a [[París]] per a dirigir l'agència local de la [[International Press]] - [[World Press]]. Allí, Goscinny es va reunir amb [[Uderzo]] i junts van produir els seus primers treballs, com podia ser la primera versió de ''[[Oumpah-Pah]]''. A més, van treballar per a ''[[Bonnes Soirées]]'', una revista femenina per la qual Goscinny havia escrit una columna firmant amb el pseudònim de ''Liliane d'Orsay''. També va escriure el guió de ''[[Sylvie]]'', il·lustrada per '''[[Martial]]'''. Un any després, Goscinny participà en el llançament de ''TV Family'', una revista setmanal novayorkesa, finançada per ''Dupuis'' i la ''World Press''. Juntament amb ''Uderzo'', també va elaborar la primera versió de ''[[Jehan Pistolet]]''.
El 25 d'[[agost]] de [[1955]], va aparèixer per primera vegada [[Lucky Luke]], al número 906 de la revista Spirou. Els autors eren el [[dibuixant]] belga [[Morris]] i el propi Goscinny (en els guions). Ambdós van produir més de 40 àlbums de Lucky Luke. El setembre d'aquest any, el diari belga ''Le Moustique'' va publicar la primera tira de [[Le Petit Nicolas]] (el petit Nicolás), la qual fou guionada per Goscinny, sota el pseudònim d'[[Agostini]]. La tira fou dibuixada per [[Jean-Jacques Sempé]]. Posteriorment, Le Moustique publicaria vint-i-vuit aventures del Petit Nicolas, i el [[1959]] el personatge emigraria a ''Sud-Ouest Dimanche''.

L'any [[1956]], Goscinny ja es desenvolupava amb major facilitat escrivint guions que no pas dibuixant-los, i destacava com un escriptor prolífic i incansable. Per variar, va escriure una historieta amb [[realisme]], en un episodi de [[Jerry Spring]] que va aparèixer a [[Spirou (revista)|Spirou]].

Aquell mateix any, Goscinny va participar, juntament amb [[Albert Uderzo]] i [[Jean-Michel Charlier]], entre altres, en la redacció d'un manifest per la defensa dels [[drets d'autor]] davant els editors. Malgrat tot, no van poder arribar gaire lluny, i Goscinny només va obtenir les llicències de les seves creacions, de la mateixa manera que els altres autors. A continuació, conjuntament amb [[Jean Hébrard]], el responsable de publicitat de ''World Press'', Goscinny, Charlier i Uderzo van fundar la societat ''Édi-France/Édi-Presse'', una agència especialitzada en edició i publicació. Tot i això, la prosperitat dels autors estava en risc, ja que l'anterior i poc reeixit episodi de lluita pels drets d'autor els féu caure en desgràcia amb la majoria d'empresaris de [[gremi]]. Així, van haver de recórrer a feines alimentàries de qualsevol gènere. El quartet va donar vida a la revista ''Clarion'', editada per a la societat ''Fabrique-Union'', i ''Jeannot'', amb el patrocini col·lectiu d'una companyia rellotgera, una xocolatera i una de plàstics. A Jeannot van aparèixer les històries [[Bill Blanchart]], i [[Le Cheval de Jeannot]] (El cavall d'en Jeannot).

La revista [[Pistolin]] va reprendre les aventures de [[Jehan Pistolet]], però rebatejant el personatge com a [[Soupolet]], per a evitar confusions fonètiques. Tant Goscinny com Charlier van arribar a ser redactors en cap de Pistolin. Encara durant el 1956, Goscinny i Uderzo van prendre el relleu de [[Christian Godard]], amb l'elaboració de [[Benjamin et Benjamine]]. Simultàniament, Goscinny va començar a encarregar-se de projectes paral·lels. El primer, que no passaria del número 0, va ser el ''Suplement Il·lustrat''.

=== Revista Tintín ===
Goscinny va treballar, al mateix temps, en les historietes [[Antoine l'invencible]], [[Max Garac]], i [[Lucky Luke]] (il·lustrades per [[Uderzo]], Gill i [[Morris]], respectivament). L'any [[1957]], Goscinny va obtenir un lloc de treball a la revista belga Tintín, gràcies a André Fernez, el redactor en cap de la mateixa. Allí, amb la seva intensitat, va produir la sèrie [[Signor Spaghetti]], il·lustrada per [[Dino Attanasio]], al mateix temps que treballava en històries per a altres dibuixants, com [[Bob de Moor]], [[Raymond Macherot]], [[Tibet]], [[Maurice Maréchal]], [[André Franquin]] i [[François Craenhals]]. Juntament amb el seu antic company Uderzo va realitzar [[Poussin et Poussif]].

Goscinny i Uderzo van reprendre aquell any les aventures d'[[Oumpah-Pah]], la primera versió del qual havien esbossat sis anys abans. El personatge del títol és un cap de la fictícia tribu d'indis americans ''shavashava'', durant els temps de la colonització d'[[Amèrica del Nord]] per part de [[França]] i [[Anglaterra]]. Les aventures d'Oumpah-Pah i el seu comparsa Hubert de la Pâte Feuilletée (Hubert de la pasta de full), apareixen a la revista Tintin. Oumpah-Pah va deixar de publicar-se l'any [[1962]]. Mai va tenir un gran èxit, però va assentar les bases per a la confecció dels elaborats guions de la futura sèrie [[Astèrix]].

=== Revista Pilote i el naixement d'Astèrix ===
L'any [[1958]], [[François Clauteaux]] va proposar a ''Édifrance/Édipresse'' el llançament d'una revista il·lustrada dirigida al públic jove. Aquesta proposta va quallar el [[29 d'octubre]] de 1959, amb el primer número de la revista setmanal [[Pilote]]. Aquesta revista es convertiria en una de les publicacions més importants en el món del còmic. A més de ser-ne cofundador i cap de premsa, Goscinny es va convertir en un dels autors més productius de la publicació; i va desenvolupar la seva capacitat per a descobrir autors de talent encara desconeguts.

==== Astèrix ====
El primer número de la ''Pilote'' també va contenir la primera aparició de les aventures d''''Astèrix el Gal'''. Creació d'Uderzo i Goscinny, l'Astèrix es convertira en un dels personatges més famosos de la historieta mundial, i el major èxit d'ambdós autors. Les aventures d'Astèrix estaven situades a [[Armòrica]], al [[nord]] de [[França]], l'any [[50 aC]], i narraven les peripècies d'una cinquantena de [[gals]] que es negaven a ser dominats per l'[[imperi Romà]].

Comparada amb altres [[revistes infantils]], la ''Pilote'' tenia historietes més imaginatives i lliures, ja que estava orientada a un públic adolescent. [[Gotlib]] va il·lustrar per la ''Pilote'' una historieta anomenada ''Les dingodossiers'' (Els expedients esbojarrats), amb guió de Goscinny. A la ''Pilote'', Goscinny va reprendre l'escriptura de guions de vells coneguts dels lectors de la revista ''Pistolin'': '''Le Petit Nicolas''' i '''Jehan Soupolet'''. Tot i això, la ''Pilote'' va trobar-se amb dificultats financeres l'any [[1960]], la qual cosa va provocar que '''[[Georges Dargaud]]''' comprés la revista, simbòlicament, per 1 [[franc]]. Goscinny va passar a ser el redactor en cap, càrrec que ocupà durant 13 anys. Encara durant el 1960, Goscinny va treballar pel diari ''Jours de France'', en col·laboració amb l'il·lustrador [[Coq]].

[[Dargaud]] va llançar la revista mensual ''Record'' l'any [[1961]], en la qual Goscinny va col·laborar amb el personatge [[Iznogud]], un gran visir inspirat en els contes de [[les mil i una nits]], i il·lustrat per [[Jean Tabary]]. Goscinny i Tabary també van crear ''Valentin, el vagabund''. L'any [[1962]], Goscinny féu una primera incursió al cinema, escrivint el guió del primer [[llargmetratge]] de [[Tintin]].

L'any [[1963]], durant una travessia pel [[Mar del Nord]], Goscinny va conèixer a '''Gilberte Polano-Millo''' ([[Niça]], [[1942]]), que quatre anys més tard es convertiria en la seva esposa. Sent així, la parella va contraure matrimoni el 26 d'abril de 1967, i van tenir una única filla, Anne, nascuda el 19 de maig de 1968.

=== Astèrix assoleix fama mundial ===

L'any [[1964]], Georges Dargaud havia sol·licitat a Goscinny que dirigís el rellançament de la ''Pilote'', ara ja dins d'[[Éditions Dargaud]]. Uderzo es va unir a l'empresa, i obriren les portes a una nova generació d'historietistes, entre els quals hi ha [[Nikita Mandryka]], [[Fred el savi]] i [[Mézières]].

Com tot el contingut de la ''Pilote'' original, Astèrix també havia emigrat a l'editorial de Dargaud, on aquell any es va publicar el seu primer llibre, anomenat [[Astèrix, el Gal]], amb sis mil exemplars venuts a França. El segon llibre, [[La Falç d'Or]], va aparèixer l'any següent, seguit per [[Astèrix i els gots]], el [[1963]]. El quart llibre, [[Astèrix gladiador]], fou llançat el [[1964]], amb una tirada inicial de 150 mil exemplars, representant vint-i-cinc vegades més lectors que pel primer llibre, la qual cosa és un creixement espectacular per tres anys.

Fent un parèntesi de les tasques editorials, aquell any Goscinny va reprendre els treballs cinematogràfics, aquesta vegada participant en dues produccions. La primera, fou el curtmetratge ''Tous les enfants du monde'' (Tots els nens del món), on comparteix crèdits de guionista amb [[Sempé]]. La segona fou el segon llargmetratge de [[Tintin]], anomenat ''Tintin et les Oranges bleues'' (Tintin i les taronges blaves). Per a aquesta, Goscinny va escriure el guió juntament amb [[Hergé]], [[Rémo Forlani]] i [[Philippe Condroyer]].

Ja al [[1965]], l'èxit d'Astèrix era espectacular. La revista ''Pilote'' es va rendir a aquest èxit, i es va convertir oficialment en la ''revista d'Astèrix''. El cinquè llibre del personatge, titulat [[La volta a Gàl·lia]] és llançat amb 300 mil exemplars. Aquell any, Uderzo i Goscinny van aconseguir la fama internacional quan fou llançat el primer [[satèl·lit artificial|satèl·lit]] francès a l'espai, batejat Astèrix, el [[26 de novembre]] de 1965. El personatge va aparèixer a la portada de ''l'Express'' el [[19 de setembre]] de [[1966]] amb l'article El fenomen Astèrix, i els autors foren entrevistats per ''Paris-Match''. La fama de l'aventurer gal estava en un punt àlgid quan el president de França, [[Charles de Gaulle]], rebatejà de broma tot el seu gabinet amb noms extrets dels llibres d'Astèrix. En aquella època, els llibres d'Astèrix tenien tirades de 600.000 exemplars. La tirada dels llibres d'Astèrix es va multiplicar l'any [[1967]] quan, en només dos dies, es van vendre 1,2 milions de còpies franceses del nou llibre, anomenat [[Astèrix i els normands]]; i la traducció alemanya va superar en vendes l'original.

L'editorial Dargaud va cedir davant la temptació de portar les aventures d'Astèrix al [[cinema]], i ho va fer a l'esquena d'Uderzo i Goscinny, que van veure, l'any [[1967]], com la primera pel·lícula sobre el gal es convertia en un èxit de taquilla a França, sense que ells hi haguessin participat. La pel·lícula fou produïda per Dargaud juntament amb els [[estudis Belvision]]. Aquell any, Goscinny fou nombrat, juntament amb Albert Uderzo, [[Cavaller de les Arts i les Lletres]].

=== Cinema ===

Els autors van participar en la creació de la segona pel·lícula d'Astèrix el [[1968]], anomenada ''[[Astèrix i Cleopatra (pel·lícula)|Astèrix i Cleopatra]]'', per la qual van comptar amb l'ajuda de [[Pierre Tchernia]]. L'any següent fou el torn de Lucky Luke, que va aparèixer en un llargmetratge anomenat [[Daisy Town]], amb guió escrit i adaptat per Goscinny, dibuixos de Morris i direcció de Tchernia.

Després de l'èxit de Daisy Town, Goscinny es va reunir novament amb Tchernia per a realitzar junts la comèdia no animada [[Le Viager]], de la qual Goscinny va escriure el guió, i Tchernia va dirigir a [[Gérard Depardieu]], [[Michel Serrault]] i [[Michel Galabru]], entre altres actors. Amb Tchernia va col·laborar també adaptant el guió de [[Les Gaspards]] l'any [[1973]], pel·lícula protagonitzada novament per Michel Serrault i Gérard Depardieu. L'any següent, Goscinny, Uderzo i Dargaud van crear una companyia productora: [[Studis Ideafix]], amb 60 treballadors. Aquesta companyia s'encarregarà posteriorment de totes les produccions d'Astèrix el Gal i Lucky Luke, llançant el [[1976]] la seva primera obra, titulada [[Les dotze proves d'Astèrix]].

L'activitat cinematogràfica va servir per distreure a Goscinny de l'ambient de la ''Pilote''. A la revista, el clima es va anar deteriorant a principis dels anys 70. L'any [[1972]], quan Goscinny fou nomenat director general de la revista, l'ambient estava en el seu punt més tens. Per primera vegada, diversos empleats van abandonar la ''Pilote'', incloent alguns historietistes. En aquell moment, ja s'havien publict 7 llibres d'Iznogud, 19 d'Astèrix i 26 de Lucky Luke. L'any [[1974]], Goscinny va cedir la direcció de la ''Pilote'' a [[Guy Vidal]].

=== Últims treballs i llegat ===

En els seus últims anys de vida, Goscinny va continuar treballant en múltiples projectes, concentrats al voltant dels seus tres personatges més famosos. Entre diversos projectes, destaca l'[[òpera]] ''Trafalgar'', el llibret de la qual fou guionat per Goscinny, juntament amb [[Jacques Mareuil]]. L'òpera fou estrenada l'any [[1975]], i adaptada per televisió l'any [[1976]].

Goscinny morí el [[5 de novembre]] de [[1977]], després d'unes vacances a [[Jerusalem]], moment en què va decidir fer-se una [[revisió mèdica]], en el transcurs de la qual va patir una [[aturada cardiorespiratòria]].

René Goscinny va deixar nombroses obres sense publicar, i els historietistes que treballaven amb ell es van dedicar a completar-les per oferir-les al públic. Foren tantes que l'any [[1998]] encara es van publicar obres inèdites (el 23è llibre d'Iznogud). També hi havia altres episodis d'Iznogud, Lucky Luke i el 24è llibre d'Astèrix: [[Astèrix a Bèlgica]]. A partir de l'any [[1980]], Uderzo va continuar produint Astèrix. Com a mostra de respecte per la seva memòria, els llibres d'Astèrix continuen portant el nom dels dos autors, publicats per [[Próductions Albert-René]].

De manera [[pòstuma]], l'[[Acadèmia de cinema francesa]] li va atorgar un [[premi Cèsar]] pel conjunt de la seva obra cinematogràfica. El primer homenatge que se li va rendir fou l'any [[1985]], a la [[Torre Eiffel]], anomenat ''L'univers de René Goscinny'', seguit d'esdeveniments en diverses [[ciutats europees]] i a [[Nova York]].

A [[França]], onze escoles i col·legis porten el seu nom, i algunes ciutats franceses, incloent [[París]], tenen un carrer en honor seu. Potser l'homenatge més notable fou el canvi de nom del ''Liceu Francès de Varsòvia'', que va passar a anomenar-se [[Liceu René Goscinny]]. L'any [[1998]], la paraula Goscinny fou inclosa dins el [[diccionari Larousse]].

Des de l'any [[1986]], s'atorga anualment el [[Premi René Goscinny]] al guionista d'historietes més destacat de l'any. Aquest premi és propiciat per '''Anne Goscinny''' en associació amb el [[Festival del Còmic d'Angulema]], i és presentat durant el festival. Consisteix en un trofeu, 5000 € i un anunci adhesiu en les publicacions de l'autor.

== Obres principals ==
=== Historietes ===
Goscinny va participar en nombroses historietes, algunes de les quals es resumeixen en la llista següent. Els casos en què la historieta va continuar sent elaborada després que Goscinny deixés de participar-hi, s'assenyalen amb un [[asterisc]].

{| class=bellataula
|'''Historieta'''
|'''Anys de publicació'''
|'''Altres autors'''
|'''Revista o editorial'''
|-
|Dick Dicks
|1951
|Cap
|La Wallonie
|-
|[[Astèrix el gal]]
|1959 - 1977 *
|Uderzo
|Pilote, Dargaud
|-
|[[Lucky Luke]]
|1955 - 1977 *
|Morris
|Spirou, Dupuis, Dargaud
|-
|[[Le petit Nicolas]]
|1955 - 1964
|Sempé
|Le Moustique, Sud-Ouest Dimanche, Pistolin, Pilote, Denöel
|-
|Oumpah-pah
|1958 - 1962
|Uderzo
|Tintin
|-
|[[Iznogud]]
|1961 - 1977 *
|Jean Tabary
|Record, Dargaud, Dupuis
|-
|Jehan Pistolet
|1952 - 1961
|Uderzo
|La libre Belgique, Pistolin (com a Jehan Soupolet), Pilote
|-
|Bill Blanchart
|1954
|Uderzo
|Dargaud
|-
|Signor Spaghetti
|1956 *
|Dino Attanasio
|Tintin
|-
|Monsieur Tric
|1956
|Bob de Moor
|Tintin
|-
|Les dingodossiers
|1965 - 1967 *
|Gotlib
|Pilote
|}

=== Pel·lícules ===
Es llisten les pel·lícules en què Goscinny va treballar com a guionista.
{| class=bellataula
|'''Pel·lícula'''
|'''Personatge o tema'''
|'''Any de producció'''
|'''Notes'''
|-
|Tintin i el misteri del toissó d'or
|Tintin
|[[1962]]
|
|-
|Tots els nens del món
|Curt no animat
|1964
|Juntament amb Sempé
|-
|Tintin i les taronges blaves
|Tintin
|[[1964]]
|No reconegut en crèdits
|-
|''[[Astèrix i Cleopatra (pel·lícula)|Astèrix i Cleopatra]]''
|Astèrix
|[[1970]]
|Juntament amb Uderzo i Pierre Tchernia
|-
|[[Daisy Town]]
|Lucky Luke
|[[1971]]
|Juntament amb Morris i Pierre Tchernia
|-
|Le viager
|Comèdia, no animada
|[[1971]]
|Juntament amb Pierre Tchernia
|-
|Les Gaspards
|Comèdia, no animada
|[[1973]]
|Va treballar amb Pierre Tchernia
|-
|Les dotze proves d'Astèrix
|Astèrix
|[[1976]]
|Primera producció d'[[Studios Ideafix]], i la primera pel·lícula no basada en els llibres
|-
|[[La balada dels Dalton]]
|Lucky Luke
|[[1978]]
|Goscinny fou [[guionista]] i veu de ''[[Jolly Jumper]]''
|}

== Distincions rebudes ==
* Premi ''Alphonse Allais'' per obra humorística, l'any 1966.
* Nombrat ''Cavaller d'Arts i Lletres'' pel govern fracès l'any 1967.
* Nombrat ''Cavaller de l'Ordre del Mèrit''.
* ''Premi César'' pel conjunt de la seva obra cinematogràfica; pòstum, l'any 1978.

== Bibliografia==
* Gaumer, Patrick; Vidal, Guy. ''René Goscinny, Profession Humoriste''. Dargaud, 1997 {{fr}} ISBN 2-205-04670-5.
* Guillaume, Marie-Ange. ''Goscinny: Biographie''. Actes Sud, 1997. {{fr}}  ISBN 2-7427-1472-3.
* Goscinny, Anne et al. ''René Goscinny, la première vie d'un scénariste de génie''. Editións de la Martinière, 2005 {{fr}} ISBN 2-7324-3111-7

== Enllaços externs ==
{{Commonscat|René Goscinny}}

* [http://www.patoruzu-web.com.ar/ Patoruzú el inspirador de Goscinny] (en castellà)
* [http://www.pagina12.com.ar/diario/suplementos/radar/9-4899-2008-10-27.html Vida en Buenos Aires] (en castellà)
* [http://www.goscinny.net/ Lloc oficial de René Goscinny] (en francès)
* [http://www.bdoubliees.com/journalpilote/ Lloc en memòria de la Pilote] (en francès)
* [http://es.asterix.com/index.html Lloc oficial d'Astèrix]

{{Astèrix}}

{{ORDENA:Goscinny, Rene}}
[[Categoria:Escriptors francesos en francès]]
[[Categoria:Guionistes de còmics]]
[[Categoria:Guanyadors del premi Eisner]]
[[Categoria:Escriptors parisencs]]
[[Categoria:Jueus francesos]]
[[Categoria:Dibuixants de còmics francesos]]

{{Autoritat}}
{{Enllaç AD|es}}</text>
      <sha1>0i0izdhd6txy4zlh6f2a15ruycw1fnk</sha1>
      <model>wikitext</model>
      <format>text/x-wiki</format>
    </revision>
  </page>