<page>
    <title>Zelmira</title>
    <ns>0</ns>
    <id>273346</id>
    <revision>
      <id>13995238</id>
      <parentid>13956875</parentid>
      <timestamp>2014-09-01T10:49:42Z</timestamp>
      <contributor>
        <ip>80.174.183.49</ip>
      </contributor>
      <comment>/* Enllaços externs */</comment>
      <text>{{Òpera
|titolcatala=Zelmira
|imatge=
|titolimatge=
|titoloriginal=
|llenguaoriginal=[[italià]]
|genere=''[[Melodramma serio]]''
|musica=[[Gioachino Rossini]]
|llibret=[[Andrea Leone Tottola]] br/([http://www.karadar.com/Librettos/rossini_zelmira.html Llibret en línia])
|basada=''Zelmire'' de [[Dormont de Belloy]]
|nombreactes=dos
|epocacomposicio=
|estrena=[[16 de febrer]] de [[1822]]
|teatre=[[Teatro San Carlo]] de [[Nàpols]]
|estrenaliceu=
|estrenaCat=1824, [[Teatre de la Santa Creu]] (Barcelona) (estrena a Espanya)
|personatges=*Polidoro, rei de Lesbos ([[baix (veu)|baix]])
*Zelmira, la seua filla ([[soprano]])
*Ilo, priíncep de Troia ([[tenor]])
*Antenore, aspirant al tron de Mitilene (tenor)
*Emma, serventa de Zelmira'' ([[contralt]])
*Leucippo (baix)
*Eacide (tenor)
*Gran Sacerdot de Júpiter (baix)
*Sacerdots de Júpiter, poble de Lesbos, guerrers de Mitilene, seqüaços d'Ilo, un fill de Zelmira en tendra edat
}}
'''''Zelmira''''' és una [[òpera]] en dos actes amb música de [[Gioachino Rossini]] sobre [[llibret]] d'[[Andrea Leone Tottola]], basat en ''Zelmire, tragédie en cinq actes'' de l'escriptor francès [[Dormont de Belloy]], estrenada a [[Avinyó]] l'any [[1762]].

L'òpera va ser la darrera del cicle [[napolità]] de Rossini (mentre que ''[[Semiramide]]'' va constituir l'adéu als teatres italians del ''Cigne di Pesaro'') i va ser estrenada al [[Teatro San Carlo]] de [[Nàpols]] el [[16 de febrer]] de [[1822]], un any després de ''[[Matilde di Shabran]]''.

El Rossini de ''Zelmira'' - segons el crític de l'estrena al [[Giornale delle Due Sicilie]] - ''«progressa a grans passes vers la perfecció»''. El mateix crític va considerar aquesta obra com superior a l'aclamat ''Mosè'' (i ''«amb això queda tot dit»'', era la glossa).

Els intèrprets de la primera vetlada al San Carlo van ser la [[soprano]] [[Isabella Colbran]] (en el paper de Zelmira), els [[tenor]]s Andrea Nozzari (Antenore), Giovanni David (Ilo) i Gaetano Chizzola (Eacide), la [[contralt]] Anna Maria Cecconi (Emma) i els baixos Antonio Ambrogi (Polidoro), Michele Benedetti (Leucippo) i Massimo Orlandini (Gran Sacerdot).

== El controvertit èxit de l'òpera ==
A la representació del [[6 de març]] de 1822 va assistir el rei [[Ferran I de les Dues Sicílies]] (anteriorment amb el títol de Ferran IV de Nàpols), a qui va plaure l'execució de l'òpera, els intèrprets, l'orquestra i el mateix Rossini, el qual l'endemà se'n va anar amb la Colbran per casar-s'hi pocs dies després, el [[16 de març]], a Castenaso, prop de [[Bolonya]]. Per tota resposta, i gairebé per represàlia, l'empresari [[Domenico Barbaja]] va trobar just retenir en el seu poder la partitura.

De gran durada, com sol ocórrer en les òperes rossinianes, ''Zelmira'' careix de l'habitual ''[[obertura (música)|sinfonia]]'' tot i que disposa d'un breu tema orquestral que precedeix el [[cor (música)|cor]] inicial. Tot i ser abundosa d'[[ària (música)|àries]], de [[concertant]]s i dels típics ''[[crescendo|crescendi]]'' rossinians, segons la crítica moderna ''Zelmira'' és encara una òpera feble, sobretot pel que fa al seu vessant dramàtic, amb un [[llibret]] en el qual l'adaptació de Tottola fins i tot va empitjorar l'evident monotonia del text original de Belloy.

Només en part la música de Rossini reeixí a dissimular un text considerat ''infeliç'': però va bastar per provocar el deliri de la crítica de l'època, que va considerar ''Zelmira'' l'obra mestra de Rossini. Per altra banda, el mateix compositor creia en la partitura com ho demostra el fet que — amb només una lleugera revisió i amb l'afegit de la nova ària aria ''Ciel pietoso, ciel clemente'', destinada al personatge d'Emma — va fer-la representar poc després de l'estrena, el [[13 d'abril]] de 1822 a [[Viena]], i quatre anys després, el [[14 de març]] de [[1826]], a [[París]], aquesta vegada amb un final diferent, però igualment feliç.

A la recuperació de l'oblidada ''Zelmira'', que aviat va eixir de repertori operístic tradicional, ha contribuït la ''Rossini renaissance'' que es va inciar després de la [[Segona Guerra Mundial]] i que es va consolidar amb el [[Rossini Opera Festival]]. Aquest Festival va posar-la en escena a meitat de la [[dècada del 1990]].

Patètica i monumental alhora, de difícil execució tant en la part instrumental com en la vocal, ''Zelmira'' ha gaudit en les darreres dècades de diverses versions discogràfiques. N'hi ha una ''en viu'' de l'any [[1965]] — amb ocasió de la recuperació de la partitura original al lloc de la seua estrena, Nàpols — basada en l'edició ''històrica'' de [[1989]], amb els ''Ambrosian Singers'' i els ''[[I Solisti Veneti|Solisti Veneti]]'' dirigits per [[Claudio Scimone]], amb un repartiment que incloïa, entre d'altres, a [[Cecilia Gasdia]], [[Chris Merritt]], [[William Matteuzzi]], José Garcia i [[Bernarda Fink]].

== Sinopsi ==

L'acció transcorre en una vasta plana prop de l'indret on hi ha les tombes reials (''coronades de xiprers mil·lenaris'') front a la mar, fora de les muralles de [[Lesbos]] (Acte I); una ''sala magnífica'' del palau de Polidoro, el temple del Gran Sacerdot, i de nou la plana junt a Lesbos (acte II).

El complicat argument s'articula entorn de la figura de Zelmira, filla de Polidoro, rei de l'illa de Lesbos i estimat pel poble, i del príncep Ilo, marit de la protagonista.

Abans dels fets que s'hi narren, en absència d'Ilo, partit per defensar la seua terra natal, Azorre, senyor de [[Mitilene]], a qui Polidoro havia negat la mà de la seua filla, ha envaït Lesbos en un intent d'assassinar l'ancià rei.

Zelmira ha reeixit a amagar son pare en una tomba reial, i fingint cedir als propòsits d'Azorre, l'enganya fent-li creure que son pare s'ha amagat al temple de [[Ceres (mitologia)|Ceres]]. Azorre fa calar foc al temple creient que així ha donat mort al seu rival.

Però Antenore, aspirant al trom de Mitilene i enemic d'Azorre, havent-se unit a la conquesta de Lesbos fa assassinar aquest.

Només el provindencial retorn del valerós Ilo farà possible l'expulsió del nou usurpador i restablir al seu tron el savi rei Polidoro.

== Fragments cèlebres ==
*''Che vidi! Amici! O eccesso!'' ([[cavatina]] d'Antenore)
*''Terra amica'' (cavatina d'Ilo)
*''La sorpresa, lo stupor'' (cantable [[concertant]] del final del primer acte)
*''Fiume che gli argini rompe, sorpassa'' (''[[stretta]]'' final del primer acte)
*''Ciel pietoso, ciel clemente'' (pregària d'Emma, segon acte, a partir de l'edició de Viena)
*''Riedi al soglio'' ([[ària (música)|ària]] final de Zelmira)

==Edició crítica==
Editada per la [[Fondazione Rossini]] i l'Editorial [[Ricordi]], a cura de Kathleen Kuzmick Hansell.

== Bibliografia ==
*''Dizionario dell'opera lirica'' (a cura de Michele Porzio) - 1995, Oscar [[Mondadori]] ISBN 88-04-35284-1
*''Rossini - Tutti i libretti d'opera Vol. II'' (a cura de Piero Mioli) - 1997, Newton Musica ISBN 88-8183-806-0
* ''Rossini, l'Olimpico'' - Gino Roncaglia, 1946

== Enllaços externs ==
*[http://www.rossinioperafestival.it/modules.php?op=modloadname=Newsfile=articlesid=31 Zelmira al ROF 1995]
{{Òperes de Rossini}}

[[Categoria:Òperes ambientades a Grècia]]
[[Categoria:Òperes de Gioachino Rossini]]
[[Categoria:Òperes de la dècada del 1820]]
[[Categoria:Òperes estrenades al Teatro San Carlo]]</text>
      <sha1>6l6njpy8tc6fclik8ld5gg88d1tud0k</sha1>
      <model>wikitext</model>
      <format>text/x-wiki</format>
    </revision>
  </page>