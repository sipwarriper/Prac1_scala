<page>
    <title>Declaració Schuman</title>
    <ns>0</ns>
    <id>248552</id>
    <revision>
      <id>12988911</id>
      <parentid>12508865</parentid>
      <timestamp>2014-02-28T16:45:49Z</timestamp>
      <contributor>
        <username>Xbosch</username>
        <id>4929</id>
      </contributor>
      <minor></minor>
      <text>{{FR|data=febrer de 2014}}
[[Fitxer:Quai d'Orsay.jpg|thumb|300px|Edifici [[Quai d'Orsay]] de la ciutat de [[París]]]]
{{Portal|Unió Europea}}
La '''Declaració Schuman''' és el títol amb el qual informalment es coneix el discurs pronunciat pel [[Ministeri d'Afers exteriors de França|Ministre d'Afers exteriors francès]] [[Robert Schuman]] el [[9 de maig]] de [[1950]]. 

En la pronunciació d'aquest discurs -tal com ho reconeix oficialment la [[Unió Europea]] (UE)- es va donar el primer pas per a la formació d'aquesta organització supraestatal, en proposar que el [[carbó]] i l'[[acer]] d'[[Alemanya]] i [[França]] (i de tots aquells països que volguessin adherir-s'hi) se sotmetessin a una administració conjunta. 

== Història ==
[[Fitxer:Salon de l'Horloge.jpg|right|200px|thumb|'''Cambra del Rellotge''', on Schuman va pronunciar el discurs.]] 
Després de la [[Segona Guerra Mundial]] i de descobrir-se totes les atrocitats que havien estat comeses durant el seu transcurs es van buscar fórmules per a evitar que es repetís una [[guerra]] a [[Europa]]. [[Alemanya]], que havia resultat derrotada en el conflicte, es trobava amb el seu territori ocupat militarment pels exèrcits [[Aliats de la Segona Guerra Mundial|aliats]], entre els quals es trobava l'exèrcit [[França|francès]]. 

El projecte d'[[Comunitat Europea del Carbó i de l'Acer|unir la producció del carbó i l'acer]] de [[França]] i [[Alemanya]] sota una alta autoritat comuna oberta a altres estats europeus va ser elaborat en secret, sense informar als circuits ministerials tradicionals, durant el mes d'[[abril]] de [[1950]] per [[Jean Monnet]], comissari general del pla de modernització i equipament del Govern francès, amb la col·laboració del seu adjunt [[Étienne Hirsch]], de l'expert en economia [[Pierre Uri]] i del professor de [[dret internacional]] [[Paul Reuter]]. 

Jean Monnet l'hi va fer arribar a [[Robert Schuman]], Ministre d'Afers exteriors, que després d'estudiar-lo durant el cap de setmana li va donar el seu vistiplau. Llavors, Monnet i Schuman van buscar donar a conèixer el pla al públic de manera espectacular abans d'iniciar negociacions en les quals el pla corria el risc d'estancar-se. 

Al matí del '''[[9 de maig]]'''refL'any [[1985]] el [[Consell de la Unió Europea|Consell de Ministres]] escollí oficialment el [[9 de maig]] com a [[Dia d'Europa]]/ref un membre del [[gabinet]] de Schuman va lliurar al [[Canceller d'Alemanya]] [[Konrad Adenauer]] una carta en la qual l'informava del projecte francès, projecte que el líder alemany va acollir amb entusiasme. Alhora Schuman aconseguí el suport del [[Consell de Ministres]] de [[França]]. 

Els governs [[Regne Unit|britànic]], [[Itàlia|italià]], [[Bèlgica|belga]], [[Països Baixos|neerlandès]] i [[Luxemburg|luxemburguès]] foren informats de la imminència d'una iniciativa francesa, i el mateix va succeir amb el Govern dels [[Estats Units d'Amèrica]]. Tots ells van mostrar la seva conformitat. 

Els representants de la premsa nacional i estrangera foren convocats a les 18 hores al ''Saló del Rellotge del Quai d'Orsay'' ([[París]]). Schuman va pronunciar el seu discurs mentre Monnet estava assegut a la seva dreta. El viatge programat a la ciutat de [[Londres]] per part de Schuman aquella mateix nit va comportar que els periodistes congregats a la cita no poguessin fer cap pregunta, i per la seva banda Monnet es va encarregar de convèncer als grans editorialistes del contingut polític del pla. Ironia de la història, els [[fotògraf]]s i la [[ràdio]] no van ser convidats a la reunió, el ministeri hagué de prestar-se diversos mesos més tard per a una reconstrucció de l'escena. 

Aquest dia va néixer l'Europa comunitària, actualment concretada en la [[Unió Europea]]. La declaració va finalitzar plasmant-se en el [[Tractat de París (1951)|Tractat de París]], signat el [[18 d'abril]] de [[1951]] pel qual es va crear la [[Comunitat Europea del Carbó i de l'Acer]] (CECA), signat no només per França i Alemanya sinó per quatre països més: [[Bèlgica]], [[Itàlia]], [[Luxemburg]] i els [[Països Baixos]].

== Contingut ==
En el seu discurs, Schuman proposava la creació d'una comunitat franco-alemanya per a aprofitar conjuntament el [[carbó]] i l'[[acer]] dels dos països. Una vegada en funcionament, s'ampliaria la comunitat a altres països europeus per a formar un espai de lliure circulació de persones, mercaderies i capital. Aquest sistema creuat d'interessos pretenia evitar la possibilitat d'una nova guerra. 

Les bases en les quals Schuman plasmava l'oferta del Govern francès per a la constitució d'aquesta comunitat eren les següents: 
* Creació d'una ''Alta Autoritat'' les decisions de la qual obligarien als països que s'adherissin a la comunitat. 
* L'''Alta Autoritat'' tindria com a objectiu: 
** La modernització de la producció del [[carbó]] i l'[[acer]] 
** L'increment de la seva qualitat. 
** El subministrament d'aquests dos béns en idèntiques condicions tant a [[França]] com a [[Alemanya]], així com als països que s'adherissin. 
** El desenvolupament d'un sistema comú d'exportació cap als altres països no integrants. 
** La millora i equiparació de les condicions dels treballadors d'ambdues indústries. 
* Un alliberament immediat dels [[aranzel]]s d'ambdós productes en els països de la comunitat. 

== Notes ==
references /

== Vegeu també ==
* [[Robert Schuman]]
* [[Jean Monnet]]
* [[Cronologia de la Unió Europea]]
* [[Tractats de la Unió Europea]]

== Enllaços externs ==
* {{es}} [http://europa.eu/abc/symbols/9-may/decl_es.htm Text complet de la Declaració Schuman]
* {{fr}} [http://www.cvce.eu/obj/la_declaration_de_robert_schuman_paris_9_mai_1950-fr-d27938ef-7d39-4d32-b340-07fe7268e3c3.html Extracte de Vídeo de la Declaració Schuman] al CVCE
* {{fr}} [[Fitxer:Audiobutton.png|So]] [http://ec.europa.eu/avservices/audio/discours/schuman.mp3 Declaració Schuman]

{{Cronologia de la Unió Europea}}


{{ORDENA:Declaracio Schuman}}	!--ORDENA generat per bot--
[[Categoria:Història de la Unió Europea]]</text>
      <sha1>o03egdw720bdk98wpcp33sngo3gg9jf</sha1>
      <model>wikitext</model>
      <format>text/x-wiki</format>
    </revision>
  </page>