<page>
    <title>David Irving</title>
    <ns>0</ns>
    <id>75795</id>
    <revision>
      <id>13839446</id>
      <parentid>13420294</parentid>
      <timestamp>2014-07-16T02:04:11Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Irving in Omaha 020305 720-1-.jpg|thumb|David Irving a Omaha]]
'''David John Cawdell Irving''' (Hutton, vora Brentwood, [[Essex]], [[Anglaterra]] [[24 de març]], [[1938]]) és un autor [[Regne Unit de la Gran Bretanya i Irlanda del Nord|britànic]] de nombrosos llibres militars sobre la [[història militar]] de la [[Segona Guerra Mundial]]. És força conegut com a [[Negació de l'Holocaust|negador de l'Holocaust]], encara que darrerament ha canviat algunes de les seves posicions, en afirmar que els nazis mataren milions de jueus.

Com a resultat d'algunes de les seves negacions de l'[[Holocaust]], li ha estat prohibida l'entrada a [[Alemanya]], [[Àustria]], [[Canadà]], [[Austràlia]], i [[Nova Zelanda]]. El 1998, va dur a terme un plet infructuós per [[difamació]] contra [[Deborah Lipstadt]] i la seva editorial, que l'acusaren d'antisemitisme i de manipular proves històriques. El [[20 de febrer]] de [[2006]], fou [[#Arrest i judici a Àustria|sentenciat]] a tres anys de presó a [[Àustria]] per negació de l'Holocaust.

== Orígens==
És fill d'una il·lustradora i d'un mariner britànic que els abandonà mentre lluitava a la Segona Guerra Mundial. Estudià a [[Brentwood (Essex)]] i a [[Londres]]. El 1959 anà a treballar a les siderúrgies d'[[August Thyssen]] al [[Ruhr]], ([[Alemanya]]), per a perfeccionar l'[[alemany]]. Després treballà com a estenògraf en el Comandament Aeri Estratègic dels Estats Units a la base aèria de [[Torrejón de Ardoz]], vora [[Madrid]]. El 1961 es casà amb la madrilenya Pilar Stuyck, amb la que ha tingut quatre filles i es divorcià el 1981, abans de tornar a Londres per a estudiar economia política.

El 1963 fou encoratjat per [[Werner Höfer]], editor de la revista ''Neue Illustrierte'' de [[Colònia (Alemanya)|Colònia]], a fer diverses històries sobre la guerra aèria. El resultat fou el seu primer llibre, ''La destrucció de Dresden'', sobre un fet poc conegut pel gran públic britànic; força contravertit però també elogiat pels historiadors professionals. Posteriorment, però, fou força criticat per llibres com ''La guerra de Hitler'' o ''Apocalipsis 1945'', on afirma que [[Adolf Hitler]] no en sabia res de l'Holocaust, i fins i tot començà a qüestionar-lo. El 1990, amb la publicació del llibre ''Denying the Holocaust'' va negar l'existència de les cambres de gas per a l'eliminació dels [[jueu]]s.

== Negacionisme ==
Irving ha investigat en arxius de països de l'antiga òrbita comunista, i planteja teories que contradiuen les defensades per la historiografia tradicional. Tot i que molts l'han considerat [[feixisme|feixista]], [[antisemitisme|antisemita]] o [[nacionalsocialisme|nacionalsocialista]] (cosa que ell sempre ha negat), i que és considerat com a una mena de pària per la comunitat acadèmica, té alguns defensors com [[Rolf Hochhuth]], guionista de teatre alemany (i conegut militant d'esquerres), però les seves obres han estat llibre de capçalera de coneguts militants neonazis alemanys, com [[Michael Kühnen]] i [[Gottfried Küssel]].

Irving ha estat perseguit arreu on ha anat. No l'han permès entrar al [[Canadà]], [[Austràlia]], o [[Alemanya]], atès que els governs l'han declarat persona non grata. Ja el 1967 hagué d'anar a judici a la [[Gran Bretanya]] per una obra sobre el destructor britànic PQ.17, ja que el capità del comboi, [[Jack Broome]], l'acusà de difamar-lo i acusar-lo del desastre. Tot i que Broome guanyà el judici, se li condemnà a pagar bona part de les despeses judicials.

El 1977 va publicar després de 10 anys d'investigació ''La Guerra de Hitler'', on plantejava la teoria que [[Adolf Hitler]] no en sabia res de l'Holocaust. El periodista de televisió [[David Frost]] intentà desmuntar la seva teoria en un programa de televisió el [[7 de juny]] del [[1977]], però el que va fer fou donar-li més ressò.
 
== Condemna a presó ==
L'11 de novembre del 2005 fou arrestat per agents de la policia d'autopistes a l'estat d'[[Estíria]] ([[Àustria]]), quan anava a pronunciar una conferència, a causa d'una ordre emesa per un jutjat de Viena del [[1989]] sota l'acusació de fer apologia del [[nazisme]]. Sembla que havia fet un discurs a la seu de la cofraria Olímpia, que aplega estudiants d'extrema dreta. 

El [[20 de febrer]] del [[2006]] fou condemnat a tres anys de presó per negar l'[[Holocaust]] i falsejar la història, tot i haver-se declarat culpable i haver modificat algunes de les seves declaracions inicials sobre les cambres de gas i els jueus morts. El jurat considerà que Irving no s'havia penedit. 

== Bibliografia ==
* ''[[The Destruction of Dresden]]'' (1963) ISBN 0-7057-0030-5
* ''The Mare's Nest'' (1964)
* ''The Virus House'' (1967
* ''The Destruction of Convoy PQ17'' (1967)
* ''Accident — The Death of General Sikorski'' (1967) ISBN 0-7183-0420-9
* ''Breach of Security'' (1968) ISBN 0-7183-0101-3
* ''The Rise and Fall of the Luftwaffe'' (1973), biografia d'[[Erhard Milch]] ISBN 0-316-43238-5
* ''[[Hitler's War]]'' (1977), Hitler en guerra
* ''The Trail of the Fox'' (1977), biografia d'[[Erwin Rommel]] ISBN 0-525-22200-6
* ''The War Path'' (1978) ISBN 0-670-74971-0
* ''The War Between the Generals'' (1981)
* ''Uprising!'' (1981), ISBN 0-949667-91-9
* ''The Secret Diaries of Hitler's Doctor'' (1983) ISBN 0-02-558250-X
* ''The German Atomic Bomb: The History of Nuclear Research in Nazi Germany'' (1983) ISBN 0-306-80198-1
* ''War Between the Generals'' (1986) ISBN 0-86553-069-6
* ''Churchill's War'' (1987), Churchill en guerra ISBN 0-947117-56-3
* ''Destruction of Convoy PQ-17'' (1968), reedició (1989) ISBN 0-312-91152-1
* ''Göring'' (1989), biography of Hermann Göring ISBN 0-688-06606-2
* ''Goebbels — Mastermind of the Third Reich'' (1996) ISBN 1-872197-13-2
* ''Hitler's War'' (1991), edició revisada, incorpora ''The War Path''
* ''Nuremberg: The Last Battle'' (1996) ISBN 1-872197-16-7
* ''Churchill's War Volume II: Triumph in Adversity'' (1997) ISBN 1-872197-15-9
* ''Rommel: The Trail of the Fox'', Wordsworth Military Library; Limited edition (1999) ISBN 1-84022-205-0
* ''Hitler's War and the War Path'' (2002) ISBN 1-872197-10-8
:: ''Nota: Molts dels llibres d'Irving són disponibles en format [[Portable Document Format|PDF]] com a descàrrega llibre a la seva pàgina web.''

== Enllaços externs ==
{{Commonscat|David Irving}}

* [http://www.fpp.co.uk/ Pàgina Oficial de David Irving] (en [[anglès]])
* [http://www.fpp.co.uk/trial/judgment/index.html Transcripció íntegra de la decisió del jutge Gray] (anglès)
* [http://www.nizkor.org/hweb/people/i/irving-david/ Pàgina de l'organització Antiracista Nizkor sobre David Irving] (anglès)
{{Autoritat}}

{{ORDENA:Irving, David}}
{{Enllaç AB|en}}
{{Enllaç AB|no}}

[[Categoria:Historiadors anglesos]]
[[Categoria:Literatura antisemita]]
[[Categoria:Persones d'Essex]]
[[Categoria:Defensors de la pseudociència]]</text>
      <sha1>dpq95l5mz6a2kudajwzjps8u1hjbsyl</sha1>
      <model>wikitext</model>
      <format>text/x-wiki</format>
    </revision>
  </page>