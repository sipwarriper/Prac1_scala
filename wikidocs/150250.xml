<page>
    <title>Exèrcit Blanc</title>
    <ns>0</ns>
    <id>150250</id>
    <revision>
      <id>13550842</id>
      <parentid>12246739</parentid>
      <timestamp>2014-06-09T02:24:14Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Crimea» al 1920  Crimea» el 1920</comment>
      <text>L''''Exèrcit Blanc''' (Белая Армия) o '''Guàrdia Blanca''' (Белая Гвардия, белогвардейцы) fou el braç militar del '''[[Moviment Blanc]]''' durant la [[Revolució Russa]]. Els seus membres s'anomenaven blancs (Белые, o despectivament Беляки) o russos blancs (un terme que posseïx altres significats).

Va abastar algunes de les forces russes, tant polítiques com militars, que es van oposar als [[bolxevics]] després de la Revolució d'Octubre i que van lluitar contra l'[[Exèrcit Roig]] (igual que el nacionalista [[Exèrcit Verd]] i l'anarquista [[Exèrcit Negre]]) durant la [[Guerra Civil Russa]] des de [[1918]] fins a [[1921]]. El qualificatiu blanc tenia dos significats. Primer, en contraposició als rojos —l'Exèrcit Roig que donava suport als soviètics i comunistes. Segon, la paraula «blanc» tenia connotacions monàrquiques: històricament cada tsar era anomenat solemnement el tzar blanc, i l'ideal monàrquic durant la guerra civil era conegut com a ideal blanc. 

En sentit estricte, no existia cap «Exèrcit Blanc»; sense coordinació central, les forces blanques mai van ser més que una feble confederació de grups contrar-revolucionaris. La majoria d'oficials que conformaven el nucli de l'exèrcit eren d'ideologia monàrquica, però altres grups donaven suport a altres tendències polítiques: demòcrates, social-revolucionaris i altres opositors de la [[Revolució Russa|Revolució d'Octubre]]. En altres temps i altres circumstàncies, els mateixos grups donarien suport a l'[[Exèrcit Roig]]. També va existir un tercer grup conegut com a Exèrcit Verd que s'oposava a ambdós. Les tropes de base de l'Exèrcit Blanc incloïen tant a enemics declarats dels [[bolxevics]] (molts [[cosac]]s, per exemple) com camperols apolítics reclutats. De vegades, els aliats occidentals de la [[Triple Entesa]] i forces estrangeres intervencionistes van proporcionar important assistència a les unitats de l'exèrcit. Això duria a alguns a veure a l'Exèrcit Blanc com a representant dels interessos de les potències rivals. 

La Guerra Civil Russa entre blancs i rojos duraria fins a [[1921]]. L'Exèrcit Blanc, en col·laboració ocasional amb les forces intervencionistes estrangeres (japoneses, britàniques, canadenques, franceses, nord-americanes,...), va aguantar en algunes zones (especialment Sibèria, Ucraïna i Crimea) durant bastant temps i va posar sobre el terreny un considerable capital humà però va fracassar en la unitat o la cooperació efectiva entre els seus cossos, mentre que l'Exèrcit Vermell a poc a poc va aconseguir avantatge. L'activitat blanca es concentraria posteriorment en cercles d'exiliats. Un gran nombre de russos antisoviétics es van agrupar a Berlín, París, Harbin i Shanghai, establint xarxes culturals que durarien fins a l'època de la Segona Guerra Mundial. A partir d'aquest moment, les seves activitats trobarien acollida als Estats Units. 

La ideologia del Moviment Blanc va estar en permanent desenvolupament durant la guerra civil. Els generals Kornilov i Denikin van sostenir certes formes de base ideològica però cap era tan concreta o coherent com la del general Wrangel durant l'anomenat «experiment de Crimea» el 1920. Va ser aquí on Wrangel va plantejar breument el nucli del «ideal blanc», que feia èmfasi en l'alliberament de Rússia dels [[bolxevics]] i altres forces «anàrquiques», l'establiment d'un govern just i honrat, la protecció dels fidels de les persecucions religioses, els drets del granger a la propietat de la terra i l'oportunitat de tots els russos de triar a un «líder». Després de la fi de la guerra civil, els conceptes de Wrangel van ser plasmats en una ideologia concreta per pensadors russos com Ivan Ilyin, basada principalment en les idees dels eslavòfils.

Les tendències monàrquiques van ser molt fortes entre les dues branques blanques; el republicanisme era més rar. A l'agost de 1922, dos mesos després de la seva derrota, l'exèrcit blanc del llunyà Est del general Mikhaïl Ditterix arribaria tan lluny com era pactar i triar (sense la seva participació) al Gran Duc Nicolai Nicolaievich Romanov tsar de totes les Rússies.

== Enllaços externs ==
{{Commonscat|White movement}}

* [http://www.antibr.ru/albom/aa_0428.html La Russia antibolxevica en fotografies] (Castellà)
* [http://www.anticom.ru/index_e.html Museu i arxiu del Moviment Blanc] (Anglés)
* [http://www.white-guard.ru/ Associació per a la Memòria i l'Honor] (Rus)
* [http://www.armymuseum.ru/bd_r.html Història del Moviment Blanc] (Rus)

{{ORDENA:Exercit Blanc}}

[[Categoria:Revolució Russa]]
[[Categoria:Exèrcits|Blanc]]
[[Categoria:Guerra Civil Russa]]</text>
      <sha1>noq9hvp8llp0d1d9vffe3li0asrky20</sha1>
      <model>wikitext</model>
      <format>text/x-wiki</format>
    </revision>
  </page>