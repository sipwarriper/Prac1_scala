<page>
    <title>Sylvano Bussotti</title>
    <ns>0</ns>
    <id>591982</id>
    <revision>
      <id>13834690</id>
      <parentid>13167477</parentid>
      <timestamp>2014-07-15T15:47:36Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Sylvano Bussotti''' ([[Florència]], [[Itàlia]], [[1 d'octubre]] de [[1931]]) és un [[compositor]] que ha cultivat altres disciplines artístiques com la pintura, la [[poesia]], la [[novel·la]], la direcció teatral i cinematogràfica, el cant o l'escenografia.

== Infantesa i joventut ==
Nascut en el si d'una família d'artistes (el seu oncle [[Tono Zancanaro]] i el seu germà Renzo són artistes figuratius). De molt jove començà a estudiar [[violí]]. Es matriculà en un curs de composició musical en el Conservatori [[Luigi Cherubini]]de [[Florència]], on rebé classes de [[Roberto Lupi]] i de [[Luigi Dallapiccola]]. La [[Segona Guerra Mundial]] l'obligà a abandonar els estudis. Des de llavors, completarà la seva formació de forma autodidacta, fins que el [[1956]] es converteix en alumne de [[Max Deutsch]] a [[París]]. En la capital francesa coincidirà amb [[Pierre Boulez]], amb qui (junt al musicòleg [[Heinz-Klaus Metzger]]) el convidarà a seguir els Cursos d'estiu de [[Darmstadt]].

== Primeres estrenes ==
El [[1958]] s'interpretà per primera vegada la música de Bussotti en públic. Fou a [[Alemanya]], mercès al pianista nord-americà [[David Tudor]], amic i intèrpret de les obres de [[John Cage]]. Immediatament després, [[Cathy Berberian]] i [[Pierre Boulez]] presentaren obres de Bussotti a [[França]].

El [[1964]] s'establí als [[Estats Units]], on hi romangué dos anys gràcies a una invitació de la [[Fundació Rockefeller]]. El [[1972]] residí durant un any a [[Berlín]].

Junt amb altres músics florentins com [[Giuseppe Chiari]], [[Giancarlo Cardini]], [[Daniele Lombardi]], [[Albert Mayr]], [[Pietro Grossi]], [[Marcello Aitiani]] o [[Sergio Maltagliati]], Bussotti encapçal·larà un grup d'artistes multidisciplinaris que defensaven l'experimentació i la interrelació entre arts diferents.

== Estil musical ==
Bussotti s'allunyà dels principis musicals dominants a Darmstadt a finals de la dècada de [[1950]] per apropar-se a la música i la filosofia compositiva de [[John Cage]] -al que va conèixer, precisament, en els cursets d'estiu d'aquesta ciutat alemanya-. Adoptà doncs, un llenguatge molt lliure, proper a la idea de l'atzar i la indeterminació, compatible amb la influència dels seus compositors tard-romàntics i expressionistes favorits, com [[Gustav Mahler]], [[Giacomo Puccini]] o [[Alban Berg]]. L'erotisme (especialment l'[[homoerotisme]]) és també un dels caràcters més destacats de bona part de la producció musical de Bussotti, sovint concebuda com una exaltació de l'eres. 

== Edicions musicals ==
Les partitures de Bussoti s'han publicat en les editorials Universal, Moeck, Bob, Rai Trade, i, especialment, [[Casa Ricordi]], la seva principal editora a partir de finals de la dècada de 1950.

== Altres activitats: pintura, escenografia, literatura ==
A més de la seva labor com a compositor, Bussotti sempre ha cultivat amb èxit altres disciplines artístiques, en les quals ha assolit gran reconeixement. Així, la seva faceta com a pintor va merèixer una exposició en el [[Museu d'Orsay]] de París. També ha destacat com a figurinista i escenògraf: ha col·laborat en muntatges dels més importants teatres i festivals d'[[Europa]], com el [[Maggio Musicale Fiorentino]], el Teatro Reggio de [[Torí]], la Fenice de [[Venècia]], l'Arena de [[Verona]], el [[Gran Teatre del Liceu]] de [[Barcelona]], el [[Teatro de la Zarzuela]] de [[Madrid]] o el de [[La Scala]] de [[Milà]]. A més, ha publicat poesia (''Letterati ignoranti''), l'assaig ''I miei Teatri'', una miscel·lània d'escrits sota el títol ''Disordine alfabetico'' i el llibre il·lustrat ''Moda e Musica''. 

També ha desenvolupat importants càrrecs com a organitzador i programador musical; ha sigut, per exemple, director artístic del Festival Puccinià de [[Torre del Lago]], del [[Teatre]] [[La Fenice]] de Venècia i de la secció de música de la [[Bienal de Venècia]].

== Premis ==
* Per la seva feina com a compositor, ha rebut en tres ocasions ([[1961]],[[1963]] i [[1965]]) el premi [[SIMC]] (''Società Internazionale di Musica Contemporània'').
* El [[1967]] assolí el Premi ''All'Amelia'' de la Bienal de Venècia.
* El [[1979]] guanyà el Premi de la Crítica ''Janni Psacaropulo de Torí.
* Entre altres reconeixements, ha estat anomenat ciutadà honorífic de [[Rouen]] i [[Palerm]]. També és (Commandeur de l'Ordre des Arts et des Lettres) de [[França]] i acadèmic de les Acadèmies Filharmònica Romana i Nacional de Santa Cecília.

== Bibliografia ==
* LOMBARDI, Daniele: «[http://www.danielelombardi.it/writings/by/Writings_By1.html La musica in Toscana dal 1945 ad oggi]». Text publicat en la pàgina oficial de l'autor. Consultada el 25 de gener de [[2009]].

== Enllaços externs ==
* [http://www.sylvanobussotti.org/ Pàgina oficial de Bussotti].

{{persona viva}}
{{Autoritat}}
{{ORDENA:Bussoti, Sylvano}}

[[Categoria:Compositors italians del segle XX]]
[[Categoria:Compositors d'òpera italians]]
[[Categoria:Florentins]]</text>
      <sha1>1jwhjm9vb9puwbvtg4hw342o99wig56</sha1>
      <model>wikitext</model>
      <format>text/x-wiki</format>
    </revision>
  </page>