<page>
    <title>All Star de Chuck Taylor</title>
    <ns>0</ns>
    <id>1100611</id>
    <revision>
      <id>13871059</id>
      <parentid>13871035</parentid>
      <timestamp>2014-07-20T08:59:01Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Diseny  Disseny</comment>
      <text>[[Fitxer:40DifferentConverseVariations.JPG|thumb|dreta|Varietat de models de Converse.]]
Aquestes [[bambes]], conegudes amb els noms d''''All Star de Chuck Taylor''', '''Converse All Star''', '''Converse''' o '''All Star''',ref{{cite web|author=Converse |url=http://www.converse.es|title=converse.es}}/ref les produeix la marca [[Converse (marca)|Converse]] i estan fetes de [[llenç|tela]] i de [[cautxú]]. La primera producció va veure la llum l’any 1917 amb el nom de All Star amb la intenció de trobar l’èxit en el mercat de bambes de [[bàsquet]].ref{{cite web|url=http://Chucksconnection.com/history1.html |title=The History of the Converse All Star Chuck Taylor}} (en anglès)/ref Chuck Taylor, jugador de bàsquet i representant de Converse, va introduir millores en el disseny i durant els anys vint va passar a ser portaveu de la marca.ref{{cite web|author=Converse History |url=http://www.insidehoops.com/converse-history.shtml |title=Converse History}}(en anglès)/ref

==Història==
L’any 1908, Marquis Mills Converse va fundar la companyia a [[Malden (Massachusetts)]]. L’any 1917 van dissenyar unes bambes que van batejar amb el nom de All Star, eren de tela, amb la sola de cautxú i volien ser un calçat d’èlit per als jugadors de la lliga de bàsquet professional. L’any 1921, un jugador que es deia Chuck Taylor va entrar a formar part de l’equip ''The Converse All Stars'', patrocinat per aquesta companyia. Taylor va impartir uns seminaris sobre bàsquet a instituts de tot el país i, alhora que ensenyava les normes bàsiques del joc, venia bambes All Star. A més, Taylor també va introduir algunes millores en el producte, que van augmentar-ne la flexibilitat i la l’amortiment, i l’hi va afegir un pegat per protegir el turmell. Ben aviat van ser molts els jugadors de bàsquet professionals que van començar a portar All Star i els amateurs també frisaven per tenir-ne unes. Poc després, tots els atletes les portaven durant els [[Jocs Olímpics]] i, durant la Segona Guerra Mundial, els soldats les utilitzaven en els entrenaments. Durant la dècada dels seixanta, Converse va començar a expandir la companyia i va obrir més fàbriques. A més, a aquelles altures les bambes ja les portaven el noranta per cent dels jugadors de bàsquet, tant professionals com amateurs. Amb els anys, el calçat va anar guanyant popularitat i es va convertir en el preferit de molts estils i grups socials.

==Disseny==
L’any 1923, Converse va decidir incorporar el nom de Chuck Taylor en els pegats que ell mateix havia introduït a les bambes, en què ja hi figurava el logotip de la marca. L’any 1930 van incorporar-hi també la firma del jugador i a partir de llavors el producte va ser conegut amb el nom de All Star de Chuk Taylor. Al principi aquestes bambes només tenien tres models: un monocromàtic amb tant la tela com el cautxú negre, une tot blanc amb un rivet blau o vermell i un de pell negre i cautxú. Va ser després de la Segona Guerra Mundial quan es va incorporar la puntera, els cordons i la resta d’acabats de color blanc, que li van donar l’aparença blanc i negre que caracteritza el model que coneixem avui en dia. L’any 1957, van treure la versió en canya baixa de les All Star i poc després les van començar a fer en tots els colors i estampats. Actualment les segueixen fent de tots colors, estils, estampats i materials.

==Nike compra Converse==
[[Fitxer:David y Dani.jpg|thumb|175px|[[El Canto del Loco]] en un concert (calçant Converse)]]
L’any 2003, [[Nike, Inc.|Nike]] va comprar el seu gran competidor, Converse, per 305 milions de dòlars.ref{{cite web|author=El Mundo |url=http://www.elmundo.es/elmundo/2003/07/10/economia/1057808166.html |title=El Mundo}}/ref Després de l'època d’èxit de la marca, des dels anys vint fins als anys setanta aproximadament, la companyia va començar a patir els efectes de la nombrosa competència i de la manca de fons. Tot això va conduir l’empresa cap a diverses fallides i deutes, i finalment cap a la venta a Nike. Les All Star de Chuck Taylor, igual que la resta de sabates Converse, es van començar a fabricar en països estrangers com la Xina, el Vietnam i Indonèsia. Això va portar molta controvèrsia entre els fans d’aquesta marca fins al punt que alguns van deixar de comprar-la. A més, molts d’ells van mostrar preocupació per si Nike canviava la imatge i el prestigi de les All Star i per si en feien una comercialització excessiva. Tot i que Nike no ha realitzat canvis ni en el disseny ni en la propaganda del producte, encara avui segueix en peu aquesta polèmica. 

==La moda de les Converse==
Amb el pas dels anys, aquestes bambes van passar de ser un calçat esportiu, principalment de bàsquet, a ser un complement de moda imprescindible per a nombrosos grups socials i estils. 
A més, també hi ha molts famosos que han caigut en la moda de les Converse. En són exemples prou coneguts el grup de rock punk [[The Ramones]] o [[Kurt Cobain]], del grup [[Nirvana (banda)|Nirvana]]. A Espanya, aquest calçat també s’ha posat molt de moda, sobretot entre els joves i també són molts els famosos que les porten, un exemple és la banda [[El Canto del Loco]]ref{{cite web|author=El Canto del Loco |url=http://www.elcantodelloco.com/es/music/zapatillas |title=El Canto del Loco, Zapatillas}}/ref que fins i tot van treure una cançó, ''Zapatillas'', en què feien referència a aquest calçat. 

==Referències==
{{referències|2}}

== Enllaços externs ==
{{commonscat|Converse|Converse}}
* [http://www.converse.com/ Pàgina web de l'empresa Converse] {{en}}

[[Categoria:Calçat]]</text>
      <sha1>39n9jtnrtnfo6994uqz2bb1pnq44xdd</sha1>
      <model>wikitext</model>
      <format>text/x-wiki</format>
    </revision>
  </page>