<page>
    <title>Juan Ramón Masoliver Martínez de Oria</title>
    <ns>0</ns>
    <id>366284</id>
    <revision>
      <id>14007546</id>
      <parentid>13881390</parentid>
      <timestamp>2014-09-04T11:33:33Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: evaquar</comment>
      <text>'''Juan Ramón Masoliver Martínez de Oria''' ([[Saragossa]], [[1910]] – [[Barcelona]], [[1997]]) fou un assagista, periodista, crític literari i d'art i traductor català d'origen aragonès.

== Biografia ==
Era cosí de [[Luis Buñuel]] i de jove es traslladà a [[Barcelona]], on fundà la revista avantguardista ''Hèlix'' (1929), impulsora del [[surrealisme]] a Catalunya, i en la que hi col·laboraren Buñuel, [[Ramón Gómez de la Serna]], [[Ramiro Ledesma Ramos]] i [[Ernesto Giménez Caballero]]. També col·laborà a la revista ''Azor'' de [[Luys Santa Marina]].

El 1932 fou lector de català i castellà a la [[Universitat de Gènova]], així com corresponsal dels diaris [[La Vanguardia]] i [[El Sol (diari)|El Sol]]. També es traslladà a París, on va conèixer [[Paul Éluard]], [[Ezra Pound]] (a qui ajudà en el suplement d{{'}}''Il Mare'') i [[Salvador Dalí]]. Allí també es va afiliar a la [[Falange Española]] de la mà de Samuel Ros. En esclatar la [[guerra civil espanyola]] fou evacuat de [[Catalunya]] per la Generalitat i es passà a [[Burgos]], on treballà en la ''Delegación de Prensa y Propaganda'' i fundà la revista ''[[Destino (revista)|Destino]]''. El 1939 va tornar a Barcelona, on fou redactor de ''[[La Vanguardia]]'' i corresponsal als Balcans i a [[Palestina]] durant la [[Segona Guerra Mundial]]. El 1951 s'establí definitivament a Barcelona i continuà com a redactor literari del diari La Vanguardia, alhora que fou l'ànima dels Premis de la Crítica.

Fou membre fundador i vicepresident de l'Association Internationale des Critiques Litéraires (UNESCO), així com de l'homònima espanyola, de la qual fou president honorari. L'Ajuntament de Montcada i Reixac, on va viure la major part de la seva vida, el nomenà fill adoptiu el 1996.ref name=Fons/

== Obres ==
* ''Las trescientas. Ocho siglos de lírica castellana'' (1941)
* ''Guía de Roma e itinerarios de Italia ''(1950), 
* ''Presentació de James Joyce..'' (1981), 
* ''Antología poética de Ausias March'' (1981) 
* ''Perfil de sombras'' (1994) 

== Fons personal ==
El seu fons personal es conserva a l'[[Arxiu Nacional de Catalunya]].ref name=Fons/ El fons és constituït per la documentació aplegada i produïda per Juan Ramón Masoliver, particularment com a resultat de la seva activitat periodística i literària. Pel que fa a la documentació personal, inclou cartes de reclamació de serveis i relacionades amb la família. Aplega també el testimoni de la seva activitat com a corresponsal de ''La Vanguardia'' a Roma, així com correspondència amb la direcció i com a responsable de la secció literària del diari. El fons inclou mostres de la seva obra poètica, escrits originals, articles de crítica literària, traduccions d'autors italians i materials de treball per a la història de [[Montcada i Reixac]]. Pel seu volum i interès destaquen també els retalls de premsa sobre autors literaris ordenats per llengües i sobretot l'extensa correspondència rebuda, testimoni de l'alçada de les seves relacions. En referència a l'activitat associativa el fons conserva el testimoni de la vinculació amb entitats com ara el Touring Club Italiano, l'Associació Internacional de Crítics Literaris, el Círculo Ecuestre o els sopars de La Taula. També, de la participació de Masoliver a les Conversaciones Poéticas de Formentor i la Fonoteca Histórica Jaume Font, de la recepció de creu de Cavaller de la República Italiana i articles en premsa i necrològiques. El fons aplega també, finalment, originals d'obra aliena, fitxers bibliogràfics, notes i dossiers de premsa sobre temes literaris. En el seu conjunt el fons facilita una aproximació prou destacable a la trajectòria professional i creativa de Juan Ramón Masoliver, un dels crítics literaris catalans més importants de la segona meitat del segle XX.ref name=Fons{{ref-web|url=http://extranet.cultura.gencat.cat/ArxiusEnLinia/fitxaFons.do?cerca=fonscodigrup=ANCidarxiu=1idfons=990|consulta=18 juny 2013|títol=Juan Ramón Masoliver. Descripció del Fons|editor=[[Arxiu Nacional de Catalunya]]}}/ref

== Referències ==
{{referències}}

== Bibliografia ==
* ''Juan Ramón Masoliver: 60 años de creación, crítica y traducción literarias'': 16 de diciembre de 1993, Col·legi de Periodistes de Catalunya. Barcelona: Associació Col·legial d'Escriptors de Catalunya, 1994. 45 p.
* HERNÁNDEZ, Sònia - ACÍN, Ángel Luis. ''Juan Ramón Masoliver: dies llegits''. Montcada i Reixac: Ajuntament de Montcada i Reixac, Regidoria de Cultura, 2002. 225 p.
* ARTÍS, Andreu-Avel·lí - LLADÓ, Josep Maria. ''Periodistes sota censura: de la fi de la Guerra Civil a la Llei de Premsa''. Barcelona: Col·legi de Periodistes de Catalunya, 1999. 207 p.

== Enllaços externs ==
* {{GEC|0041112}}
* [http://extranet.cultura.gencat.cat/ArxiusEnLinia/fitxaFons.do?pos=0total=1page=1cerca=fonstipusUnitatCerca=0tipusUnitatCerca=1selecimatges=contingut=dataInici=dataFi=dataConcreta=0codiDescOno=codiDescOno2=relDescOno=codiDescTema=codiDescTema2=relDescTema=codiDescTopo=llocPrecis=codiAutor=titol=tipusdoc=tipusfons=nomfons=JUAN%20RAM%D3N%20MASOLIVERsign=desc=codigrup=ANCcodiarxiu=codifons=idarxiu=1idfons=990unitatInici=unitatFi=codiProcCerca=codiClassCerca=tipusdoc1=tipusdoc2=tipusdoc3=tipusdoc4=tipusdoc5=suport=proces=cromia=format=codiReportatge=projecte=tecSuport=codiEntGeneradora= Fons Juan Ramón Masoliver] a a l'[[Arxiu Nacional de Catalunya]].

{{ORDENA:Masoliver Martinez De Oria}}
[[Categoria:Escriptors aragonesos]]
[[Categoria:Periodistes aragonesos]]
[[Categoria:Falangistes]]
[[Categoria:Saragossans]]</text>
      <sha1>mzkw030v8qpjtqsmjy0y4lferdywxbk</sha1>
      <model>wikitext</model>
      <format>text/x-wiki</format>
    </revision>
  </page>