<page>
    <title>Claude Cahun</title>
    <ns>0</ns>
    <id>1200099</id>
    <revision>
      <id>14042734</id>
      <parentid>13958071</parentid>
      <timestamp>2014-09-14T14:57:29Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: Bellmer, per a que aquest  Bellmer, perquè aquest</comment>
      <text>'''Claude Cahun''', pseudònim de '''Lucy Renée Mathilde Schwob''' ([[Nantes]], [[25 de octubre|25 d'octubre]] de [[1894]] - [[Saint-Hélier]], [[illa de Jersey]], [[8 de desembre]] de [[1954]]), fou una [[Fotografia artística|fotògrafa]] i escriptora [[França|francesa]].

== Biografia ==
Neboda de l'escriptor [[Marcel Schwob]], Lucy Schwob adoptà el nom de Claude Cahun en honor del seu oncle-avi Léon Cahun. En la dècada de 1920 s'instal·là a [[París]] amb la seva parella, [[Suzanne Malherbe]] (Marcel Moore), i va començar a publicar articles i relats en el periòdic ''[[Mercure de France]]''. Entre les seves amistats es trobaven [[Henri Michaux]], [[Pierre Morhange]] i [[Robert Desnos]].

El [[1929]] la revista ''Bifur'' publicà una de les seves fotografies. En aquesta mateixa època es va unir al grup del teatre ''le Plateau'', animat per Pierre Albert-Birot. L'any següent va veure la llum el seu assaig autobiogràfic ''Aveux non avenus'', il·lustrat amb [[fotomuntatge]].

En 1932 l'Associació d'Escriptors i Artistes Revolucionaris, on es va adherir, va establir relacions amb [[André Breton]] i [[René Crevel]], fet que la va portar a associar-se al grup [[surrealista]]. El [[1934]] va publicar ''Les Paris sont ouverts'' (Els'' París són oberts''). El [[1935]], amb [[André Breton]] i [[Georges Bataille]], participà en la fundació de la revista ''Contre Attaque''.

El [[1936]] va exposar a París durant l'Exposició Surrealista d'Objetes i en [[Londres]] en l'Exposició Internacional Surrealista en les galeries Burlington.

En [[1937]] va il·lustrar amb vint fotografies la publicació del poema ''Le cœur de Pic'' (''El cor de piques'') de [[Lise Deharme]].

Durant la [[Segona Guerra Mundial]] es va instal·lar a l'illa de Jersey, on havia comprat una casa uns anys abans. Fou detinguda per participar en accions de la [[Resistència francesa|resistència]] contra la ocupació [[Nazisme|nazi]] i va estar a punt de ser executada.

== Obra ==
Molt intimista, poètica i amb força trets autobiogràfics, l'obra de Claude Cahun, en especial la fotogràfica, és de difícil classificació.

La seva pertinença al moviment [[surrealisme|surrealista]] es veu superada per una inspiració molt ''[[Charles Baudelaire|baudeleriana]]'' i per la cerca d'un [[Mite |mite]] personal. No pretén provocar ni ''mostrar-se espectacular''. Cerca en si mateix, en un joc permanent de miralls i [[metamorfosis]], entre la fascinació i la repulsió, en una obra feta en gran part d'[[Autoretrat|autoretrats]].

Del seu gust pel [[teatre]] es després l'afició per la posada en escena, tant d'ella mateixa com d'altres objectes. Les seves instal·lacions són precursores de fotògrafs contemporanis com [[Alain Flescher]] o d'artistes plàstics com [[Christian Boltanski]].

La seva [[autobiografía|autobiografia]] a través de la imatge concedeix un paper important a la [[identitat sexual]]: Cahun desitjava ser part d'un tercer [[Gènere musical|gènero]] indefinit, en la frontera entre la [[homosexualitat]], la [[bisexualitat]] i l'[[Andrògin|androginia]]. 

Claude Cahun va crear una obra discreta i sensible, poc coneguda en els seus temps. Els seus [[poema visual|poemes visuals]] constitueixen un treball original que va tenir una difusió molt restringida. Caldria esperar a les obres de [[Man Ray]], a qui ella va conèixer, i sobretot a Hans Bellmer, perquè aquest tipus de creacions troben el seu públic.

== El redescobriment de l'artista ==
Claude Cahun va passar quasi inadvertida en el seu temps, potser a causa de la seva independència i llibertat, però també pel seu caràcter multidisciplinar (escriptora, dona de teatre, artista plàstica, fotògrafa). Aquestes mateixes particularitats l'han convertida en una figura reivindicada per personalitats del món artístics, dissenyadors de moda, defensores de l'[[Feminisme|emancipació femenina]], partidaris de la [[Teoria Queer|indefinició de gèneres]] sexuals, etc.

Des de 1992 diversos museus d'arreu del món ([[Museu d'Art Modern de París]], [[Tate Modern]] de Londres, Grey Art Gallery de [[Nova York]], la Virreina Centre d'Imatge de Barcelona) han consagrat exposicions a la seva obra i actualment gaudeix actualment d’una gran rellevància.ref{{Ref-web|url = http://lavirreina.bcn.cat/ca/exposicions/claude-cahun|títol = Claude Cahun a La Virreina Centre de la Imatge|consulta = |llengua = Català|editor = |data = }}/ref

La permanència de Claude Cahun en un segon pla del món de la creació artística (fet que no li va impedir de participar activament en les lluites per l'alliberació dels costums o contra el nazisme) fou en gran mesura voluntària. Una part substanciosa de la seva obra s'ha perdut, especialment a causa de la seva detenció per la [[Gestapo]] en [[1944]].

== Enllaços externs ==
{{commonscat}}
* [http://www.connectotel.com/cahun/ Pàgina en anglés amb abundant bibliografia] Connectotel.com
* [http://web.archive.org/web/http://vinland.org/scamp/Cahun/index.html Biografia (en anglès) i fotografies]
* [http://www.ciudaddemujeres.com/mujeres/Fotografia/CahunClaude.htm Biografia (en castellà) i fotografies en Ciudad de Mujeres]

== Referències ==</text>
      <sha1>bdg3pvj14zimibv34ra1g8xu4vwyyst</sha1>
      <model>wikitext</model>
      <format>text/x-wiki</format>
    </revision>
  </page>