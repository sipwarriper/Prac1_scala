<page>
    <title>Maternitat d'Elna</title>
    <ns>0</ns>
    <id>368696</id>
    <revision>
      <id>13913055</id>
      <parentid>13887116</parentid>
      <timestamp>2014-08-03T22:00:43Z</timestamp>
      <contributor>
        <username>TronaBot</username>
        <id>5316</id>
      </contributor>
      <minor></minor>
      <comment>Movent [[Categoria:Exili republicà espanyol del 1939]] → [[Categoria:Exili del franquisme]]</comment>
      <text>[[File:Maternité Suisse (Elne - 66 - France).jpg|thumb|200x200px|Edifici de la Maternitat d'Elna fotografiat el 2005]]
La '''Maternitat d'[[Elna]]''' va ser una institució humanitària dedicada a ajudar dones, sobretot exiliades. Situada al [[Rosselló]] ([[Catalunya Nord]]), va ser fundada el novembre del [[1939]] per la suïssa [[Elisabeth Eidenbenz]]. Hi van néixer uns 600 nens, fills de refugiades de la [[Guerra Civil Espanyola]] que estaven internades en els camps propers a Elna. La maternitat d'Elna era també anomenada la '''maternitat suïssa''', ja que era obra d'una fundació humanitària d'aquesta nacionalitat, concretament de la secció del SCI ([[Servei Civil Internacional]]) anomenada Cartell d'Ajuda Suïssa als Nens de la Guerra Civil Espanyola. Va deixar de funcionar l'any [[1944]] quan els [[nazis]] la van tancar durant l'ocupació de [[França]].ref name=GEC{{GEC|20824750}}/ref

==Localització==
[[Elna]] és oficialment una [[Comú|comuna]] [[França|francesa]] del [[Departament francès|departament]] dels [[Pirineus Orientals]]. El [[1962]] tenia 5.744 habitants. La maternitat es va situar a uns 7 quilòmetres del [[Camp d'Argelers|camp de refugiats d'Argelers]], en un palauet abandonat als afores del poble, el castell de Bardon. La seva localització exacta és:
{{coord|42|36|15|N|02|57|18|E|display=inline,title}}

==Història de la maternitat==
===Refugiats===
A les acaballes de la [[Guerra Civil Espanyola|Guerra Civil]], amb la caiguda de [[Barcelona]], l'últim reducte republicà important, el gener del 1939, es va produir la major diàspora de la història d'Espanya, amb mig milió de refugiats que volien passar a França. Davant de la pressió de l'opinió pública internacional, el cap del govern, [[Edouard Daladier]], va autoritzar el [[5 de febrer]] l'entrada al territori francès dels refugiats, que es va fer principalment pels passos fronterers de [[La Jonquera]] i [[Portbou]], per on van sortir també les restes del govern republicà. Fins al [[15 de febrer]] del 1939 van ingressar oficialment al departament francès [[Pirineus Orientals]] (que llavors tenia uns 230.000 habitants), un total de 353.107 persones, sobretot a peu: famílies senceres amb totes les pertinences, que no havien tingut la possibilitat d'escapar de cap altra manera; soldats que havien combatut a la [[batalla de l'Ebre]], i membres de les [[Brigades Internacionals]] que, per motius polítics, no podien tornar al seu país d'origen.ref[http://www.cervantesvirtual.com/servlet/SirveObras/12250522120151506432435/p0000001.htm Cervantes Virtual: Metges a l'exili.] {{es}}/ref Quan les autoritats franceses van comprovar la magnitud de l'èxode, la catàstrofe humanitària ja era inevitable; poques setmanes abans del final de la guerra, l'informe Valière, efectuat a petició del govern francès, estimava, el [[9 de març]] del 1939, la presència d'uns 440.000 refugiats a França: 170.000 dones, nens i gent gran; 220.000 soldats i milicians, 40.000 invàlids i 10.000 ferits.refVVAA, ''Exilio'', pàg. 24, Ed. Fundación Pablo Iglesias, 2002, ISBN 84-95886-02-2 {{es}}/ref

El govern francès, impotent davant de la situació, va decidir conduir els exiliats de la zona cap a les platges d'[[Argelers]], a 35 km de la frontera. Van ser situats a la mateixa platja, i la zona es va envoltar amb filferro punxant. Els custodiaven tropes colonials, marroquins i senegalesos, i alguns [[gendarme]]s. La situació es va tornar caòtica: no hi havia campaments de barraques, lavabos, cuina, infermeria, i ni tan sols electricitat, i es van començar a multiplicar els casos de disenteria. Els malalts i ferits van col·lapsar els hospitals de la regió, i es van establir en dos camps propers a [[Sant Cebrià de Rosselló]] i a [[El Barcarès]].ref name=Sapiens{{ref-publicació | cognom= Gracià| nom = Oriol | article = Els espais de l'exili | publicació = [[Sàpiens]] | lloc = Barcelona | exemplar = núm. 78| data = abril 2009 | pàgines = p. 76-77 |issn = 1695-2014}}/ref 

Las condicions d'aquests camps van fer que les possibilitats de supervivència d'un nadó fossin pràcticament nul·les, i de fet el part ja comportava un gran perill per a les mares. La mortalitat dels nadons en aquests camps superava el 90%.ref Name = Elp[http://www.elpais.com/articulo/portada/cuna/exilio/elpeputec/20051009elpepspor_3/Tes El País: La cuna de l'exili.] {{es}}/ref

===Elisabeth Eidenbenz===
{{Principal|Elisabeth Eidenbenz}}
Elisabeth Eidenbenz era una infermera [[Suïssa|suïssa]] que va arribar a [[Madrid]] amb 24 anys, el [[24 d'abril]] del [[1937]], com a voluntària de l'''Associació d'Ajuda als Nens de la Guerra'' per ajudar mares i nens durant la [[Guerra Civil Espanyola]], formant part d'un enviament d'ajuda humana i material. Quan va caure la [[Segona República Espanyola|república]], es va desplaçar amb els refugiats cap al Rosselló, on la majoria van ser internats. Allà es va dedicar a buscar i recollir les embarassades dels [[camps d'internament francesos]].ref Name = Elp/ Va gestionar amb les autoritats franceses els permisos necessaris i va negociar els protocols d'actuació del personal de la maternitat als camps. El seu camp d'actuació va ser els camps d'[[Argelers]], [[Sant Cebrià de Rosselló]] i [[Ribesaltes]].

===L'edifici===
[[Fitxer:Maternidad de Elna.JPG|thumb|250 px|Imatge artística del lateral sud de la Maternitat, on hi ha una imponent terrassa. L'edifici va ser adquirit als [[dècada del 1990|anys 90]] per un artesà vidrier, i el [[2004]] per l'ajuntament de la vila.]]

Al principi la maternitat es va instal·lar a un edifici de [[Brullà]], que de seguida es va quedar petit.

Després de buscar un emplaçament idoni, Elisabeth Eidenbenz va aconseguir ubicar la maternitat en un palauet de tres pisos semiabandonat als afores d'Elna, a la carretera de [[Montescot]]: el castell de Bardou, obra de [[Viggo Dorph-Petersen]], construït el [[1900]]. Restaurar-lo va costar 30.000 francs suïssos, que va aportar l'associació. El primer nen va néixer el [[7 de desembre]] del [[1939]].ref name= Elp /

El centre utilitzava per als subministraments els corredors sanitaris de la [[Creu Roja Internacional]]. En rebien principalment [[llet]] condensada i en pols, [[xocolata]], [[formatge]], [[conserva|conserves]], [[farina]], [[sucre]] i [[arròs]], a part de biberons i medicaments. La resta del material procedia de col·lectes i d'ajuda humanitària. A més, l'escola d'infermeria suïssa hi enviava dos o tres professionals cada sis mesos. Les altres activitats les duien a terme voluntàries i refugiades dels camps. S'atenien, de mitjana, 20 parts mensuals.

Disposava de 50 llits, distribuïts en habitacions de 4 o 8 llits. Les habitacions havien estat batejades amb noms de ciutats o països, com [[Barcelona]], [[Bilbao]], [[Madrid]], [[París]], [[Suïssa]], [[Polònia]] i el [[Marroc]]. La sala de naixements era una petita habitació blanca amb un llit, una taula, un lavabo i un armari per als estris de la [[Infermeria obstètrico-ginecològica|llevadora]].ref[http://centros6.pntic.mec.es/eoi.alfonso.x.el.sabio/materniteElne.htm Testimonis de mares d'Elna.] {{es}}/ref

A causa de les dificultats, l'associació es va fusionar amb la Creu Roja el gener del [[1942]].

===Segona Guerra Mundial i tancament===
Des de l'esclat de la [[Segona Guerra Mundial]], la maternitat va començar a recollir també mares jueves que escapaven de la persecució [[nazisme|nazi]], i hi van néixer uns 200 nens jueus. Els alemanys van ocupar el sud de França el novembre del [[1942]] i els van començar a buscar per tancar-los als camps d'extermini. Aquest afany per amagar i salvar jueus va fer que la [[Gestapo]] fes visites i inspeccions freqüents a la maternitat, davant de l'oposició de la directora, i per això, l'[[Wehrmacht|exèrcit alemany]] va tancar la maternitat la [[Pasqua de Resurrecció|Pasqua]] del 1944.ref Name = Elp /

===Homenatge a Elisabeth Eidenbenz===
L'edifici va estar abandonat fins que als [[Dècada del 1990|anys 90]] el va adquirir un [[artesà]] per establir-hi el seu taller de vitralls. Allà va conèixer casualment el [[2001]] Guy Eckstein, d'ascendència jueva, que era un dels nens que havia nascut a la maternitat, i li va explicar la història de l'edifici, desconeguda per ell. Junts van decidir buscar l'antiga infermera, i el [[2002]], la història perduda en l'oblit va sortir a la llum quan l'ajuntament va decidir fer un homenatge institucional a Elisabeth Eidenbenz. Des de llavors ha rebut diverses distincions internacionals.ref[http://lamaternidaddeelne.blogspot.com/ Blog de la Maternitat d'Elna.] {{es}}/ref 

Aquell any es va col·locar al palauet una placa amb la inscripció, en francès:

{{cita|En aquesta casa, on hi hagué la Maternitat Suïssa d'Elna del 1939 al 1944, van néixer 597 nens. Dirigida per Elisabeth Eidenbenz sota el patrocini de Seguretat als infants de la Creu Roja suïssa.

Les mares, víctimes innocents de la Retirada i de la Segona Guerra Mundial, estaven internades als camps d'Argelers, Sant Cebrià de Rosselló i Ribesaltes.|Elna, 23 de març del 2002}}

El [[14 de juliol]] del [[2004]], l'ajuntament de la vila va anunciar l'adquisició de la maternitat, per conservar-ne la memòria.

Elisabeth Eidenbenz ha estat guardonada amb la [[Justos entre les Nacions|Medalla dels Justos entre les Nacions]] (2002), atorgada per l'estat d'[[Israel]], la [[Creu de l'Ordre de la Solidaritat Social]] ([[2006]]), entregada per la [[Sofia de Grècia (reina d'Espanya)|reina Sofia d'Espanya]], el [[premi Creu de Sant Jordi]] (2006), de la [[Generalitat de Catalunya]], i la [[Legió d'Honor]] ([[2007]]), del govern de [[França]].

==La maternitat a la literatura i al cinema==
La historiadora [[Assumpta Montellà i Carlos|Assumpta Montellà]] va escriure el [[2006]] el llibre ''La maternitat d'Elna. Bressols dels exiliats''. Per fer-ho es va desplaçar a [[Àustria]] i va conèixer personalment Elisabeth Eidenbenz.

El [[2008]] es va publicar ''Femmes en exil, meres des camps'' (''Dones a l'exili, mares dels camps''), de [[Tristan Castanier i Palau]], amb el subtítol ''Elisabeth Eidenbenz i la maternitat suïssa d'Elna'', originalment en [[francès]].

El director [[Manuel Huerga]] va començar el [[2007]] el rodatge de la pel·lícula ''Las Madres de Elna'' (''Les mares d'Elna''), basada en el llibre de Montellà.

També s'ha portat al [[teatre]]. L'obra es va estrenar al Museu Memorial de l'Exili de [[la Jonquera]] el [[27 de setembre]] del 2008, i és una producció de Projecte Galilei. La peça incorpora testimonis recollits per Assumpta Montellà en el seu llibre i cançons catalanes i franceses de diversos autors i estils. L'actriu i cantant [[Rosa Galindo]] narra la història, tot interpretant diferents personatges, i el pianista Luc-Olivier Sánchez acompanya el seu monòleg aportant un ampli ventall d'estats d'ànim.

== Exposicions ==
El 2005 el [[Palau Robert]] li va dedicar una exposició temporal.ref name=rob{{citar ref |títol =Històric d'exposicions del Palau Robert |editor =Generalitat de Catalunya |obra =web |data = |url =http://www20.gencat.cat/portal/site/PalauRobert/menuitem.24624ed9d70d41f972623b10b0c0e1a0/?vgnextoid=5b500885247b2110VgnVCM1000000b0c1e0aRCRDvgnextchannel=5b500885247b2110VgnVCM1000000b0c1e0aRCRDvgnextfmt=default |consulta = 7 gener 2013 }}/ref

== Vegeu també ==
* [[La retirada]]
* [[Camps de concentració francesos]]

==Referències==
{{referències}}

==Bibliografia==
* {{ref-llibre |títol= La maternitat d'Elna. Bressol dels exiliats |nom= Assumpta |cognom= Montellà |enllaçautor= Assumpta Montellà i Carlos |editorial= Ed. Ara Llibres |lloc= Badalona |any= 2006 |isbn= 978-84-96201-43-9}}

==Enllaços externs==
{{Commonscat|Maternité suisse d'Elne}}
* [http://www.tv3.cat/3alacarta/#/videos/486309 El llegat de la maternitat d'Elna], programa de [[TV3]] (2008)
* [http://www.elpais.com/articulo/portada/cuna/exilio/elpeputec/20051009elpepspor_3/Tes La cuna de l'exili], {{es}} 
* [http://elnafilm.com/article19.html La llista d'Eidenbenz: relació completa de nascuts a la maternitat d'Elna], {{es}}
* [http://www.marcjimenez.com/Sergi_Chafer_Buzzi/Testimonis_de_l_exili_del_39.htm Testimonis de l'exili del 39]


{{ORDENA:Maternitat D'Elna}}	
[[Categoria:Exili del franquisme]]
[[Categoria:Segona Guerra Mundial]]
[[Categoria:Elna]]
[[Categoria:Creus de Sant Jordi 2006]]
[[Categoria:Receptors de la Legió d'Honor]]
[[Categoria:Obstetrícia i ginecologia]]</text>
      <sha1>azv2vvw4lhq474htnlxmdu3fp6rw722</sha1>
      <model>wikitext</model>
      <format>text/x-wiki</format>
    </revision>
  </page>