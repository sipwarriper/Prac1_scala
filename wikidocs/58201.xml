<page>
    <title>Història de l'Argentina</title>
    <ns>0</ns>
    <id>58201</id>
    <revision>
      <id>13789050</id>
      <parentid>13542248</parentid>
      <timestamp>2014-07-11T16:54:21Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Correcció: Sud/Nord-amèrica</comment>
      <text>La '''història de l'Argentina''' narra els esdeveniments que han tingut lloc a [[Argentina]] des dels temps dels primers pobladors fins a l'actualitat.

[[Fitxer:Coat_of_arms_of_Argentina.svg|150px|right|Escut de l'Argentina]]
== Història prehispànica ==
Els pobles aborígens [[Argentina|argentins]] es poden catalogar en dos grans grups: els caçadors i recol·lectors que habitaven la [[Patagònia]], [[la Pampa]] i el [[Chaco]]; i els agricultors, que habitaven el nord-oest, el [[Cuyo]] i les [[serralades de Córdoba]], i en temps posteriors, la [[Mesopotamia argentina|Mesopotàmia]]. A les regions agrícoles es van desenvolupar diversos pobles amb identitats diferenciades, com ara els [[omaguacas]], les cultures de Tafi i Santa Maria, els [[cometxingons]] i els [[sanavirons]] de Córdoba, i altres grups que s'han anomenat genèricament com a [[diaguites]] i [[huarpes]]. Tots aquests van ser conquerits pels [[civilització inca|inques]] unes poques dècades abans de l'arribada dels [[Espanya|espanyols]]. A la Mesopotàmia s'havien assentat els [[guaraní]]s, que provenien de l'[[Amazònia]]. Alguns grups caçadors i recol·lectors van desenvolupar cultures senzilles, com ara els ones i els yàmanes, de la [[Terra del Foc]]. Alguns grups nòmades eren els querandís, els tehueltxes o patagons.

== Descobriment i colonització ==
[[Fitxer:Buenos Aires shortly after its foundation 1536.png|thumb|200px|Buenos Aires, 1536]]
Els europeus van arribar a la regió en el viatge de [[1502]] d'[[Amerigo Vespucci]]. El navegador Juan Díaz de Solís va visitar el territori argentí el [[1516]]. Però, [[Espanya]] no establiria cap assentament permanent, sinó fins al [[1580]] en què es va establir la colònia a [[Buenos Aires]], com a part del [[Virregnat del Perú]].

S'estima que la població ameríndia de l'[[Argentina]] era de 300.000 habitants. La colonització espanyola va estar condicionada a la possibilitat de sotmetre els indígenes, els quals es convertirien en la mà d'obra per a les [[encomienda|encomiendes]]. Això no va ser possible amb els pobles nòmada-caçadors del sud, sinó amb els pobles agrícoles del nord de la Mesopotàmia, i de les serralades del nord i l'oest, els quals han sobreviscut fins ara. Per contra, els caçadors bèl·lics de la Pampa, el Chaco, i la [[Patagònia]], van lluitar constantment amb els invasors espanyols.

El port natural de l'estuari del [[Riu de la Plata]] no podia ser utilitzat, ja que totes les comunicacions i el [[comerç]] s'havien de realitzar per mitjà del port de [[Lima]], la qual cosa va fer que el contraban fos la forma usual de comerç a les ciutats d'[[Asunción]], [[Buenos Aires]] i [[Montevideo]]. La regió argentina va rebre l'estatus de virregnat el [[1776]], amb el nom Virregnat del Riu de la Plata, però, a més incloïa els territoris de l'[[Uruguai]], el [[Paraguai]] i part de l'actual estat de [[Bolívia]]. La intenció d'[[Espanya]] en crear aquest virregnat era contrarestar els atacs de [[Portugal]] i d'altres països europeus contra les colònies espanyoles a [[Amèrica]], i per tant el virregnat va rebre una poderosa força militar. 

Durant aquest breu període, [[Buenos Aires]] es va convertir en un port puixant, ja que per mitjà que els guanys de les mines del Potosí, l'increment de l'activitat marítima en termes de béns, i la producció de la ramaderia per a exportació, el port es va convertir en un dels centres comercials més importants de la regió. Les guerres europees van debilitar el control d'[[Espanya]] sobre el [[comerç]] de les colònies espanyoles, i altres potències mundials van començar a comerciar amb [[Buenos Aires]], com ara els [[Estats Units]] i [[Rússia]]. No obstant això, el virregnat va ser molt curt, per causa de la manca de cohesió interna de les moltes regions que el constituïen així com la manca del suport de la corona espanyola.

== Naixement de l'Argentina ==
L'exèrcit [[Regne Unit|britànic]] va [[Invasions britàniques del Riu de la Plata|envair Buenos Aires]] el [[1806]], amb l'única resistència dels [[Voluntaris Urbans]] catalans. Santiago Liniers va reconquistar la ciutat poc després, però, els britànics van prendre la ciutat de [[Montevideo]]. La resistència del poble i les victòries sobre l'exèrcit britànic van augmentar la seva confiança i el sentiment de nacionalisme. El govern espanyol ja no podia defendre les seves colònies, i per tant, es van formar milícies urbanes per defendre la ciutat de les invasions. 

Després que els francesos prenguessin el poder a [[Espanya]], la [[Província de Buenos Aires]] va formar la seva pròpia junta, l'Assemblea del Notables de la ciutat, el [[25 de maig]], [[1810]], destituint al virrei, i designant com a president al tinent coronel Cornelio Saavedra. Aquest esdeveniment va ser anomenat la [[Revolució de Maig]]. Però, la repropiesa d'algunes faccions i les tendències centralistes d'altres activistes radicals, van postergar la declaració formal d'independència. De fet, volien constituir un govern autònom fins a la restauració de Ferran VII al tron espanyol. [[Província de Córdoba|Córdoba]] i l'Alt Perú, van ser integrats per força a la junta, però el [[Paraguai]] i l'[[Uruguai]] es van oposar fortament. Les tropes del [[Virregnat del Perú]] van reprendre el territori bolivià el [[1811]], que mai ja no seria part de les províncies argentines.
 
Després del govern de dos triumvirats, es va crear una assemblea constituent el [[1813]] que proclamaria la llibertat de tots els esclaus, i l'abolició de l'[[encomienda]] i dels títols nobiliaris, adoptant la bandera que havia creat Manuel Belgrano a la ciutat de [[Rosario (Argentina)|Rosario]] l'any anterior. Les campanyes militars encapçalades pel general José de San Martín entre [[1814]] i [[1817]] van assolir la independència de [[Sud-amèrica]]. Els argentins consideren a San Martín, qui realitzaria campanyes a l'[[Argentina]], [[Xile]] i [[Perú]], el heroi de llur independència. Encara que Ferran VII va ser restaurat al tron d'[[Espanya]] el [[1814]], el congrés de [[Tucumán]] va proclamar, el [[9 de juliol]], [[1816]], la independència de la regió, i la creació de les Províncies Unides del Riu de la Plata. [[Bolívia]] (l'Alt Perú) per altra banda, va declarar la independència del Perú el [[1825]], i l'[[Uruguai]] va néixer com a nació després de la Guerra entre l'[[Argentina]] i el [[Brasil]] el [[1828]].

== L'Argentina després de la independència ==
[[Fitxer:GauchosvonALE.jpg|thumb|200px|[[Gautxo]]s de l'Argentina]]
El primer govern de les Províncies Unides del Riu de la Plata va donar el seu suport a les forces d'alliberament de San Martín a [[Xile]], però no pas a l'[[Uruguai]] (Banda Oriental) permetent-hi la invasió portuguesa. El [[1819]] el Congrés es traslladaria a [[Buenos Aires]], la qual cosa provocaria la revolta de les altres províncies. Buenos Aires seria derrotada, però, la preponderància econòmica i militar de la província s'imposaria sobre la resta de la federació. Es va reunir un congrés constituent a [[Buenos Aires]] el [[1824]], el qual va establir un [[poder executiu]] únic per a tot el país (la presidència de la República) i la creació d'una constitució unitària (en oposició al [[federalisme]]), anomenada la Llei Fonamental el [[1826]], que seria rebutjada per la resta de les províncies.

A l'[[Uruguai]] va començar una rebel·lió en contra del govern [[Brasil|brasiler]], proclamant l'annexió de la província a l'[[Argentina]]. La guerra va acabar amb un acord entre el [[Brasil]] i l'[[Argentina]] que donava la independència de l'[[Uruguai]] d'ambdues nacions el [[1828]]. 

Després d'un període de lluita entre unitaris i federalistes, va sorgir la figura del federalista [[Juan Manuel de Rosas]], el qual va prendre el poder i va instaurar una ferma [[dictadura]]. Va governar [[Província de Buenos Aires|Buenos Aires]] de [[1829]] a [[1852]], i alhora va ser el representant dels afers exteriors de tot el país, el qual no tenia cap altra forma de govern federal. Rosas va centrar el seu govern establint el domini de Buenos Aires i no pas en l'establiment d'un [[federalisme]] veritable. Va desenvolupar una força paramilitar pròpia, La Mazorca (La Panotxa), per mitjà de la qual els federalistes van obtenir el nom pejoratiu de mazorqueros, encara que ells s'anomenaven a si mateixos La Santa Federació. No obstant això, el dictador va aconseguir victòries militars importants contra els amerindis, contra [[França]], el [[Regne Unit]] i contra la confederació peruana-boliviana.

El [[1852]] l'ex governador de la província d'[[Entre Ríos]], Justo José de Uriquiza, va encapçalar una revolució contra Rosas, derrotant-lo en la batalla de Caseros, amb el suport de l'[[Uruguai]] i del [[Brasil]] establint una unitat nominal fins a la promulgació de la nova constitució, encara vigent, de [[1853]], la qual va ser l'origen de la Confederació Argentina. No obstant l'establiment d'una confederació, aquesta constitució, elaborada pel Congrés de Santa Fe, va establir la centralització i l'autoritat nacional del govern.

Durant la primera part d'aquest període, l'[[Argentina]] era un país d'immigrants espanyols i llurs descendents, coneguts com a criolls que vivien a [[Buenos Aires]] i a altres ciutats, i de mestissos que vivien a Las Pampes i que eren coneguts com a [[gautxo]]s, els quals es convertirien en la figura més coneguda del poble argentí. Els descendents dels esclaus africans, els quals eren un nombre significatiu al període de la independència, van ser absorbits per la resta de la població. La població indígena habitava (i encara habita) la regió nord-oest del país, i les regions més meridionals del país.

L'economia rural d'aquest període estava basada completament en la [[ramaderia]] (bestiar i ovelles). Encara que les terres fèrtils de l'[[Argentina]] eren ideals per al cultiu dels [[cereals]], el país mancava d'una força laboral suficientment gran per desenvolupar aquest sector. Com a conseqüència, les activitats intensives en capital, com ara la ramaderia, van dominar la producció domèstica. Mentrestant, els amerindis amenaçaven la frontera sud, més aviat, amenaçaven la frontera europea i mestissa del país. L'escriptor Borja va escriure que l'[[Argentina]] havia assolit la seva independència d'[[Espanya]], però, la conquesta espanyola de l'[[Argentina]] encara era incompleta. Econòmicament, l'[[Argentina]] havia canviat la seva dependència d'[[Espanya]] per la dependència del capital [[Regne Unit|britànic]].

== L'Argentina moderna ==
[[Fitxer:Swisshouse.JPG|thumb|200px|Casa Suïssa a la província de Misiones]]
Dues forces van crear l'[[Argentina]] moderna del [[segle XIX]]: la introducció de les tècniques modernes d'[[agricultura]] i la integració de l'[[Argentina]] a l'economia mundial. La inversió estrangera i la immigració massiva d'[[Europa]] van donar suport a aquesta revolució. La inversió, que venia principalment del [[Regne Unit]] va desenvolupar el sistema ferroviari i portuari, però, els estrangers conservaren el control d'aquests sectors. Els immigrants que van desenvolupar els sectors agrícoles (principalment Les Pampes de l'oest) van venir de diversos països d'[[Europa]], principalment d'[[Itàlia]] i [[Espanya]], i en menor grau [[Alemanya]], [[Suïssa]] i [[Gal·les]]. 

Per al [[1859]] la unitat argentina ja havia estat assolida, encara que dues dècades més serien necessàries perquè els centralistes assolessin completament la victòria sobre els federalistes. El [[1862]] l'Assemblea Nacional va elegir al polític liberal Bartolomé Mitre com a president, el qual va ser succeït el [[1868]] per Domingo Faustino Sarmiento. En aquest període es va lliurar la guerra de la Triple Aliança contra el [[Paraguai]]. El [[1865]] la província de [[Corrientes]], al nord del país, va ser envaïda pel [[Paraguai]]. L'[[Argentina]] es va aliar amb el [[Brasil]] i l'[[Uruguai]] formant la Triple Aliança contra el [[Paraguai]]. Aquesta guerra, de [[1865]] a [[1871]], va ser sagnant, i va acabar amb la victòria de l'Aliança. Després de la guerra, l'[[Argentina]] va recuperar els seus territoris envaïts, i va adquirir, a més, el territori de [[Misiones]] i els territoris antigament argentins del [[Chaco]]. 

La dècada següent, el general Julio Argentino Roca va establir el domini de la [[Província de Buenos Aires]] sobre les Pampes, i la unitat dels unitaris sobre els federalistes. Roca es convertira en el president de la nació el [[1880]].

De [[1880]] a [[1929]] Argentina va assolir una sorprenent prosperitat econòmica, basada principalment en el creixement de les exportacions, orientades als productes agrícoles, com ara la [[carn]] i el [[blat]], però, el creixement de la resta de la indústria va ser limitat per la importació de productes industrials barats. Encara que la demanda de productes agrícoles argentins va ser fonamental pel desenvolupament de l'economia, el flux de capital estranger, principalment del [[Regne Unit]] seria alhora important.

El govern de Roca, i els seus successors, estaven aliats amb l'oligarquia argentina, principalment amb els grans terratinents. Les forces conservadores van dominar la política argentina fins al [[1916]], data en què llurs rivals tradicionals, els Radicals, encapçalats per Hipólito Yrigoyen, van prendre el control del govern. Els radicals, amb una forta èmfasi en eleccions lliures i en l'establiment de les institucions democràtiques, van obrir les portes a la classe mitjana argentina, i a altres sectors que abans eren exclosos del poder.

== La Gran Depressió i la Segona Guerra Mundial ==
[[Fitxer:J F Uriburu.jpg|thumb|200px|President ''de facto'' Uriburu]]
El col·lapse internacional del [[comerç]], per altra banda, va marcar la necessitat de la independència econòmica. La producció petroliera, però, estava controlada per companyies estrangeres, principalment nord-americanes. Yrigoyen volia nacionalitzar aquest sector, i alguns historiadors creuen que va ser un dels motius del suport estranger donat al [[cop d'estat]] de [[1930]].

Aquest cop d'estat, una revolta militar, va acabar amb el règim constitucional, i va imposar com a president al general [[José Félix Uriburu]]. Aquest govern, amb tendències feixistes, va perseguir als radicals, socialistes i a qualsevol opositor; però, la severa situació econòmica va obligar a Uriburu a cedir el poder a Agustín Pedro Justo que, amb el suport dels conservadors i els radicals oposats a Yrigoyen, va guanyar fraudulentament les eleccions de [[1931]]. Roberto Ortiz va ser elegit com a president el [[1936]], succeït per Ramón Castillo. L'[[Argentina]] es declararia oficialment neutral durant la [[Segona Guerra Mundial]], però, els governs militars de [[1943]] i [[1946]] simpatitzaven amb l'Eix. Per les pressions nord-americanes el militar en el poder, Pedro Ramírez, va declarar la guerra a l'[[potències de l'Eix|Eix]] el [[1944]].

== L'aixecament de Perón ==
Un cop militar va terminar amb el govern constitucional de [[1943]]. Perón, llavors un coronel de l'exèrcit, va ser un dels líders del cop, i aviat es convertiria en una figura important del govern com a Ministre del Treball. Les protestes massives de [[1945]] van dur Perón a la victòria en les eleccions del [[20 de febrer]], [[1946]]. Perón va governar amb polítiques agressives amb la intenció de donar una veu política i econòmica a la classe treballadora, i va augmentar el nombre de sindicats de treballadors. El [[1947]], Perón va anunciar el primer pla de 5 anys basat en el creixement de les indústries nacionalitzades. Va donar suport a l'establiment de la poderosa Confederació General del Treball (CGT). La dona de Perón, Eva Duarte, coneguda com Evita, una ex actriu de la classe treballadora, va donar suport al seu marit per a enfortir la relació amb els sindicats i el grups de dones. Per mitjà de la seva influència, les dones van aconseguir el dret al vot el [[1947]]. La seva mort a causa del càncer el [[1952]] va significar la pèrdua d'un aliat polític molt important per a Perón. 

El [[1949]] Perón va realitzar una modificació constitucional permetent-li ser re-elegit, guanyant les eleccions de [[1952]], però, un cop militar (l'anomenada [[Revolució Alliberadora]]), encapçalat per Eduardo Lonardi, va donar fin al seu mandat el [[1955]]. Perón es va exiliar a [[Espanya]].

== La lluita entre les forces peronistes i anti-peronistes ==
Eduardo Lonardi va romandre en el poder breument, i va ser succeït per Pedro Aramburu, president de [[1955]] a [[1958]]. El [[juny]] de [[1956]], dos generals peronistes, Juan josé Valle i Raúl Tanco, van encapçalar un cop militar contra Aramburu, criticant els canvis realitzats en l'exèrcit, l'abrogació de les reformes socials i la persecució dels líders dels sindicats. També demanaven l'alliberament de tots els activistes polítics i sindicals i el retorn de l'ordre constitucional. Però, el cop no va ser reeixit, i el general Valle, i altres membres de l'exèrcit van ser executats; vint civils van ser detinguts i executats i els seus cossos van ser dipositats a l'abocador León Suárez. Aquesta massacre, i el bombardeig de la Casa Rosada el [[juny]] de [[1955]], van marcar el començament d'una onada de violència.

El [[1956]] es va realitzar eleccions especials per a reformar la constitució. El partit radical, sota Ricardo Dalbín, va guanyar la majoria, encara que no es va permetre que el partit peronista participés en les eleccions. Donat el seu suport al peronisme, la facció d'esquerra del Partit Radical, encapçalada per Arturo Frondizi, va abandonar l'Assemblea Constitucional. Per tant, l'Assemblea només va restaurar la constitució de [[1853]] amb l'addició de un sol article, l'article 14 bis, la qual esmentava alguns drets socials. Frondizi, el candidat de l'UCRI, va guanyar les eleccions presidencials de [[1958]]. Des de [[Caracas]], Perón va donar el seu suport a Frondizi, cridant als seus simpatitzant a votar per Frondizi, per tal d'acabar amb la prohibició del moviment peronista i restablir les lleis socials dels treballadors que s'havien acceptat durant el lideratge de Perón.

El govern de Frondizi, però, va acabar el [[1962]] amb un altre cop militar després que una sèrie d'eleccions locals van ser guanyades pels candidats peronistes. José María Guido, el president del senat, es convertiria en el president d'acord a la constitució. En les eleccions de [[1963]], ni els peronistes ni els comunistes van poder participar. Arturo Illia, del partit radical, va guanyar les eleccions presidencials; les eleccions regionals, però, van afavorir als peronistes. Durant aquest període, l'economia argentina s'enfonsaria amb una hiperinflació i l'empobriment de les classes mitjana i de les àrees rurals. Illia no va aconseguir aturar l'agreujament de l'economia. Després de nombrosos disturbis socials, els militars prendrien el poder per mitjà d'un altre cop d'estat el [[juny]] de [[1966]]. Els següents presidents van ser anomenats per l'exèrcit. L'últim president militar, Alejandro Lanusee, va ser designat el [[1971]], i intentaria restablir la democràcia, convocant eleccions presidencials. 

== El retorn de Perón ==
L'[[11 de març]], [[1973]], es van convocar eleccions presidencials. Perón no va poder participar, però, va guanyar un simpatitzant, Hector Cámpora. El breu govern de quatre mesos de Cámpora va seguir una política econòmica peronista de distribució de la riques. Però, la crisi petroliera mundial, danyaria severament l'economia argentina, i en el primer mes del seu govern es realitzarien vagues generalitzades i conflictes socials. 

Cámpora va dimitir, i Perón va assumir la presidència. El [[20 de juny]], [[1973]], dos milions de persones esperaven la seva arribada a l'aeroport d'Ezeiza. El [[23 de setembre]], [[1973]], Perón va guanyar les eleccions presidencials amb la seva tercera esposa, María Estela Isabel Martínez (Isabelita) com a vice-presidenta de la nació. En aquest període els extremistes van reaccionar amb terrorisme, la qual cosa va provocar la implementació de decrets d'emergència que donaven autoritat excessiva al govern, el qual la va utilitzar amb violència, empresonant als opositors indefinidament. 

Perón va morir l'[[1 de juny]], [[1974]], i la seva dona el va succeir com a presidenta. La seva administració, va ser afectada pels greus problemes econòmics, les lluites internes del partit peronista, i els creixents acts de terrorisme. Un cop militar va remoure a Isabel Perón del govern el [[24 de març]], [[1976]]. 

== La Guerra Bruta ==
{{main|Procés de Reorganització Nacional}}
[[Fitxer:Piramide-de-Mayo-Buenos-Aires.jpg|thumb|200px|''Plaza de Mayo'', Plaça de Maig, a Buenos Aires]]
Després del [[cop militar]], les forces armades van prendre el poder per mitjà d'una junta encapçalada consecutivament per [[Jorge Rafael Videla|Videla]], [[Roberto Eduardo Viola|Viola]], [[Leopoldo Fortunato Galtieri|Galtieri]] i finalment [[Reynaldo Benito Antonio Bignone|Bignone]] fins al [[10 de desembre]] de [[1983]]. Aquest caps de govern ''[[de facto]]'', van anomenar llurs programes de govern el [[Procés de Reorganització Nacional]].

Utilitzant les tàctiques [[terroristes]] dels [[Montoneros]] (un grup peronista d'[[extrema esquerra]]) i de l'[[Exèrcit Revolucionari del Poble (Argentina)|Exèrcit Revolucionari del Poble]] (ERP) com a justificació, les forces armades van utilitzar la violència contra els opositors a la dictadura. La guerra ideològica, doctrina de l'exèrcit argentí, es basava en l'eliminació de la base social de la insurrecció. En la pràctica, això significava eliminar els estudiants de classe mitjana, els intel·lectuals, i els líders sindicals, alguns dels quals tenien enllaços amb les guerrilles. A la fi de la [[dècada de 1970]] aquestes tàctiques van acabar amb els insurgents, però, Argentina va patir terriblement en aquest període que va ser conegut com la Guerra Bruta.

Els costos de la Guerra Bruta van ser molt elevats, en termes de les vides perdudes i de les violacions als [[drets humans]]. S'atribueixen 1.500 morts als atacs i els assassinats de les guerrilles. La [[CONADEP|Comissió dels Desapareguts]] de [[1984]] va documentar la [[desaparició]] i probable mort sota les mans del règim militar d'11.000 persones, dels quals pocs pertanyien als grups violents com ara els Montoneros o l'ERP. També, 900 persones més van desaparèixer durant el govern peronista anterior al cop militar. Els grups de drets humans estimen que 30.000 persones van desaparèixer (és a dir, van ser detinguts i executats) durant el període de [[1976]]-[[1983]], i molts més es van exiliar. Pocs s'atrevien a parlar —llevat de les [[Mares de la Plaça de Maig]], mares dels morts i dels desapareguts que demanaven des d'[[abril]] de [[1977]] resposta als crims— i pocs més, com ara els periodistes [[Rodolfo Walsh]], [[Herman Schiller]] o la revista [[Humor Registrado]].

Els seriosos problemes econòmics, la creixent corrupció i la violació als drets humans, i finalment, la derrota en la [[Guerra de les Malvines]] contra el [[Regne Unit]] el [[1982]] van desacreditar el govern militar. Sota una forta pressió pública, la junta va convocar eleccions el [[1983]].

== El retorn de la democràcia ==
El [[30 d'octubre]], [[1983]] es van convocar eleccions per primera vegada en més d'una dècada, les quals serien, d'acord als observadors internacionals, honestes. El país va retornar al govern constitucional, després que Raúl Alfonsín, candidat de la Unió Cívica Radical rebés 52% dels vots per a president. Va començar un període de 6 anys el [[10 de desembre]], [[1983]]. Cinc dies després va crear la Comissió Nacional dels Desapareguts (CONADEP), la qual era dirigida per Ernesto Sabato. Però, durant el període de govern d'Alfonsín es va votar la Llei de Punt Final (el [[24 de desembre]], [[1986]]), la qual donava amnistia a tots els participants dels actes de terrorisme i violacions de drets humans militars que s'haguessin comés abans del [[10 de desembre]], [[1983]].

Durant la dècada de [[1980]] el govern va afrontar els reptes de consolidar les institucions democràtiques i millorar l'economia, reptes que s'assolirien. Les friccions constants amb els militars, l'agreujament econòmic (marcat per la històrica hiperinflació que arribaria al 3000% anual), i la inhabilitat per a mantenir la confiança pública van fer que Alfonsín renunciés al govern 6 mesos abans de la fi del seu període presidencial, just després que Carlos Saúl Ménem guanyés les eleccions de [[1989]].

== El govern de Ménem ==
Com a president, Carlos Ménem va canviar radicalment les polítiques econòmiques i socials argenitnes. Menem va privatitzar la majoria de les indústries que Perón havia nacionalitzat, i va introduir el sistema de convertibilitat de la moneda, substituint l'efímera moneda de l'austral amb el nou [[peso argentí|peso convertible]]. Per mitjà d'aquesta reforma, la taxa de canvi del [[peso argentí]] era mantinguda artificialment a l'una del [[dòlar nord-americà]]. (El nom convertible significava que per cada peso circulant al país, havia un dòlar al Banc Central, així limitant per llei el creixement de la base monetària al creixement de les seves reserves). Amb la convertibilitat, la inflació es va reduir considerablement, fins i tot a nivells inferiors a la inflació nord-americana i europea, i per mitjà de la liberalització comercial i la privatització de les empreses públiques, el país es va obrir a la inversió estrangera, i es va crear un pla de pensió i compensació laboral. Com a resultat d'aquestes polítiques, l'Argentina va experimentar un impressionant creixement al començament de la dècada de [[1990]]. 

Carlos Ménem no va dubtar a utilitzar els poders presidencials per a decretar decrets de necessitat i urgència si el Congrés no havia arribat a cap consens sobre les reformes que ell proposava. Aquest poders van ser limitats amb les reformes constitucionals del [[1994]] que van ser el resultat del Pacte Olivos amb el partit d'oposició el Partit Radical. Però, l'acord obria les portes a les reformes constitucionals per a la seva re-elecció. En aquestes eleccions va sorgir una aliança moderada anomenada el FrePaSo (Front per un País Solidari). Aquesta alternativa va rebre el suport de Buenos Aires, però no seria suficient a la resta de les províncies, i Ménem guanyaria les eleccions d'aquest any. Però, a les eleccions següents, l'octubre de [[1999]], el candidat d'unió dels radicals i del FrePaSo, Fernando de la Rúa va derrotar el candidat peronista Eduardo Duhalde.

== Crisi econòmica ==
[[Fitxer:Piquetero march 16 sep 2005.jpeg|thumb|200px|''Piqueteros'', manifestants]]
El [[1995]], la devaluació del [[peso mexicà]] va produir una fugida de capital a l'[[Argentina]], i una severa, encara que curta, recessió. Per mitjà de noves reformes per a estabilitzar el sistema bancari, el PIB va créixer 8% el 1997. El 1998, la crisi asiàtica i la crisi de [[Rússia]] van provocar una severa disminució de la inversió estrangera al [[Brasil]] i l'[[Argentina]]. Aquestes crisis van afectar severament el creixement econòmic del país.

Segons alguns analistes econòmics, la convertibilitat havia de ser abandonada la segona meitat de la dècada de [[1990]]. Amb una taxa de canvi artificialment baixa, les exportacions argentines van perdre competitivitat. La importació de productes europeus barats, va provocar que nombroses empreses tanquessin, i l'emigració massiva de persones de les petites ciutats i les comunitats rurals a [[Buenos Aires]]. Tot això, va elevar el percentatge de la població en pobresa a nivells històrics, superiors al 30%. Les villas miseria, els barris pobres sense serveis públics (i fins i tot només constituïts per construccions de cartró i alumini) van créixer considerablement a les grans ciutats, principalment a Buenos Aires.

El [[1999]], el [[PIB]] argentí va caure 3%, i l'Argentina va entrar completament en recessió. El president Fernando de la Rúa, va implimentar les recomanacions del [[Fons Monetari Internacional]]; va realitzar increments en els impostos i va reduir la despesa governamental per tal de reduir el dèficit, que havia arribat al 2,5% del PIB. A més, les poques despeses governamentals van estar concentrades a Buenos Aires, mentre que la resta de les províncies es van enfonsar en pobresa (a nivells del 70% a las províncies del nord). Algunes províncies van recórrer a l'emissió de bons per pagar els salaris dels empleats públics (que no eren acceptats en todes les transaccions comercials ni a altres províncies), i algunes amenaçarien amb la creació d'una moneda local pròpia. Entre [[1990]] i el [[2003]], 450.000 argentins van morir de fam, segons l'economista argentí Alberto Lapolla. La taxa d'atur va arribar al 18%.

L'enorme deute pública de l'Argentina, es va convertir en un tema molt controvertible, incrementant la tensió entre el govern i el Fons Monetari Internacional. El [[2001]], la fugida de capital es va incrementar, i el govern va aplicar el ''corralito'', la congelació dels dipòsits bancaris (permetent que la població tragués només una petita i insuficient quantitat mensualment), la qual cosa va provocar protestes massives i fins i tot violència a les empobrides províncies del nord. Després de les protestes del [[desembre]] de [[2001]], conegudes com el cacerolazo, de la Rúa va renunciar a la presidència, i en menys de dues setmanes 4 presidents van ser designats, i van renunciar successivament.

Duhalde va ser designat president, va declarar oficialment la moratòria dels pagaments del deute, i va acabar amb el sistema de la convertibilitat, devaluant la moneda oficialment d'1 peso argentí per dòlar, a 1,40 pesos argentins per dòlar. Poc després es va adoptar el sistema de lliure flotació, i el preu del dòlar nord-americà arribaria als 4 pesos argentins. Aquesta crisi va enfonsar al 57,5% de la població sota el nivell de la pobresa, i al 27,5% sota el nivell de pobresa extrema el 2002 i el PIB va caure més de 10%.

== Recuperació econòmica i la integració sud-americana ==
[[Fitxer:Néstor Kirchner - 20050402 - Regimiento de Patricios (Argentina).jpg|thumb|200px|Néstor Kirchner]]
El [[2003]] va ser electe president [[Néstor Kirchner]]. Kirchner va realitzar una sorprenent (i radicalment baixa, oferint només el 25-35% del valor nominal) reestructuració del deute extern, acceptat pel 75% dels creditors, principalment nacionals, encara que els creditors internacionals han impugnat la decisió.

Amb una moneda molt barata (el [[2004]] la taxa de canvi del peso argentí s'havia estabilitzat a raó de 3 pesos per cada dòlar nord-americà), les exportacions, principalment agrícoles, van experimentar un impressionant auge, així com el turisme i la construcció. El [[2003]] i el [[2004]] el [[PIB]] va créixer més del 8% per any (principalment en recuperació de la caiguda de 1998-2001), i el nivell de la pobresa ha disminuït al voltant del 38%, i la taxa d'atur al 12%.

Amb Kirchner, l'[[Argentina]] va orientar la seva política i economia a la integració [[Sud-amèrica|sud-americana]], identificant-se més amb la regió llatinoamericana socialment i culturalment (en oposició a la identificació europea de les dècades anteriors), i oposant-se a la política nord-americana d'integració continental proposada en l'[[ALCA]]. Per mitjà de diversos acords amb [[Veneçuela]], l'[[Argentina]] va poder resoldre temporalment la crisi energètica, i a més, va assolir que el govern veneçolà comprés deute argentí, per mitjà del qual el país pagarà el deute que té amb el [[Fons Monetari Internacional]]. Alguns economistes consideren que aquesta decisió tenia més intencions polítiques que no pas econòmiques: la taxa d'interès del FMI era 4 o 5 punts percentuals menor a la taxa amb la que podrà col·locar el nou deute. No obstant això, al decisió enfortirà les relacions de l'[[Argentina]] amb [[Veneçuela]], país que aviat s'integrararà com a membre ple del [[Mercosur]]. 

{{Enllaç AB|de}}
{{Enllaç AB|es}}
{{Enllaç AB|ja}}
{{Enllaç AB|lt}}


{{Commonscat|History of Argentina}}


{{ORDENA:Historia De L'Argentina}}	!--ORDENA generat per bot--
[[Categoria:Història de l'Argentina| ]]</text>
      <sha1>owul7rk0wj2qeki2aazqistmpgg95vz</sha1>
      <model>wikitext</model>
      <format>text/x-wiki</format>
    </revision>
  </page>