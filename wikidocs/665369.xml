<page>
    <title>Leni Riefenstahl</title>
    <ns>0</ns>
    <id>665369</id>
    <revision>
      <id>13697553</id>
      <parentid>13694838</parentid>
      <timestamp>2014-06-28T07:32:27Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot catalanitza noms i paràmetres de plantilles</comment>
      <text>{{director de cinema
| imatge = WP Leni Riefenstahl.jpg
| nom imatge = Leni Riefenstahl fotografiada per [[Karl Schenker]] (1923)
| nom de naixença = Helene Bertha Amalia Riefenstahl 
| data de naixença = {{data naixement|1902|08|22}}
| indret de naixença = [[Berlín]] ([[Imperi alemany]])
| data de defunció = {{data defunció i edat|2003|09|8|1902|08|22}}
| lloc de defunció = [[Pöcking]] ([[Alemanya]])
| nacionalitat = {{GER}}
| cònjuge = Peter Jacob (1944-1947)br /[[Horst Kettner]] (2003-2003)
| millors pel·lícules = 1932 ''[[La llum blava]]''br /1934 ''[[Triumph des Willens]]''br /1936 ''[[Olímpia (pel·lícula)|Olímpia]]''br /1954 ''Tiefland''
| pàgina web =
| premis oscar = 
| premis golden globe =
| premis emmy =
| premis tony =
| premis bafta =
| premis goya =
| premis cesar =
| premis grammy =
| Mostra de Venècia = '''[[Copa Mussolini]]'''br /1934 - ''Triumph des Willens''
| Festival de Berlin =
| Festival de Canes =
| filmfare awards =
| national film awards =
| imdb = 0726166
}}
'''Helene Bertha Amalia Riefenstahl''', més coneguda com a '''Leni Riefenstahl''', (22 d'agost del [[1902]], [[Berlín]] - 8 de setembre del [[2003]], [[Pöcking]], [[Alemanya]]), fou una ballarina, actriu, directora i fotògrafa alemanya. Tot i una considerable obra entre el [[1932]] i el [[1936]], va ser rebutjada per la majoria de cineastes pel seu apropament al [[nazisme]].

==Ballarina i actriu==

A partir del [[1918]] va a classes de pintura i de dibuix a la ''Kunstakademie'' (Acadèmia d'arts) de Berlín. També va a classes de [[dansa clàssica]] i moderna.

A partir del [[1920]] coneix un cert èxit en la dansa i participa en diverses gires a [[Alemanya]], [[Txecoslovàquia]] i a [[Suïssa]]. El [[1923]] balla el seu primer ''solo'' a [[Munic]] en el paper de Diotima. És llavors quan és contractada per [[Max Reinhardt]] com a ballarina solista per al [[Teatre Alemany de Berlín]].

És el [[1926]] quan [[Arnold Fanck]] la descobreix i li confia el seu primer paper al cinema a la pel·lícula ''La muntanya sagrada'' (''Der heilige Berg''). És el debut d'una carrera relativament prolífica d'actriu de [[cinema de muntanya|pel·lícules de muntanya]].

Adquireix una gran popularitat entre el públic interpretant personatges principals a pel·lícules com ''Der große Sprung'', ''Weiße Hölle amb Piz Palü'', ''Stürme über dem Mont Blanc'' i ''Der weiße Rausch''. Per fer aquests personatges va haver d'aprendre [[alpinisme]] i [[esquí]].

Un cop va aprendre les bases de la direcció, del quadre i de la muntanya, finalment es llança ella mateixa a la direcció. Després d'haver fundat el [[1931]] la seva pròpia agència de realització, el ''Leni Riefenstahl Film Studio'', realitza un any més tard la seva primera pel·lícula, ''La llum blava'' (''Das blaue Licht''), en la qual ella fa el paper principal. Aquesta pel·lícula, que constitueix una crida a la tolerància i al respecte, rebrà el [[Lleó d'Argent]] a la [[Festival Internacional de Cinema de Venècia|Mostra de Venècia]].

==Directora de propaganda==

És també aquesta pel·lícula que atreu l'atenció d'[[Adolf Hitler]]. Ella es troba amb el ''Führer'' la primera vegada el maig del [[1932]] i entabla amb ell relacions de respecte mutu. Després de la pujada al poder del [[Partit Nacional Socialista dels Treballadors Alemanys|partit nazi]], Hitler demana a Leni filmar els congressos del partit, que es feien a [[Nuremberg]]. Serà ''La victòria de la fe'' (''Sieg des Glaubens'', [[1933]]) i sobretot el ''Triomf de la voluntat'' (''Triumph des Willens, [[1934]]), una pel·lícula-documental grandiosa que revela alhora tot l'estetisme i la grandiloqüència cinematogràfica de Leni i constitueix un dels documentals de propaganda més importants.

Després d'una expedició a [[Grenlàndia]], on filma la pel·lícula ''SOS iceberg'' (''SOS Eisberg''), continua el seu treball per al partit nazi i produeix diverses pel·lícules-documentals molt destacades. Realitza llavors ''Triumph des Willens'', per a tal film mobilitza setze equips de rodatge (més de 100 persones) i enregistra més de 60 hores de documents. La pel·lícula roman a la història del film de propaganda com un dels més cèlebres i més eficaços. Col·loca les càmeres de tal mode per crear un ambient gairebé mitològic al voltant dels caps de partit en un decorat concebut pel cèlebre arquitecte [[Albert Speer]]. Els efectes de llum i la música ambienten el valor i la força dels símbols del partit: la creu gammada, les banderes, l'àguila del ''Reich''. Aquest film serà coronat el [[1934]] amb el ''Premi de pel·lícula alemanya'' i amb el [[Lleó d'Or]] al [[Festival Internacional de Cinema de Venècia|Festival de Venècia]], i el [[1937]] amb el ''Grand Prix International'' a l'[[Exposició Universal]] de [[París]] d'aquell any.

La reintroducció al servei militar obligatori el [[1935]] dóna a Leni l'ocasió de la seva pel·lícula ''Dia de llibertat - el nostre exèrcit'' (''Tag der Freiheit - unsere Wehrmacht'').

[[Fitxer:Bundesarchiv Bild 146-1988-106-29, Leni Riefenstahl bei Dreharbeiten.jpg|thumb|Leni Riefenstahl amb el seu càmera durant el rodatge d{{'}}''[[Olímpia (pel·lícula)|Olímpia]]'', agost del 1936]]

L'any [[1936]] ofereix a Leni Riefenstahl l'esdeveniment ideal per a realitzar una gran pel·lícula sobre els [[Jocs Olímpics d'estiu de 1936]] de [[Berlín]]: ''[[Olímpia (pel·lícula)|Olímpia]]''. Per tal de dirigir ''Olímpia'', posa en escena una tècnica fins aleshores inaudita i filma per primera vegada durant les proves. El treball de muntatge, que durà 18 mesos, donarà el naixement a dues parts diferents de la pel·lícula ''[[Olímpia (pel·lícula)|Olímpia]]'': ''Festa dels pobles'' (''Fest der Völker'') i ''Festa de la bellesa'' (''Fest der Schönheit''). En aquest projecte, les imatges esportives adquireixen una dimensió pròpiament artística: la realitzadora intenta exaltar la bellesa del cos masculí atlètic. Aquesta pel·lícula està considerada com un dels millors documentals de la història del cinema per les seves diferents tècniques innovadores com els enquadraments, l'ús del ''travelling'', de càmeres sobre raïls i de càmeres submarines. La primera projecció de la pel·lícula (les dues parts duren aproximadament 4 hores) té lloc el 20 d'abril del [[1938]] en homenatge a l'aniversari del ''Führer''. Una vegada més, aquest film adquireix un gran reconeixement internacional, i rep el ''Primer Premi'' al Festival de Venècia. Leni Riefenstahl rebrà el [[1939]] una medalla d'or de part del [[Comitè Olímpic Internacional]] per aquesta pel·lícula.

Les pel·lícules de Leni Riefenstahl i l'admiració d'Adolf Hitler valen a la directora l'enemistat del ministre de propaganda, [[Joseph Goebbels]], qui veu en l'amistat entre la realitzadora i el ''Führer'' una amenaça per a la seva pròpia posició.

==Segona Guerra Mundial==

Durant els anys [[1940]] i [[1941|41]] Leni Riefenstahl treballa en un nou film, ''[[Tiefland (pel·lícula)|Tiefland]]'' (basat en l'obra teatral ''[[Terra baixa]]''), pel qual disposa de 60 [[sinti]]s i [[gitanos]] reclutats i trets de camps de concentració, on van tornar després del rodatge de la pel·lícula. Després de la guerra, aquest fet li serà retret diverses vegades davant de tribunals.

A partir del [[1941]], el curs de la guerra, així com problemes de salut, l'impedeixen de continuar el seu treball de direcció.

El [[1944]] es casa amb [[Peter Jacob]], de qui se separarà tres anys més tard.

==La postguerra==

Després de la [[Segona Guerra Mundial]], blanc de l'odi dels seus col·legues, sobretot d'[[Hollywood]], és portada sota la protecció de les autoritats franceses d'ocupació d'Alemanya.

Portada davant de tribunals el [[1948]], acusada de no haver retribuït els [[gitanos]] i els sintis de la seva pel·lícula ''Tiefland'' i d'haver-los promès salvar-los de la deportació, tot i que després van tornar als camps de concentració, fou finalment absolta.

El [[1949]], un nou procés l'oposa a la revista ''Bunte'', qui havia publicat les calúmnies a la pel·lícula ''Tiefland'', procés del qual surt victoriosa. Aquest no serà l'últim procés, n'hi haurà més a causa del seu treball de propaganda per al règim nazi.

És el [[1954]] quan acaba finalment la seva pel·lícula ''Tiefland'', que serà un fracàs.

És a partir d'aquesta data que es decanta essencialment per la fotografia, realitzant diversos reportatges fotogràfics sobre els [[nuba]]ns de [[Sudan]] (aprèn llur llengua). Aquests reportatges són la causa d'un reconeixement internacional als anys [[1970|70]].

L'any [[1972]] obté una acreditació oficial per cobrir els [[Jocs Olímpics d'estiu de 1972|Jocs Olímpics de Munic]] com a fotògrafa.

El [[1976]] és convidada d'honor als [[Jocs Olímpics d'estiu de 1976|Jocs Olímpics de Mont-real]].

Encara preparada per assumir reptes en la seva feina, aprèn amb 72 anys a fer submarinisme per fer una pel·lícula sobre l'univers submarí. Publica llavors un llibre de fotografies, ''Jardins de corals'' (''Korallengärten'').

El [[1982]], la cadena alemanya [[WDR]] emet un reportatge titulat ''L'època del silenci i de l'ombra'' (''Zeit des Schweigens und der Dunkelheit'') en què són reiterats els retrets contra Leni Riefenstahl i la seva col·laboració amb el partit nazi.

Respon a totes les acusacions publicant les seves memòries el [[1987]]. Hi desmenteix tota complicitat amb el règim nazi i afirma que només se'n va unir artísticament. Tot i l'èxit d'aquest llibre (traduït a 9 llengües), encara és maltractada per la crítica.

El [[1992]], [[Ray Müller]] realitza una pel·lícula-documental biogràfica sobre Leni Riefenstahl, ''El poder de les imatges'' (''Die Macht der Bilder''). Aquesta pel·lícula és en un principi emesa a la televisió alemanya i hi té un gran èxit. Serà premiada amb els [[Premi Emmy|premis Emmy]] als [[Estats Units]], i farà sensació al [[Museu d'Art Modern de Nova York]].

El [[2000]], amb 98 anys, té un accident d'helicòpter durant el seu últim viatge a [[Sudan]], però sobreviu. El [[2002]] presenta la seva última pel·lícula ''Impressions submarines'', basada en 25 anys de submarnisime. Mor el 8 de setembre del [[2003]] a [[Pöcking]], prop de [[Munic]], amb 101 anys.

Diversos anys abans de la seva mort, nombrosos cineastes havien anunciat llur intenció de filmar una ficció sobre ella, però ella sempre s'hi havia oposat, a aquest tipus de projecte: ''Segurament es filmarà la meva vida... quan ja no sigui aquí''. Una pel·lícula que dibuixa la seva vida, el rodatge de la qual havia de començar a finals [[2008]], que serà finalment [[Rupert Walters]] qui la faci. Serà interpretada per [[Jodie Foster]].

==Filmografia==
* 1932: ''[[La llum blava]]'' (''Das blaue Licht'')
* 1934: ''[[Triumph des Willens]]''
* 1936: ''[[Olímpia (pel·lícula)|Olímpia]]'' (''Olympia'')
* 1954: ''[[Tiefland (pel·lícula)|Tiefland]]''
* 2000: ''[[Un somni d'Àfrica]]''
* 2002: ''[[Impressions sota aigua]]''

== Enllaços externs ==
{{commonscat}}
* {{imdb nom| id=0726166}}
* {{tcmdb nom| id=161722}}
* {{Allmovie nom| id=108264}}
* {{findagrave| id=7852743}}
* [http://www.independent.co.uk/news/obituaries/leni-riefenstahl-548728.html Obituari] a [[The Independent]] {{en}}
* [http://leni-riefenstahl.de/ Web sobre Leni Riefenstahl] {{de}} {{en}}

{{Autoritat}}

{{ORDENA:Riefenstahl, Leni}}
[[Categoria:Directors de cinema alemanys]]
[[Categoria:Actors de cinema alemanys]]
[[Categoria:Actors de cinema mut]]
[[Categoria:Fotògrafs alemanys]]
[[Categoria:Ballarins de ballet]]
[[Categoria:Nazis]]
[[Categoria:Berlinesos]]
[[Categoria:Ballarins alemanys]]

{{Enllaç AD|af}}</text>
      <sha1>cfri6mpyz7aar24cl98srnfdv3sds8n</sha1>
      <model>wikitext</model>
      <format>text/x-wiki</format>
    </revision>
  </page>