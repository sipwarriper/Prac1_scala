<page>
    <title>Leonard Bernstein</title>
    <ns>0</ns>
    <id>100519</id>
    <revision>
      <id>13769610</id>
      <parentid>13678172</parentid>
      <timestamp>2014-07-09T07:03:38Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Leonard Bernstein]]</comment>
      <text>{{Compositor clàssic
|nom = Leonard Bernstein
| imatge = Leonard Bernstein 1971.jpg
| imatgemida = 220px
|titol = Leonard Bernstein l'any 1971 
|nomreal = 
|estil = [[Música del segle XX|segle XX]]
|datanaixement = {{Data naixement|1918|08|25}}
|llocnaixement = [[Lawrence (Massachusetts)|Lawrence]], [[Massachusetts]]
|datamort = {{Data defunció i edat|1990|10|14|1918|08|25}} 
|llocmort = [[Nova York]]
|nacionalitat = {{USA}}
|activitat principal = Compositor
|activitats altres = Pianista, director d'orquestra
|anysactivitat =
|pàgina web = http://www.leonardbernstein.com/
|signatura =
|signaturamida =
|obres =!--no esborreu aquesta línia--
|fites =!--no esborreu aquesta línia--
}}
'''Leonard Bernstein''' ([[Lawrence (Massachusetts)|Lawrence]], [[Massachusetts]], [[25 d'agost]] de [[1918]] - [[14 d'octubre]] de [[1990]]) fou un [[compositor]], [[pianista]] i [[director d'orquestra]] [[estatunidenc]]. Va ser el primer director d'orquestra nascut als Estats Units que va obtenir èxit i reconeixement internacional. És conegut tant per la seua activitat al front de l'[[Orquestra Filharmònica de Nova York]] com per la seua tasca com a compositor d'obres que s'han fet molt populars, com ara el musical ''[[West Side Story (musical)|West Side Story]]'', l'[[opereta]] ''[[Candide (Bernstein)|Candide]]'' i ''[[Un dia a Nova York]].''

== Biografia ==
=== Infantesa ===
Bernstein va nàixer a [[Lawrence (Massachusetts)|Lawrence]], [[Massachusetts]], el 1918 en una família [[jueu|jueva]] procedent de [[Rivne]], actual [[óblast de Rivne]], [[Ucraïna]]. La seua àvia va insistir a posar-li el nom de ''Louis'', però els seus pares sempre el van anomenar familiarment ''Leonard'', nom que ell també s'estimava més. Va canviar oficialment el seu nom, de Louis a Leonard, als setze anys. Son pare, Sam Bernstein, era un home de negocis, i inicialment va oposar-se a la carrera musical del seu fill. Tot i això, el jove Bernstein assistia sovint a concerts simfònics. En una ocasió, va tenir l'oportunitat d'escoltar un recital de [[piano]] i va quedar immediatament captivat. Llavors va decidir començar a estudiar piano, sent encara un xiquet. Va ser alumne de les escoles Garrison i [[Boston Latin School]]. Quan son pare va assabentar-se de les lliçons de piano que rebia el el seu fill va rebutjar pagar-les, de manera que Bernstein va haver de dedicar-se alhora a donar classes a altres alumnes, per tal de poder guanyar diners amb què poder pagar els seus propis estudis.

=== Universitat ===
Després de graduar-se a la [[Boston Latin School]] l'any 1935, Bernstein va assistir a la [[Universitat Harvard]], on va estudiar música amb [[Walter Piston]] i on va estar associat breument al [[Harvard Glee Club]]. Després de concloure els estudis a Harvard va continuar el seu perfeccionament al [[Curtis Institute of Music]] a [[Filadèlfia]], ([[Pennsilvània]]), on va rebre la qualificació A, que [[Fritz Reiner]] mai no havia atorgat a cap alumne en la seua classe de direcció d'orquestra. Durant la seua estada a Curtis, també va estudiar piano amb [[Isabella Vengerova]] i [[Heinrich Gebhard]].

=== Vida privada ===
Durant la seua joventut a [[Nova York]], Bernstein va gaudir d'una vida sexual promíscua, generalment amb homes joves (Font: ''Leonard Bernstein'' de Burton). Després d'una llarga lluita interna i d'un turbulent i difícil compromís, va casar-se amb Felicia Montealegre Cohn el [[9 de setembre]] de [[1951]], per tal d'augmentar segons fonts biogràfiques les seues oportunitats d'obtenir la direcció musical de la Boston Symphony Orchestra. [[Dimitri Mitropoulos|Dimitris Mitropoulos]], director en aquell temps de la Filharmònica de Nova York i un dels mentors de Bernstein, el va aconsellar que un matrimoni podria fer callar els rumors a propòsit de la seua vida sexual i apaivagar els ànims dels conservadors membres de la direcció de la BSO.

Leonard i Felicia van tenir tres fills, Jamie, Alexander, i Nina. Durant molt de temps de la seua vida de casat, Bernstein va intentar ser discret amb les seues relacions extramatrimonials. Però en la mesura en què anava madurant, i amb el sorgiment i impuls del Moviment d'alliberament Gay, Bernstein va recollir el valor suficient per deixar Felicia per a conviure amb el seu company Tom Cothran. Felicia, al seu torn, va iniciar una relació amb l'actor [[Michael Wager]]. Temps després, Bernstein es va assabentar que a la seua esposa se li havia diagnosticat un càncer de pulmó. La seua relació amb Cothran s'havia deteriorat, de manera que Bernstein va tornar amb la seua esposa i va tenir cura d'ella fins que va morir (Font: ''Leonard Bernstein'' de Burton). Algunes persones, entre elles el seu fill Alexander, creuen que Bernstein esencialment es va sentir culpable de la mort de la seua esposa i es va sentir malament amb ell mateix (cites del documental de Lacy, ''Leonard Bernstein: Reaching for the Note''). També s'ha apuntat que el seu estil de direcció després de la mort de Felicia esdevingué més ombrívol i pesant, més emocional, amb estructures amplament prolongades, tot i que alguns hi veuen un altre exemple de com l'artista, amb la maduresa, tendeix a exagerar el seu estil de direcció original.

=== Llegat ===
Bernstein va ser molt admirat com a director d'orquestra, compositor, pianista i professor. Probablement les activitats que el van fer popular entre el gran públic van ser la direcció musical de la Filharmònica de Nova York, la seua activitat com a director amb les millors orquestres del món i, per descomptat, per la música de ''[[West Side Story]].'' Va compondre tres [[simfonia|simfonies]], dues [[òpera|òperes]], cinc [[teatre musical|musicals]], i nombroses altres peces.

[[Fitxer:Bernstein, Leonard (1918-1990) - 1944 - foto van Vechten2.jpg|thumb|left|200px|Leonard Bernstein l'any 1944]]
El 13 de novembre de 1943, amb el recent nomenament com a director assistent de la New York Philharmonic Orchestra, va fer el debut com a director, arran d'una malaltia de [[Bruno Walter]], a qui va haver de substituir. Va obtenir un èxit immediat i va atènyer tot seguit la fama, atès que el concert havia estat emès per ràdio. El solista d'aquell dia històric va ser el violoncel·lista [[Joseph Schuster]], violoncel concertino de la New York Philharmonic, que va interpretar ''[[Don Quixote (Strauss)|Don Quixote]]'' de [[Richard Strauss]]. Atès que Bernstein s'enfrontava per primera vegada a aquesta obra, Bruno Walter va treballar-la amb ell abans del concert. Després de la [[Segona Guerra Mundial]] la carrera internacional de Bernstein va començar a prendre impuls. L'any 1949 va dirigir l'estrena de la ''[[Turangalîla-Symphonie]]'' d'[[Olivier Messiaen]]. El 1958 va ser nomenat director musical de l'[[Orquestra Filharmònica de Nova York]], una responsabilitat que va mantenir fins a l'any 1969. Va fer-se molt popular als Estats Units arran de la seua aparició en diversos programes de televisió que pretenien la popularització de la música clàssica entre els joves.

L'any 1947 va dirigir per primera vegada a [[Tel Aviv]], començant una llarga relació amb [[Israel]]. El 1957, va dirigir el concert inaugural del [[Auditòrum Mann]] de [[Tel Aviv]]; i posteriorment hi va realitzar diverses gravacions. El 1967 va dirigir un concert al [[Muntanya Scopus|Mont Scopus]] en commemoració de la reunificació de [[Jerusalem]]. I el [[22 de febrer]] de [[1951]] també va dirigir l'estrena de la [[segona simfonia (Vives)|segona simfonia]] de [[Charles Ives]] a Nova York, amb la Filharmònica de la mateixa ciutat.

A principis de la dècada de 1970, Bernstein va dirigir l'[[Orquestra Filharmònica de Viena]], amb la qual va gravar de nou moltes obres que ja havia gravat amb la Filharmònica de Nova York, incloent-hi les integrals de les simfonies de [[Ludwig van Beethoven|Beethoven]], [[Gustav Mahler|Mahler]], [[Johannes Brahms|Brahms]] i [[Robert Schumann|Schumann]]. 

El dia de Nadal de [[1989]], va dirigir la [[Simfonia núm. 9 de Beethoven|Simfonia No. 9]] de Beethoven al ''Schauspielhaus'' de [[Berlín]] Est, en commemoració de la [[caiguda del mur de Berlín]]. El concert va ser retransmès a més de vint països, amb una audiència estimada de 100 milions de persones. Per a l'ocasió, Bernstein va fer un canvi en l{{'}}''[[Oda a l'Alegria]]'' de [[Friedrich Schiller]], substituint la paraula alegria (''Freude'') per llibertat (''Freiheit''). Estic segur de què Beethoven ens ho hauria autoritzat, va comentar Bernstein.

Bernstein va ser un director d'orquestra molt ben considerat pels músics, en particular pels membres de l'Orquestra Filharmònica de Viena i de l'[[Orquestra Filharmònica d'Israel]], a les quals va dirigir amb regularitat. Va destacar sobretot en les seues interpretacions de les obres de [[Gustav Mahler]], [[Aaron Copland]], [[Johannes Brahms]], [[Dmitri Xostakóvitx]], [[George Gershwin]] (especialment la [[Rhapsody in Blue]] i [[An American in Paris]]), i per descomptat de les seues pròpies obres. Malauradament mai no va dirigir altres obres de Gershwin, com ara el [[Concert en Fa (Gershwin)|Concert per a piano en Fa]], o l'òpera ''[[Porgy and Bess (òpera)|Porgy and Bess]]''.) 

Leonard Bernstein va morir cinc dies després d'haver-se retirat. Va dirigir l'últim concert a [[Tanglewood]], el 19 d'agost de 1990, amb l'Orquestra Simfònica de Boston, interpretant els Quatre interludis marins de l'òpera [[Peter Grimes]] de [[Benjamin Britten]] i la Setena Simfonia de [[Ludwig van Beethoven|Beethoven]].ref{{citar web|url=http://writersalmanac.publicradio.org/programs/2003/08/25/| títol=The Writer's Almanac from American Public Media!--Títol generat per bot--}}/ref Un persisten fumador durant llarg temps - patia d'[[emfisema]] des de mitjan la seua vintena d'anys – va sofrir un atac de tos al mig de la interpretació de la simfonia de Beethoven que gairebé va arribar a fer cancel·lar el concert.

Bernstein està soterrat al [[Green-Wood Cemetery]], a Brooklyn, Nova York.

Leonard Bernstein no té cap relació amb el compositor de música cinematogràfica [[Elmer Bernstein]].

!-- == Àudio ==
{{multi-listen start}}
{{multi-listen item|filename=Bernstein- Symphonic Dances from West Side Story - 1 Scherzo.ogg|title=Symphonic Dances from West Side Story - Scherzo|description=[[Scherzo]] de [[West Side Story]]|format=[[Ogg]]}} 
{{multi-listen item|filename=Bernstein- Symphonic Dances from West Side Story - 2 Mambo.ogg|title=Symphonic Dances from West Side Story - Mambo|description=[[Mambo]] de [[West Side Story]]|format=[[Ogg]]}} 
{{multi-listen item|filename=Bernstein- Symphonic Dances from West Side Story - 3 Cha-Cha.ogg|title=Symphonic Dances from West Side Story - Cha-cha|description=[[Cha-cha]] de [[West Side Story]]|format=[[Ogg]]}} 
{{multi-listen item|filename=Bernstein- Symphonic Dances from West Side Story - 4 Fugue.ogg|title=Symphonic Dances from West Side Story - Fugue|description=[[Fuga (música)|Fuga]] de [[West Side Story]]|format=[[Ogg]]}} 
{{multi-listen end}}
--

== Distincions ==
* [[Premi Grammy]] al millor àlbum per a infants
* Premi Grammy a la millor interpretació orquestral
* Premi Grammy a la millor interpretació coral
* Premi Grammy a la millor gravació d'òpera
* Premi Grammy a la millor interpretació d'una obra vocal clàssica
* Premi Grammy a la millor interpretació d'una obra per a solista instrumental i orquestra
* Premi Grammy a la millor composició contemporània
* Premi Grammy al millor àlbum clàssic
* [[Premi Tony]] a la millor partitura original
* Premi [[Praemium Imperiale]]
* 1988: [[Brahmspreis]]

== Obres principals i data d'estrena ==
=== Obres per al teatre ===
* ''[[Fancy Free]]'' (ballet), 1944
* ''[[Un dia a Nova York]]'' (Musical), 1944
* ''Facsimile'' (ballet), 1946
* ''Peter Pan'' (cançons, música incidental), 1950
* ''[[Trouble in Tahiti]]'' (òpera en un acte), 1952
* ''[[Wonderful Town]]'' (musical), 1953
* ''[[La llei del silenci]]'' (música cinematogràfica), 1954
* ''[[L'Alouette (Bernstein)|L'Alouette]]'' (música incidental), 1955
* ''[[Candide (Bernstein)|Candide]]'' (opereta), 1956 (revisada l'any 1958 i de nou el 1989)
* ''[[West Side Story (musical)|West Side Story]]'' (musical), 1957 (revisat l'any 1984)
* ''[[The Firstborn]]'' (música incidental), 1958
* ''[[Mass (teatre)|Mass]]'' (obra de teatre per a cantants, actors i ballarins), 1971
* ''[[Dybbuk (Bernstein)|Dybbuk]]'' (ballet), 1974
* ''[[1600 Pennsylvania Avenue (musical)|1600 Pennsylvania Avenue]]'', 1976
* ''[[A Quiet Place]]'' (òpera en dos actes), 1983
* ''[[The Race to Urga]]'' (musical), 1987

=== Obres orquestrals ===
* [[Simfonia núm. 1 (Bernstein)|Simfonia núm. 1]], ''Jeremiah'', 1942
* ''Fancy Free'' i ''Three Dance Variations from Fancy Free,'' 1946
* ''Three Dance Episodes from On the Town,'' 1947
* [[Simfonia núm. 2 (Bernstein)|Simfonia núm. 2]], ''The Age of Anxiety'', (inspirada en [[W. H. Auden]]) per a piano i orquestra, 1949 (revisada in 1965)
* ''Serenade'' (sobre el ''Simposium'' de [[Plató]]) per a violí, orquestra de corda, arpa i percussió, 1954
* ''Prelude, Fugue and Riffs'' per a clarinet i orquestra de [[Jazz]], 1949
* ''Suite simfònica sobre [[La llei del silenci]]'', 1955
* ''Suite simfònica sobre West Side Story'', 1961
* [[Simfonia núm. 3 (Bernstein)|Simfonia núm. 3]], ''Kaddish'', per a orquestra, cor mixt, cor d'infants, locutot i soprano, 1963 (revisada el 1977)
* ''[[Dybbuk (Bernstein)|Dybbuk]]'', Suites núm. 1 i 2 per a orquestra, 1975
* ''Songfest: A Cycle of American Poems for Six Singers and Orchestra'', 1977
* ''Three Meditations from Mass'' per a violoncel i orquestra, 1977
* ''Slava! '': una obertura política per a orquestra, 1977
* ''Divertimento for Orchestra'', 1980
* ''Halil'', nocturn per a flauta piccolo, flauta, percussió, arpa i corda, 1981
* ''Concert per a Orquestra'', 1989 (Originalment Jubilee Games de 1986, revisat el 1989)

=== Música coral per a església o sinagoga ===
* ''Hashkiveinu'' per a tenor, cor mixt i orgue, 1945
* ''Missa Brevis'' per a cor mist, [[contratenor]] i percussió, 1988
* ''[[Chichester Psalms]]'' per a contratenor, cor mixt, orgue, arpa i percussió, 1965

=== Música de cambra ===
* [[Sonata per a Clarinet i Piano (Bernstein)|Sonata per a Clarinet i Piano]], 1939
* Brass Music, 1959
* Dance Suite, 1988

=== Música vocal ===
* ''I Hate Music: A cycle of Five Kids Songs for Soprano and Piano'' (Odie la música: un cicle de cinc cançons infantils per a soprano i piano), 1943
* ''La Bonne Cuisine: Four Recipes for Voice and Piano'' (La bona cuina: quatre receptes per a veu i piano), 1948
* ''Àries i Barcarol·les'' per a mezzosoprano, baríton i piano a quatre mans, 1988
* ''A Song Album'', 1988

=== Altres ===
* Diverses peces per a piano
* Altres obres ocasionals, compostes com a regal o per a cerimònies de commmemoració
* The Skin of Our Teeth: Una obra inacabada,. Bernstein va utilitzar-ne el material per als seus Chichester Psalms

=== Bibliografia ===
Obres de Bernstein:
* ''Findings''. New York: Anchor Books, 1993 has ISBN 0-385-42437-X.
* ''The Infinite Variety of Music''. New York: Anchor Books, 1993. ISBN 0-385-42438-8.
* ''The Joy of Music'', Amadeus Press edition, c 2004, ISBN 1-57467-104-9.
* ''The Unanswered Question''. Cambridge, Mass: [[Harvard University]] Press, 1976. ISBN 0-674-92000-7.

Sobre Bernstein:
* Gottlieb, Jack, editor. ''Leonard Bernstein's Young People's Concerts''. Printed by New York: Anchor Books in 1962, reeditat el 1992 amb ISBN 0-385-42435-3.
* Burton, Humphrey. ''Leonard Bernstein''. Doubleday. 1994. Tapa dura: ISBN 0-385-42345-4, de butxaca: ISBN 0-385-42352-7. (Excel·lent i entenedora biografia de Bernstein)

== Enllaços externs ==
{{Projectes germans|commons=Leonard Bernstein}}
* [http://www.leonardbernstein.com/ Pàgina oficial] {{en}}
* [http://www.nytimes.com/learning/general/onthisday/bday/0825.html Necrològica, NY Times, 15 d'octubre de 1990] {{en}}
* [http://memory.loc.gov/ammem/lbhtml/lbhome.html Bernstein, Biblioteca del Congrés] {{en}}
* [http://www.sonyclassical.com/artists/bernstein/ Bernstein, Sony Music] {{en}}
* [http://fas-www.harvard.edu/~musicdpt/bernsteinindex.htm Bernstein's Boston], un projecte d'investigació de la [[Universitat Harvard]] {{en}}
* ''[http://www.tomwolfe.com/RadicalChic.html Radical Chic]'', un llibre de [[Tom Wolfe]] que descriu una reunió social a l'apartament de Bernstein a Nova York {{en}}
* [http://www.leonardbernstein.com/lifeswork/discography/ Discografia] {{en}}
* [http://www.classicalnotes.net/features/bernstein.html Leonard Bernstein: A Total Embrace of Music], escrit per [[Peter Gutmann (Washington, D.C.)|Peter Gutmann]], [[periodista]] musical. {{en}}


{{ORDENA:Bernstein, Leonard}}
==Referències==
{{Referències}}

{{Autoritat}}
{{Enllaç AB|es}}

[[Categoria:Compositors estatunidencs del segle XX]]
[[Categoria:Compositors de cinema estatunidencs]]
[[Categoria:Directors d'orquestra estatunidencs]]
[[Categoria:Músics de Massachusetts]]
[[Categoria:Guanyadors del premi Grammy]]
[[Categoria:Guanyadors del Brahmspreis]]
[[Categoria:Gran Creu de l'Orde al Mèrit de la República Italiana]]
[[Categoria:Comanadors de l'Orde del Mèrit de la República Federal d'Alemanya]]</text>
      <sha1>0tle51e7ik6dfmpldvak4wls9dihb29</sha1>
      <model>wikitext</model>
      <format>text/x-wiki</format>
    </revision>
  </page>