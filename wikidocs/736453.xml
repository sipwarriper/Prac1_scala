<page>
    <title>Anna May Wong</title>
    <ns>0</ns>
    <id>736453</id>
    <revision>
      <id>13824863</id>
      <parentid>13687817</parentid>
      <timestamp>2014-07-14T17:42:02Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{actor
| nom = Anna May Wong
| imatge = AnnaMayWong2.jpg
| nom imatge = Anna May Wong fotografiada per [[Carl van Vechten]] (1935)
| nom de naixença = Wong Liu Tsong
| data de naixença = {{Data naixement|1905|01|3}}
| indret de naixença = [[Los Àngeles]], [[Califòrnia]] ([[EUA]])
| data de defunció = {{Data defuncio i edat|1961|2|2|1905|01|3}}
| lloc de defunció = [[Santa Monica]], Califòrnia (EUA)
| nacionalitat = {{USA}}
| cònjuge = 
| papers importants =
| pàgina web = 
| imdb = 0938923
}}
[[File:The Toll of the Sea (1922).webm|thumb|thumbtime=4|upright=1.5|''The Toll of the Sea'']]
'''Anna May Wong''' ([[Los Àngeles]], [[Califòrnia]], [[3 de gener]] de [[1905]] - [[Santa Monica]], Califòrnia, [[2 de febrer]] de [[1961]]) fou una actriu estatunidenca del cinema mut.

== La noia de Chinatown ==
El verdader nom d'Anna May Wong era Wong Liu Tsong. D'origen xinoestatunidenc, els seus pares - Wong Sam Sing i Lee Gon Toy -, tenien una [[bugaderia]] al [[barri xinès]]. Començà exercint com a model quan encara estava a l'institut a [[Hollywood]], però el cinema havia atret la seva atenció, obsessionant-la amb les seves dosis de ''glamour'' i les seves estrelles des que era una nena. No era estrany, ja que havia passat la infància envoltada d'equips de rodatge que acudien al seu barri per a filmar pel·lícules, amb l'habitual desplegament de càmeres, focus, primers actors i figurants passejant pels carrers en les que Wong jugava amb els seus amics i amigues.

A més, un dels seus cosins era el director de fotografia i realitzador [[James Wong How]]. Aquest si que havia nascut a la Xina, concretament a [[Guangzhou]], el [[1899]], i es convertí en una espècie de doble pont per a Anna. Per una banda, era una connexió amb les verdaderes arrels ètniques de la família, allà a la [[Xina]]. Per l'altra, fou el pont de la noia, que en aquells temps contava catorze anys, amb la indústria del cinema, ja que li mostrà la seva fotografia a un director i aconseguí que aquesta imatge es convertís en la targeta de presentació de la jove per entrar a Hollywood, interpretant petits papers sense acreditar a ''The Red Lantern'' i a ''Dintry''. Mlgrat aix`, Anna tingué de revestir-se de paciència a l'hora de pensar en l'èxit com a actriu, ja que la primera d'aquestes pel·lícules no aconseguí cap credit en el repartiment, i en la segona la seva contribució acabà entre els retalls del terra de la sala de muntatge. 

Després vingueren alguns papers amb el que almenys assolí obrir-se camí vers la sindicació com a actriu, el que li va permetre ser mencionada en els crèdits, però fins que no aparegué el rol d'esclava dels [[mongol]]s en ''[[El lladre de Bagdad (pel·lícula de 1924)|El lladre de Bagdad]]'' (''The thief of Bagdad'', [[1924]]), protagonitzada per l'atlètic gala, [[Douglas Fairbanks]], no va conèixer l'èxit. Aquest film el responsable que Anna es convertís en la primera estrella xinoestatunidenca de Hollywood, lloc en què restà tremendament sola durant diverses dècades.

== Pas al cinema sonor ==
Afortunadament la seva bellesa i el seu aire exòtic li facilitaren una còmoda transició del cinema mut al sonor, interpretant alternativament papers d'heroïna i de dolenta, i facilitant inclús la seva exportació com a nota ètnica a altres cinematografies europees, com l'alemanya. Després de tres anys—de breu rastre en la seva filmografia—treballant fora dels [[Estats Units]], Anna retornà a Hollywood, signant contracte amb la productora [[Paramount]] i aconseguí arribar a la cima de la seva carrera apareixent al costat de [[Marlene Dietrich]] en ''Shanghai Express'' ([[1931]]).

A partir d'aquest moment, la seva carrera començà a declinar principalment per un canvi en les preferències del públic del qual els responsables de l'exhibició se'n feren ressò ràpidament; l'escapisme s'imposava, i els melodrames d'aire oriental havien deixat de ser els favorits de la taquilla. A més, la situació política del moment—eren els temps de la [[Segona Guerra Mundial]]-- afectà negativament la presència de rostres orientals en la pantalla. Només cal repassar la filmografia de l'actriu per advertir aquest fet: entre [[1943]] i [[1949]] no va fer cap pel·lícula, i el seu retorn davant les càmeres a ''Impact'' (1949) fou simplement un rol de repartiment. Llavors estava de moda el ''caucàsic'' més que mai, just el contrari del que ocorria amb l'oriental. Després de la fòbia contra els japonesos, els Estats Units començaven a viure la por al [[comunisme]], representat principalment per la [[Unió Soviètica]]...i la Xina.

Anna aconseguí una sèrie de TV per a ella sola el [[1951]], però no va poder mantenir-la en antena gaire temps, i els problemes professionals aviat s'hi uniren els problemes de salut. Alcoholitzada, Anna tingué de fer front a seriosos problemes cardíacs i a la cirrosis hepàtica. Finalment el seu cor li fallà quan només tenia 56 anys i intentava rellançar alguna mostra de la seva carrera professional en el cinema amb ''The Savage innocents'', en català ''[[Les dents del diable]]'' (1959), i ''Portrait in black'' (1960). Sens dubte els anys seixanta podrien haver-li donat una oportunitat de continuïtat professional en el cinema i la TV, però la seva salud no li'n donà temps.

Mesurava 1.64 i parlava anglès, alemany, francès i es defensava també amb l'italià. Li encantava estudiar, i la vida, òbviament, no li donà totes les oportunitats que s'havia merescut.

== Encasellament ètnic ==
Pels temps en què Anna May Wong començà a gaudir d'un cert punt estel·lar a Hollywood, el cinema estatunidenc no es distingia precisament per facilitar les mateixes possibilitats de protagonisme i oferir la mateixa quantitat i qualitat en els papers que donava a les qualificades de ''minories racials'' que habitaven als estats Units. De manera que una vegada arribada fins allí, ocupant un lloc fix com a referent racial de trets orientals en l'anomenada Meca del cinema, Anna tingué l'oportunitat de comprovar que l'encasellament professional en que es trobava sotmesa, era una arma de doble tall.

Per una banda és cert que limitava les seves possibilitats de treball a la interpretació de papers de dames orientals o belleses exòtiques, però per altra banda no és menys cert que en aquest camp gaudia d'una absència de competència que ja tinguessin per a si els seus companys anglo-saxons o de trets occidentals, que intentaven obrir-se camí envers els papers protagonistes competint amb nombrosos aspirants a aquesta mateixa tasca. 

Així doncs, el lloc ocupat per Anna com estrella racial li garantia una certa continuïtat laboral, sempre que en la fàbrica de somnis de cel·luloide en la història, i sempre que alguna estrella occidental no decidís a sotmetre's a maquillatge per fer-se passar per una filla d'Orient, cosa que per cert feu, amb resultats una mica pintoresc, [[Katharine Hepburn]] per a interpretar a Jade, l'heroïna creada per [[Pearl S. Buck]] en la seva novel·la ''L'estirp del dragó''. Si la novel·la era falsa i tramposa, plena de tòpics sobre la vida de les dones a la Xina, imagineu-vos com li quedaren els ulls allargats a la Hepburn quan es rodà la pel·lícula, allà pel [[1944]].

Queda ben clar que ella era l'única del repartiment que tingué de sotmetre's al maquillatge en una història l'elenc de la qual estava compost per actors de totes les ètnies i procedències, des de [[Walter Huston]] (el pare de Jhon) o [[Agnes Moorehead]], fins a [[Akim Tamiroff]] o [[Turham Bey]], i en la que només es recorda a un actor vagament oriental [[Clarence Lung]], que a més era emprat habitualment per Hollywood tant per interpretar japonesos com per a donar vida a xinesos.

De fet, els orientals inclosos en el repartiment ni tan sols estaven acreditats, ja que ocupaven papers molt secundaris. Serveixi això per fer-nos una idea del món en el que es mogué Anna May Wong: Hollywood podia interessar-se per explicar una història amb personatges orientals, però sota cap concepte estava en disposició de dar aquests papers a actors orientals. De cara a la taquilla estava clar que era millor posar-li ulls allargats a la Hepburn i companyia que ésser fidels a la realitat i contractar a xinesos per interpretar xinesos, i a japonesos per a interpretar japonesos.

== Discriminació racial ==
[[Fitxer:Anna May Wong holds child in The Toll of the Sea.jpg|thumb|250px|dreta|Anna May Wong en el film ''The Toll of the Sea'']]
La discriminació racial li'n plantejà no pocs problemes a aquesta actriu. El racisme posava traves a les relacions inter-racials, inclús caient en el ridícul. Així per exemple, que un actor com [[Paul Muni]] interpretés un personatge oriental maquillat com a tal no facilitava que pogués relacionar-se en la pantalla amb una actriu d'arrels ètniques orientals, ja que en definitiva Anna May Wong era la tercera generació d'emigrants asiàtics en els Estats Units. Molt al contrari: els productors preferien posar un maquillatge orientalitzant a una actriu caucàsica abans de sotmetre's al risc de ser censurats per emprar a una estatunidenca amb avant-passats xinesos i trets molt marcats en escenes romàntiques amb el galà caucàsic de torn.

De manera que al llarg de la seva vida, Anna May va haver de sofrir en primera línia el racisme de la indústria estatunidenca del cinema, i només molts anys després de la seva mort, la pròpia comunitat asiàticoestatunidenca s'havia ocupat de valorar-la com a una pionera que serví d'exemple en la lluita contra la discriminació racial que patia la comunitat oriental establerta en el país. En aquest sentit crida l'atenció que, al contrari de l'ocorregut amb altres minories de la societat estatunidenca, l'asiàtica hagi sigut una de les menys i pitjor representades en la pantalla durant dècades.

Només s'ha de repassar els repartiments a Hollywood per donar-se conte d'això, o recordar en [[Mickey Rooney]] parodiant un xinès a ''Breakfast at Tiffany's'', en català, ''[[Esmorzar amb diamants]] (1961), o que fou un actor caucàsic, [[David Carradine]], l'elegit per a ocupar el lloc que legítimament li corresponia a [[Bruce Lee]] com a protagonista en una sèrie que aquest últim havia contribuït a concebre, ''Kung Fu''.

== Filmografia ==
{{columnes}}
* 1919 ''The Red'' no acreditada
* 1920 ''Dinty''
* 1921 ''The First Born, Bits of Life''
* 1922 ''He Toll of the Sea''
* 1923 ''Drifting''
* 1923 ''Thundering Dawn''
* 1924 ''Lilies of the Field''
* 1924 ''The thief of Bagdad'', en català ''[[El lladre de Bagdad (pel·lícula de 1924) |El lladre de Bagdad]]''
* 1924 ''The Fortieth Door''
* 1924 ''The Alaskan''
* 1924 ''Peter Pan''
* 1925 ''Forty Winks''
* 1925 ''His Supreme Moment''
* 1926 ''Fifth Avenue''
* 1926 ''A Trip to Chinatown''
* 1926 ''The Silk bouquet''
* 1927 ''Driven From Home''
* 1927 ''Mr. Wu''
* 1927 ''Captain Lighhtfoot''
* 1927 ''Why Girls Love Sailors'' (escenes suprimides en el muntatge final)
* 1927 ''The Chinese Parrot''
* 1927 ''The Devil Dancer''
* 1927 ''The Orient Passion's''
* 1928 ''The Crimson City''
* 1928 ''Chinatown Charlie''
* 1928 ''Across to Singapore''
{{columna nova}}
* 1928 ''Show Life''
* 1929 ''City Butterfly''
* 1929 ''Piccadilly''
* 1930 ''Der weg zur Schande''
* 1930 ''Hai-Tang''
* 1930 ''The Flame of Love''
* 1931 ''Daughter of Dragon''
* 1931 ''[[Shanghai Express]]''
* 1933 ''A Study in Scarlet''
* 1934 ''Tiger Bay''
* 1934 ''China Princess''
* 1934 ''Chu Chin Chow''
* 1934 ''Limehouse Blues''
* 1937 ''Daughter of Shanghai''
* 1938 ''Dangerous to Know''
* 1938 ''When Where You Born''
* 1939 ''Island of Lost Men''
* 1939 ''King of Chinatown''
* 1941 ''Ellery Queen's Pentthouse Mystery''
* 1942 ''Lady from Chunking''
* 1943 ''Bombs Over Burma''
* 1949 ''Impact''
* 1951 ''The Gallery of Madame Liu Tsong (sèrie de TV)''
* 1959 ''The Savage Innocents'', en català ''[[Les dents del diable]]''
* 1960 ''Portrait in Black''.
{{final columnes}}

== Bibliografia ==
* Núm. 160, any 14 de la revista de Cinema ''Acción'' Edita Norea i Aloman S.A.

== Enllaços externs ==
{{commonscat}}
* {{imdb nom| id=0938923}}
* {{ibdb nom| id=65511}}
* {{tcmdb nom| id=208736}}
* {{Allmovie nom| id=77240}}
* {{tvtome person| id=524141}}
* {{findagrave| id=1121}}
* [http://www.annamaywongsociety.com/ The Anna May Wong Society] {{en}}
{{Autoritat}}
{{Enllaç AD|de}}
{{Enllaç AD|en}}
{{Enllaç AD|hu}}
{{ORDENA:May Wong, Anna}}
[[Categoria:Actors de cinema californians]]
[[Categoria:Actors de cinema mut]]
[[Categoria:Actors de teatre californians]]
[[Categoria:Actors de sèries de televisió californians]]
[[Categoria:Actors de Los Angeles]]</text>
      <sha1>08jwaj733atzv0q7ejgacwukm1ldv3v</sha1>
      <model>wikitext</model>
      <format>text/x-wiki</format>
    </revision>
  </page>