<page>
    <title>Cigarreta</title>
    <ns>0</ns>
    <id>151354</id>
    <revision>
      <id>13766106</id>
      <parentid>13717949</parentid>
      <timestamp>2014-07-08T22:23:17Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:Cigarettes]]</comment>
      <text>[[Fitxer:Papierosa 1 ubt 0069.jpeg|right|thumb|200px|Una '''cigarreta''' encesa sobre un [[cendrer]]]]
Una '''cigarreta''' o un '''cigarret''' és un petit farcell de picadura de fulles de tabac embolcallades per un full de paper (o tabac) en forma de [[cilindre]], que ha esdevingut el format més popular utilitzat pels fumadors en l'hàbit del consum de [[tabac]]. Se'n poden adquirir amb filtre o sense, i existeixen varietats comercials que van des de les de baix contingut en nicotina i [[quitrà]] (''light''), a les mentolades o les de mides superiors a les considerades estàndard.

El consum de cigarretes és addictiu, i està provat que és carcinogènic i causant de malformacions als nou nats fills de mares fumadores.

Una cigarreta es distingeix d'un [[cigar]] per la seva mida inferior (generalment menys de 120 mm de llargada i 10 mm de [[diàmetre]]), utilització de fulles processades, i embolcall de paper blanc. Els cigars, per contra acostumen a ser fets de fulles senceres (sense picar) de tabac. 

Les primeres cigarretes de paper manufacturades i empaquetades arribaren a [[Espanya]] vers l'any [[1825]], i l'any [[1833]] apareixen les primeres capsetes. Poc abans el pintor [[Aragó|aragonès]] [[Francisco de Goya]] representa dos quadres on es pot veure gent fumant cigarretes, primer cop que l'art occidental en reflecteix el consum. Posteriorment, la cigarreta va prosseguir la seva expansió per Portugal i [[Europa]]. A la [[dècada del 1880]] el seu consum esdevingué il·legal, per passar a ser legalitzat uns anys després.

La [[Guerra de Crimea]] va servir d'escenari per a la popularització de les cigarretes entre les tropes franceses. Però l'expansió definitiva es produeix amb la màquina de vapor Bonsak [[1860]], capaç de fabricar milions de cigarretes en molt poc temps{{Text imprecís|data=febrer de 2014}}. La marca francesa ''Gauloises'' apareix poc abans de la [[Primera Guerra Mundial]] i ''Gitanes'' l'any [[1927]]. Les cigarretes han estat des de llavors de gran valor en las guerres i en les situacions de crisi econòmica. Durant la [[Segona Guerra Mundial]] es van arribar a pagar petites fortunes per una cigarreta.

== Actualitat ==
Les principals empreses que comercialitzen les marques més venudes de cigarretes són, entre d'altres, [[Altadis]], [[British American Tobacco]], American Tobacco Company i [[Philip Morris]].

El consum de cigarretes causa dependència a la [[nicotina]] i afecta de forma negativa la salut, causant [[càncer]] (especialment de [[càncer de pulmó|pulmó]]) i diverses malalties [[cor|coronàries]] relacionades amb les [[pulmó|vies respiratòries]] i l'aparell circulatori.

El [[17 de desembre]] de [[2004]], el [[Bhutan]] es va convertir en el primer país del món en prohibir la venda i consum de cigarretes. Els seus habitants poden importar-ne per al seu ús personal, tot pagant un impost del 100%, i poden fumar-ne només en la intimitat de les seves llars.

=== Consum ===
[[Fitxer:Cigarettes health warning australia.jpg|thumb|Paquet de '''cigarretes''' a [[Austràlia]] amb avís gràfic de perill per a la salut]]

La indústria del tabac produeix aproximadament 5,5 bilions de cigarretes l'any, i es creu que 1.100 milions de persones en fumen (una sisena part de la població mundial){{Text imprecís|data=febrer de 2014}}.


{| style=text-align:center
|-----
! colspan=3 |
|-----
|
! colspan=2 | PERCENTATGE de FUMADORS
|-----
! align=left | REGIÓ
! HOMES
! DONES
|-----
| align=left | Àfrica || 29 || 4
|-----
| align=left | Estats Units || 35 || 22
|-----
| align=left | Mediterrània oriental
| 35 || 4
|-----
| align=left | Europa || 46 || 26
|-----
| align=left | Sud-est asiàtic || 44
| 4
|-----
| align=left | Pacífic occidental || 60
| 8
|-----
| colspan=3 | (2000, estimació de la [[OMS]])
|}

=== Publicitat ===

A molts països del món ha estat prohibida la publicitat del tabac (incloses les cigarretes), i l'esponsorització d'activitats esportives per part de marques de tabac. La prohibició a la [[Unió Europea]] l'any [[2005]] va empènyer els responsables de la [[Fórmula 1]] cap a la promoció de curses a països que permeten els equips patrocinats per marques de cigarretes. L'any [[2007]], només l'escuderia [[Ferrari]] està patrocinada per una marca de cigarretes.

== Substàncies constituents ==
Una cigarreta conté partícules de nicotina, un alcaloide addictiu i tòxic provinent de les fulles de les espècies del gènere de plantes ''Nicotiana'' (sobretot la planta del tabac o ''Nicotiana tabacum''), que pot produir alteracions en l'aparell circulatori i respiratori, entre d'altres. 

A part de la nicotina, el tabac conté més de 19 agents químics carcinògens coneguts (la majoria es coneixen col·lectivament com quitrans) i més de 4.000 altres químics, substàncies irritants i monòxid de carboni. Els compostos tòxics més importants són:
* Gasos: monòxid de carboni, àcid cianhídric, òxid nitrós, nitrosamines, formaldehid.
* Partícules: nicotina i quitrà (hidrocarburs aromàtics policíclics, nitrosamines derivades de la nicotina, beta naftalamina, metalls com níquel, arsènic i cadmi).

== Efectes en l'organisme ==
Efectes farmacològics de la nicotina:
* Efectes estimulants i depressius sobre el cos.
* Estimula el sistema nerviós (tremolors, convulsions).
* Estimula el sistema simpàtic: augmenten els nivells circulants de catecolamines (A i NA); augmenta la freqüència cardíaca (10 i 20 batecs x minut); augmenta la pressió arterial (5 i 10mm Hg); augmenten els nivells circulants d'àcids grassos lliures i colesterol; vasoconstricció cutània; disminueix la producció d'insulina pel pàncrees augmentant el nivell de glucosa en sang.
* Incrementa l'agregació plaquetària (coalls sanguinis).
* Incrementa l'activitat intestinal, la saliva i les secrecions bronquials.

Efectes psicològics de la dependència a la nicotina:
* Eufòria.
* Estimula temporalment la memòria.
* Millora el rendiment.
* Estimulació de l'ànim.
* Suprimeix la gana.
* Disminució de l'ansietat.

Malalties pulmonars relacionades amb el tabac:
* Infeccions respiratòries. El tabac destrueix els cilis de l'epiteli respiratori, de manera que l'organisme per a contrarestar la pèrdua, estimula la proliferació de cèl·lules caliciformes. Aquestes secretaran massa moc que acabarà sent un caldo de cultiu de microorganismes.
* MPOC (malaltia pulmonar obstructiva crònica). Els bronquis es troben obstruïts i per tant el seu calibre és menor, per això costa respirar. No es cura. Tipus de MPOC: bronquitis crònica, i enfisema pulmonar.
* Càncer broncogènic.. Es dóna als pulmons i és causat pel tabac principalment i per altres com marihuana, gens, alimentació gasos radioactius, etc. Els símptomes són: tos, dolor pectoral, ronquera, aprimament, esput amb sang, dificultat respiratòria, infeccions recurrents (bronquitis, pneumònia)... Si hi ha metàstasi hi haurà altres símptomes: dolor ossi, debilitat de les extremitats, mareigs, icterícia i adenopaties. Es pot diagnosticar per imatge (Rx, PET...), citologia d'esput, biòpsies, broncoscòpia, etc. N'hi ha de diferents tipus.
* Malalties intesticials

== Vegeu també ==
* [[Cigarrer]].
* [[Presa d'encenedor]].
* [[Cigarreta electrònica]]

== Enllaços externs ==
{{Projectes germans|commons=Cigarette|Cigarreta}}
* [http://www.bat.com British America Tobbaco] {{en}}
* [http://www.cancer.org/docroot/ESP/content/ESP_2_1x_Fumar_cigarrillos_y_el_cncer.asp Cigarrillos y cancér] {{es}}
* [http://www.ingcat.org INGCAT - International Non Governmental Coalition Against Tobacco] {{en}}
* [http://www.cigarettespedia.com/ Encyclopedia of Cigarettes] {{en}}
* [http://www.srnt.org Society for Research on Nicotine and Tobacco] {{en}}
* [http://web.archive.org/20070301091105/uk.geocities.com/synergy.editorial@btinternet.com/polonium210radiationpoisoning.htm Emmetzinament de cigarretes amb [[poloni]]] {{en}}

[[Categoria:Tabac]]
[[Categoria:Contaminants atmosfèrics]]</text>
      <sha1>q7wz23tkyqno75kkjfa0zga1wnhf99a</sha1>
      <model>wikitext</model>
      <format>text/x-wiki</format>
    </revision>
  </page>