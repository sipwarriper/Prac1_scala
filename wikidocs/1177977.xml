<page>
    <title>Canó antitanc</title>
    <ns>0</ns>
    <id>1177977</id>
    <revision>
      <id>13854503</id>
      <parentid>13831042</parentid>
      <timestamp>2014-07-17T09:28:33Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Soviet artillerymen with 53-K artillery gun.jpg|300px|thumbnail|dreta|Canó antitanc [[soviètic]] M-37 de 45 mm durant la [[Batalla de Moscou|defensa de Moscou]] de finals de [[1941]].]]

Un '''canó antitanc''' és un tipus de [[Canó|peça d'artilleria]] desenvolupada específicament per destruir [[tanc]]s. Actualment obsoletes, aquestes armes van ser una de les principals defenses contra els blindats durant el [[període d'entreguerres]] i la Segona Guerra Mundial.

Va ser durant la [[Segona Guerra Mundial]] que els canons antitanc van evolucionar de manera més significativa. Amb una millora constant i ràpida dels [[blindatge]]s, els canons antitanc es van haver d'adaptar augmentant el seu [[calibre]] i potència.

Amb un total de 3 generacions de canons, sempre creixents, els models finals van esdevenir molt pesants. Al mateix temps, van aparèixer alternatives més lleugeres i efectives com el [[canó sense retrocés]] o el [[míssil antitanc]], que acabarien substituint-los.ref name=Encyclopedia{{ref-llibre| cognom = Bishop| nom = Chris| títol = The encyclopedia of weapons of World War II| editorial = Barnes  Noble Books | any = 1998| isbn =0-7607-1022-8}}/ref

== Història ==
[[Fitxer:Armata przeciwpancerna wz 36.jpg|250px|thumbnail|El canó [[Suècia|suec]] Bofors 37 mm, dissenyat l'any [[1934]], va ser una dels canons antitanc de primera generació més usats arreu del món.]]

Quan els primers tancs van aparèixer als camps de batalla durant la [[Gran Guerra]], per poder-los destruir només es disposava de l'[[artilleria]] i les [[Bomba de mà|bombes de mà]]. Davant d'un perill com aquest es van començar a desenvolupar armes que els poguessin destruir. Algunes, com els [[Fusell antitanc|fusells antitanc]], apareixerien a temps de participar en la guerra. El desenvolupament de canons especialitzats, però, va ser més lent i no van fabricar-se fins més tard.ref name=bayonet{{ref-web |url=http://www.bayonetstrength.150m.com/Weapons/antitankguns/infantry_anti_tank_guns.htm |títol= Infantry Anti Tank Guns |consulta=01/05/2014 |obra= Gary Kennedy |editor= bayonetstrength.150m.com |data= 2000-2010 |llengua=anglès}}/ref 

Els canons es van dissenyar com un element per la [[infanteria]], perquè es pogués defensar directament dels blindats. Tenien [[calibre]]s petits, entre 20 i 47 [[mil·límetre]]s, però un canó allargat per donar velocitats inicials elevades als projectils que haurien de perforar els [[blindatge]]s dels tancs. A més a més, tenien una bona [[cadència de tir]], eren fàcilment transportables per un grup de soldats gràcies a les seves [[roda|rodes]] i tenien un perfil baix que els amagava dels enemics.ref name=German{{ref-llibre| cognom = Haupt| nom = Werner| títol = German Anti-Tank Guns: 37mm, 50mm, 75mm, 88mm Pak, 1935-1945: Without Self-Propelled Mountings| editorial = Schiffer Publishing Ltd. | any = 1990 |col·lecció= Schiffer military history vol. 24| isbn =0-88740-241-0}}/ref Per altra banda, es van crear noves municions, massisses, que haurien de coexistir amb els projectils explosius convencionals.

Armes com el [[PaK 36 de 3,7 cm]] alemany, el Bofors de 37 mm suec, l'M3 37 mm gun... eren molt efectives contra els tancs de l'època, fins al punt que alguns tancs es van equipar amb [[Canó de tanc|adaptacions]] d'aquestes mateixes peces per quan lluitessin entre ells.ref{{ref-llibre| cognom =| nom =| títol = Los más extraordinarios carros de combate nº9: Los cañones de los carros | editorial = Altaya | any = 2005| isbn = 84-487-0698-6|pàgines=p.97-100}}/ref

[[Fitxer:The British Army in North Africa 1942 E16407.jpg|225px|thumbnail|dreta|Un canó de segona generació QF 6-pounder disparant al [[Campanya del nord d'Àfrica|Nord d'Àfrica]] l'any [[1942]].]]

Però generalment a la infanteria li costava avançar arrossegant artilleria, per això molts exèrcits van agrupar aquests canons a nivell de [[regiment]] o [[brigada]] fent bateries de diverses peces. 

Amb l'esclat de la [[Segona Guerra Mundial]] i l'èxit de la [[guerra llampec]] a Europa, que usava intensivament els [[tanc]]s, la [[infanteria mecanitzada]] i [[Infanteria motoritzada|motoritzada]], els canons capaços de destruir vehicles van esdevenir vitals. Els primers anys de la guerra, quan encara es feien servir majoritàriament tancs d'entreguerres, semblava que els canons desenvolupats durant els [[anys 30]] eren efectius, però amb l'arribada dels nous tancs ja no hi van poder fer front. Els blindats [[Panzer IV]], [[T-34]] o [[M4 Sherman]] eren pràcticament invulnerables a aquests canons.

Per poder destruir aquests tancs occidentals, cap a l'any [[1941]]-42, es van començar a introduir versions més potents, d'aproximadament 50 mm. Canons com el [[Pak 38 de 5 cm]] alemany o l'Ordnance QF 6-Pounder britànic de 57 mm són d'aquestes segons versions. Tot i que els costava perforar els blindatges dels tancs mitjans hi podien fer front a diferència dels primers models de canó antitanc. Per reciclar els canons més petits de la primera generació es van crear nous tipus de munició. Es van desenvolupar nous projectils massissos amb nucli de tungstè més densos, que millorava una mica la penetració. Hi va haver un gran pas endavant quan va aparèixer la granada de [[càrrega buida]], com l'Stielgranate 41, que tenia un bossell, un cilindre metàl·lic, que s'introduïa dins el canó i que es disparava amb una càrrega de projecció. També es van muntar brocals als canons amb el propòsit de disparar aquestes granades. Tot i l'enorme capacitat de penetració, l'abast era molt reduït i els operadors del canó havien d'estar molt ben entrenats.ref{{ref-llibre| cognom =| nom =| títol = Los más extraordinarios carros de combate nº39: Armas contracarro de infantería | editorial = Altaya | any = 2005| isbn = 84-487-0698-6|pàgina=p.458}}/ref

Aviat els nous canons de 50 mm es van tornar a quedar obsolets. Amb l'arribada als camps de batalla de tancs pesants com el [[Panzer VI Tiger]] o el [[IS-2|Ióssif Stalin-2]] els projectils de 50 mm no eren efectius. Altre cop es van haver d'augmentar els calibres i la potència dels canons arribant fins als 75 o fins i tot 88 mm l'any [[1943]].ref name=bayonet/ref name=German/

[[Fitxer:Bundesarchiv Bild 101I-708-0262-20A, Flak-Geschütz in der Ukraine.jpg|250px|thumbnail|dreta|Un [[Pak 43 de 8,8 cm]] de tercera generació defensant una posició a [[Ucraïna]] a finals de [[1943]].]]

Aquesta tercera generació de canons ja era tan pesant que s'havien de moure sempre amb vehicles, a diferència de la primera i la segona generació que es podien moure petites distàncies amb la força d'uns quants soldats. Armes com el [[Pak 43 de 8,8 cm]] eren difícils de posicionar i a camp a través eren canons pràcticament impossibles de transportar. Se'n va allargar el funcionament fins al final de la guerra. Els canons més petits es van aprofitar contra els tancs més antics i com a suport a la infanteria, fent servir municions explosives.

Al [[Teatre d'Operacions del Pacífic]] el desenvolupament va ser molt diferent. Els tancs nipons pràcticament no van evolucionar en tota la guerra i, a més a més, rarament es feien servir. Per això, els EUA van poder fer servir els petits canons antitanc de la primera generació durant tota la guerra. A més a més, també es feien servir aquests canons com petites peces d'artilleria amb munició explosiva per destruir posicions defensives enemigues o [[búnquer]]s. Els japonesos haurien necessitat canons més pesants per combatre els tancs estatunidencs, però la seva indústria no va ser capaç de suplir aquesta mancança i van quedar restringits a l'armament de l'inici de la guerra.

Acabada la guerra es va fer evident que aquests canons no eren viables. El seu pes s'havia disparat i això els feia difícils de transportar. Eren armes estàtiques i els seus operadors havien d'estar molt ben entrenats però estaven exposats i eren blancs fàcils. A tot aquest seguit de defectes s'hi va sumar el fet que havien aparegut armes antitanc noves molt més efectives. L'aparició dels [[Canó sense retrocés|canons sense retrocés]], els [[míssil antitanc|míssils antitanc]] o els [[llançacoets]] va significar que ja no es desenvoluparien més canons antitanc.ref name=Encyclopedia/

Tot i que es van deixar de desenvolupar, encara es van fer servir els models existents a d'altres conflictes bèl·lics posteriors. Per exemple, a la [[Guerra de Corea]] es van fer servir canons antitanc en un rol de suport, com una peça d'artilleria més.ref{{ref-web |url=http://www.awm.gov.au/exhibitions/korea/weapons/antitank/ |títol= 17-pounder anti-tank gun |consulta=02/05/2014 |obra= |editor= Australian War Memorial  |data= |llengua=anglès}}/ref 

== Referències ==
{{referències|2}}

== Vegeu també ==
* [[Armament antitanc]]
* [[Canó de tanc]]
* [[Fusell antitanc]]
* [[Gos antitanc]]

== Enllaços externs==
{{Commonscat|Anti-tank guns}}

* [http://www.history.com/videos/m3-anti-tank-gun-smashes-targets#m3-anti-tank-gun-smashes-targets Vídeo de History Channel provant un canó antitanc estatunidenc M3] {{en}}
{{Autoritat}}

{{ORDENA:Cano Antitanc}}	!--ORDENA generat per bot--
[[Categoria:Artilleria]]</text>
      <sha1>sxk0hfag9p80aqc14yibmd6gi1xgrxh</sha1>
      <model>wikitext</model>
      <format>text/x-wiki</format>
    </revision>
  </page>