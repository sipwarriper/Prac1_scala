<page>
    <title>Solomon Lefschetz</title>
    <ns>0</ns>
    <id>172613</id>
    <revision>
      <id>13939877</id>
      <parentid>13827629</parentid>
      <timestamp>2014-08-14T13:17:05Z</timestamp>
      <contributor>
        <username>Picapedres</username>
        <id>115759</id>
      </contributor>
      <minor></minor>
      <comment>Afegida [[Categoria:Topòlegs]] usant HotCat</comment>
      <text>'''Solomon Lefschetz''' ([[3 de setembre]] de [[1884]] – [[5 d'octubre]] de [[1972]]) fou un matemàtic [[estatunidenc]], d'origen [[jueu]], autor de treballs fonamentals en el camps de la [[topologia]] -és qui n'encunya el nom-, la [[topologia algebraica]] -de la que se'n pot considerar el fundador-, la [[geometria algebraica]] i en el de la teoria de les [[equacions diferencials]] ordinàries no lineals.

== Infantesa i joventut ==
Nasqué a [[Moscou]] en el si de la familia d'un comerciant provinent de [[Turquia]], que ben aviat es traslladà a [[París]], on en Solomon estudià [[enginyeria]]. Emigraren als [[Estats Units]] el 1905. El 1907 sofrí un greu accident laboral que li costà perdre ambdues mans. Portava unes pròtesis rígides de fusta, cobertes sempre amb guants de vellut negre, i qui no ho sabia s'enduia un ensurt el primer cop que les hi encaixava. A Princeton, la primera cosa que feia un estudiant graduat, de bon matí, era inserir-li el guix a la mà dreta, i la darrera, al capvespre, enretirar-li-ho.

== Formació professional ==
Poc després, els seus interessos científics deriven vers les [[matemàtiques]] i obté el doctorat (''[[Ph.D.]]'') en geometria algebraica per la ''[[Clark University]]'' a [[Worcester (Massachusetts)|Worcester]], [[Massachusetts]] el 1911. Fou professor a les universitats de [[Nebraska]], [[Kansas]] i, des de 1924, a la de [[Universitat de Princeton|Princeton]], on romandrà fins al 1953.

== Treballs i recerques ==
En les aplicacions de la topologia a la geometria algebraica, Lefschetz seguí la petxa de Charles Émile Picard, un dels seus mestres a [[França]]. Demostrà més d'un teorema sobre la topologia de les seccions de l'hiperplà de les varietats algebraiques, que proporcionen una eina inductiva bàsica. La fórmula Picard-Lefschetz, a la teoria dels cicles evanescents, és un instrument indispensable per estudiar la degenaració de famílies de varietats amb ''pèrdua'' de topologia a monodromia. 

El seu llibre ''L'analysis situs et la géométrie algébrique'', de 1924, malgrat un xic obscur, des d'una perspectiva actual de la teoria de les homologies, tingué una enorme influència, i es pot considerar una de les fonts per l'eventual demostració de les conjectures de Weil. Aquell mateix any rebé el Bôcher Memorial Prize pels seus treballs en [[anàlisi matemàtica]].

El ''Teorema del punt fix de Lesfchetz'', que desenvolupà en els seus articles de 1924 a 1927, inicialment per a varietats, és avui un resultat fonamental de la topologia. Més endavant, als anys 30, amb l'interès creixent per la teoria de les cohomologies, contribuí a la perspectiva en termes de l'estructura d'anell, mitjançant la dualitat en varietats. Els seus resultats en topologia foren agrupats a la seva monografia ''Topologia algebraica'' de 1942. En acabat la [[Segona Guerra Mundial]] encaminà les seves preocupacions vers el camp de les equacions diferencials.

== Docència ==
A més a més de la seva incansable tasca com a mestre i tutor, fou l'editor, durant 30 anys i fins a 1958, dels ''Annals of Mathematics'', als que convertí en una de les publicacions matemàtiques més prestigioses i influents del món. Lesfchetz és un del principals activistes del pensament matemàtic dels Estats Units i del món, en el segle XX. Enamorat de Mèxic, el visità manta vegada. Allí conegué el matemàtic català [[Carles Perelló i Valls]], del que fou mestre i amic.

==''Fotografies''==
*[http://www-history.mcs.st-andrews.ac.uk/PictDisplay/Lefschetz.html Tres fotografies notables de les molt escasses que es va deixar fer; la de sota deu ser de poc després d'obtenir el doctorat, al voltant de 1912; la de dalt a l'esquerra probablement dels últims anys a Princeton; l'altre és força posterior]

== Acudits ==
Per tal d'il·lustrar el paper d'en Lefschetz a la història de les matemàtiques, a [[Carles Perelló i Valls|Perelló]] li plau explicar un acudit, molt probablement de producció pròpia: La mare del petit Solomon el cerca per tot arreu. Quan finalment el troba, el renya: ''Es pot saber on eres?, vols venir a berenar d'una vegada? què dimontris feies?!'' El menut respon avergonyit; ''Estava fent topologia, mare'' I la mare respon, irritada: ''Això són invencions teves!''.

La seva manera inusual de fer matemàtiques, que donava una gran pes a la intuïció i un xic menys al rigor, feu circular la següent facècia: ''Lefschetz no ha escrit mai la prova correcta d'un sol teorema, ni ha postulat mai un teorema que no resultés rigurosament veritat.''

I del propi Solomon Lefschetz és el següent [[apotegma]], amb ressò molt més ampli del que probablement ell mateix preveia: Els mexicans no seran mai grans matemàtics. Només es prenen seriosament allò que no entenen.

== Enllaços externs ==
*[http://libweb.princeton.edu/libraries/firestone/rbsc/finding_aids/mathoral/pmcxrota.htm Fine Hall in its golden age: Remembrances of Princeton in the early fifties per Gian-Carlo Rota.] Conté una secció important i molt il·lustrativa sobre la personalitat de'n Lefschetz i el seu treball a Princeton. {{en}}
*[http://www-history.mcs.st-andrews.ac.uk/Biographies/Lefschetz.html Solomon Lefschetz per John J.O'Connor i Edmund F. Robertson.] Una àmplia, molt humana biografia; ben documentada. {{en}}
*[http://www.genealogy.ams.org/html/id.phtml?id=7461 Solomon Lefschetz] La relació dels seus deixebles i de la seva genealogia matemàtica, ensems amb una bona bibliografia no especialitzada. {{en}}
{{Autoritat}}
[[Categoria:Matemàtics estatunidencs|Lefschetz. Solomon]]
[[Categoria:Topòlegs]]</text>
      <sha1>jg2e0b0x7kg8yztxht2aeoosjv602f3</sha1>
      <model>wikitext</model>
      <format>text/x-wiki</format>
    </revision>
  </page>