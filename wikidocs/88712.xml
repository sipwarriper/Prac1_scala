<page>
    <title>Robert Schuman</title>
    <ns>0</ns>
    <id>88712</id>
    <revision>
      <id>13767317</id>
      <parentid>13394902</parentid>
      <timestamp>2014-07-09T01:18:56Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}} i {{Projectes germans}} que enllaça amb [[commons:category:Robert Schuman]]</comment>
      <text>{{MF|data=febrer de 2014}} 
{{FR|data=febrer de 2014}} 

{{vegeu3|el polític i economista francès|el músic alemany|Robert Schumann}} 
{{Polític
| nom = Robet Schuman
| imatge = Bundesarchiv Bild 183-19000-2453, Robert Schuman.jpg
| width = 230px
| height = 230px
| caption =
| data de naixement = [[29 de juny]] de [[1886]]
| lloc de naixement = [[ciutat de Luxemburg]] ([[Luxemburg]])
| data de defunció = [[4 de setembre]] de [[1963]]
| lloc de defunció = [[Metz]] ([[França]])
| office = 130è [[Primer Ministre de França]] br /{{mida|1=(2n Primer Ministre de la [[Quarta República Francesa|Quarta República]])}}
| term_start = [[24 de novembre]] de [[1947]]
| term_end = [[26 de juliol]] de [[1948]]
| predecessor = [[Paul Ramadier]]
| successor = [[André Marie]]
| constituency =
| office2 = 133è [[Primer Ministre de França]] br /{{mida|1=(4t Primer Ministre de la [[Quarta República Francesa|Quarta República]])}}
| term_start2 = [[5 de setembre]] de [[1948]]
| term_end2 = [[11 de setembre]] de [[1948]]
| predecessor2 = [[André Marie]]
| successor2 = [[Henri Queuille]]
| constituency2 = 
| office3 = [[President del Parlament Europeu]]
| term_start3 = [[1958]]
| term_end3 = [[1960]]
| predecessor3 = [[Hans Furler]]
| successor3 = [[Hans Furler]]
| constituency3 = 
| partit = [[Mouvement Républicain Populaire]] ([[MRP]])
| professió = [[Advocat]]
| parella = 
| web =
| footnotes = 
}}
'''Robert Schuman''' ([[ciutat de Luxemburg]], [[Luxemburg]] [[1886]] - [[Metz]], [[França]] [[1963]]) fou un [[polític]] francès, diverses vegades ministre i dos cops [[Primer Ministre de França]]. És considerat metafòricament com el Pare d'Europa, juntament amb [[Konrad Adenauer]], [[Jean Monnet]] i [[Alcide De Gasperi]] per haver presentat davant de més de dos-cents periodistes la coneguda [[Declaració Schuman]], escrita i preparada juntament amb Jean Monnet, precursora del que serien les [[Comunitats Europees]], i més tard, l'actual [[Unió Europea]]. Molt religiós, fou proclamat [[servent de Déu]] per l'Església catòlica, i està en curs la seva causa de beatificació.

== Biografia ==
Va néixer el [[29 de juny]] de [[1886]] a [[ciutat de Luxemburg]], fill de pare francès i mare luxemburguesa. El seu pare era oriünd del [[departament francès]] de [[Mosel·la (departament)|Mosel·la]], i va servir a l'exèrcit francès durant la [[Guerra franco-prussiana]] de [[1870]], després de la qual va adoptar la nacionalitat alemanya, després que [[Alsàcia]] i [[Lorena]] fossin annexionades per l'[[imperi Alemany]]. Després d'establir-se a [[Luxemburg]] fou considerat com un alemany igual que la seva esposa, convertida en alemanya a causa del seu vincle matrimonial. 

La seva educació familiar està emmarcada per la profunda pràctica del [[catolicisme]]. El [[1904]] finalitzà els seus estudis secundaris a [[Metz]] i inicià l'estudi de [[dret]] a les universitats de [[Munic]], [[Bonn]], [[Estrasburg]] i [[Berlín]], on es graduà l'any [[1911]] en [[dret civil]]. L'any següent inicià la seva activitat professional en un bufet d'[[advocat]]s a Metz. Abandonà la idea d'entrar al [[seminari]] per esdevenir sacerdot. A la universitat Schuman forma part de la ''corporació Unitas'', integrada principalment per seminaristes i estudiants de [[teologia]].

== Primera Guerra Mundial ==
Per raons de salut no va fer el [[servei militar]], però en esclatar la [[Primera Guerra Mundial]], el reclutament s'intensifica, per la qual cosa és cridat a files per l'administració alemanya a causa de les seves competències jurídiques. Incorporat al servei auxiliar va ser instal·lat a Metz en una unitat de no combatents, on realitza funcions de soldat secretari durant un any. Després de ser rellevat del seu càrrec és nomenat adjunt de l'administració a [[Boulay-Moselle|Bolchen]], on roman fins a la fi de la guerra l'any [[1918]], continuà paral·lelament amb el seu treball en el despatx d'advocat de Metz. 

== Període d'entre guerres ==
Una vegada acabada la guerra s'inscriu com a advocat a Metz, estatut que conservarà tota la seva vida. La seva formació de jurista i el seu coneixement del [[francès]] fa que les autoritats el convidin a participar en la reintegració d'[[Alsàcia]] i [[Lorena]]. 

Els catòlics de Lorena van inquietar-se per la integració a l'[[França|estat francès]], temorosos d'aquesta república que consideraven com a anticlerical. La dissolució dels ordes religiosos ([[1902]]-[[1904]]) a França i la [[Secularització|separació de l'estat i de l'església]] ([[1905]]), que va suprimir tota subvenció del culte per l'estat, no van ser aplicades en els territoris ocupats per alemanya. Aquestes regions vivien encara sota el [[concordat del 1801]]. Per defensar aquesta particularitat, Schuman és sol·licitat pels grups catòlics per a presentar-se com a [[diputat]], resultant escollit pel càrrec l'any [[1919]] com a representant de Mosel·la per la circumscripció de Thionville, càrrec que ocuparia durant tota la seva carrera. 

En el parlament francès, però, fou acusat d'haver format part de l'exèrcit alemany, encara que la denúncia no progressà. En aquesta època impulsa la formació de seccions departamentals de la Confederació francesa de treballadors cristians (CFTC) a Mosel·la. 

Durant la [[dècada del 1920]] s'associa als esforços de pau i l'acció del president [[Aristide Briand]] ([[1924]]-[[1932]]) que busca l'aproximació entre la [[República de Weimar]] i la França del govern de [[Raymond Poincaré]]. Després dels atacs per part d'[[Itàlia]] a [[Etiòpia]] es mostra favorable a les sancions imposades per la [[Societat de Nacions]], per contra però es mostra partidari dels [[acord de Munic|acords de Munic]] de [[1938]]. 

Desfavorable del [[Front Popular (França)|Front Popular]] ([[1936]]-[[1938]]), sempre mostrà simpaties per [[Léon Blum]]. La seva activitat parlamentària fou modesta, de [[1929]] a [[1939]] fou membre de la comissió de finances de l'Assemblea Nacional. Va romandre al [[Senat de França|Senat]] sense interrupció fins a l'any [[1940]]. Inicialment inscrit en el partit ''Union Républicaine Lorraine'', associat al ''Bloc National'' de Raymond Poincaré, a partir de l'any [[1931]] fou membre del ''Démocrate Populaire'', un dels orígens del MRP. 

== Segona Guerra Mundial ==
Schuman fou nomenat subsecretari d'estat per als refugiats en l'administració de [[Paul Reynaud]] formada el [[21 de març]] de [[1940]] - període conegut amb el nom de ''[[drôle de guerre]]'' (Guerra de mentida), càrrec que conservà durant el primer govern del mariscal [[Philippe Pétain]]. Favorable d'atorgar plens poders a Pétain es negà a participar en aquest govern i retornà a [[Metz]] on fou fet presoner per la [[Gestapo]] el [[14 de setembre]] de [[1940]] després de rebutjar la sol·licitud de cooperació presentada pels [[Nazisme|nazis]]. Fou posat sota custòdia del Palatinat Renà l'abril de [[1941]], d'on posteriorment assolí evadir-se a l'agost de [[1942]]. Refugiat a la zona lliure, va romandre ocult en diferents monestirs fins a l'expulsió dels nazis. 

== Postguerra ==
[[Fitxer:6 rue de verneuil.jpg|thumb|6 rue de Verneuil a [[París]]]] 
Després de la invasió de França pels [[Aliats de la Segona Guerra Mundial|aliats]] i la consegüent expulsió del [[wehrmacht]], el setembre de [[1944]] el general De Lattre al comandament de l'exèrcit francès fa cridar Schuman a fi de tenir un conseller experimentat en assumptes d'Alsàcia-Lorena. Tres setmanes després el ministre de guerra, [[André Diethelm]], exigeix que Schuman sigui arrestat. La societat de Metz acull Schuman, però les autoritats el tracten com un exministre de Pétain i parlamentari que votà a favor dels seus plens poders. És considerat com indigne, però a pesar d'això és col·locat en el comitè departamental d'alliberament on tracta de moderar la depuració. 

El [[24 de juliol]] de [[1945]] escriu al general [[Charles de Gaulle]] i aconsegueix que arxivin l'expedient en contra seu. Es proclama la seva innocència en l'alta cort al setembre següent, el que li permet reprendre el seu lloc en la vida política del país. 

Ràpidament es converteix en un dels líders principals de la [[Quarta República Francesa]], sent nomenat Ministre de finances entre [[1946]] i [[1947]], en els governs de [[Georges Bidault]] i [[Paul Ramadier]], en un moment crucial on la [[inflació]] i el [[mercat negre]] prenen força. 

El novembre de [[1947]] és nomenat [[Primer Ministre de França]], càrrec que desenvolupà fins al juliol de [[1948]], sent acusat d'haver estat un oficial alemany pel comunista Jacques Duclos. En caure el seu govern és nomenat Ministre d'Afers exteriors, càrrec que ocupa fins a [[1952]]. El seu bilingüisme li és útil en les relacions que implementa amb [[Alemanya]], on pronuncia conferències en l'idioma local. 

== Política europeista ==
L'opinió francesa vacil·là entre diverses possibilitats pel que fa al futur immediat de l'Alemanya derrotada. La majoria prefereix exercir un control [[Aliats de la Segona Guerra Mundial|aliat]] a l'Alemanya descentralitzada, un híbrid entre la [[Confederació Germànica]] ([[1815]]-[[1866]]) i la [[Federació Alemanya del Nord]] ([[1867]]-[[1871]]). És aquesta la posició de Charles de Gaulle i els seus successors fins al [[1947]], unes opinions que preferien desmantellar les fonts institucionals i culturals del militarisme alemany i enfortir les relacions intraeuropees. 

Al març [[1948]] es crea la [[Unió Europea Occidental]] (unió diplomàtica i militar) entre [[França]], [[Bèlgica]] i el [[Regne Unit]], com a resposta a la presa de poder dels [[comunisme|comunistes]] a [[Praga]]. Aquesta Unió va servir de base per a la creació de l'[[Organització del Tractat de l'Atlàntic Nord]] ([[OTAN]]) l'any [[1949]]. 

La fusió de les unions duaneres del [[Benelux]], sorgida entre guerres i concretada el [[1948]] i un projecte d'unió entre [[França]] i [[Itàlia]] iniciat el [[1947]], fracassat però finalment el [[1951]], foren les bases de laboratori per a la futura creació de la [[Comunitat Econòmica Europea]] ([[CEE]]). Així mateix la creació l'any [[1949]] del [[Consell d'Europa]] és una de les primeres bases per preparar la confederació d'estats europeus. 

== La Declaració Schuman ==
[[Fitxer:Quai d'Orsay.jpg|thumb|Edifici [[Quai d'Orsay]], seu del Ministeri de relacions exteriors francès a [[París]], situat prop del Pont Alexandre III.]] 
[[Fitxer:Schuman Declaration.jpg|thumb|left|Robert Schuman realitzant el discrus de la declaració el 9 maig de 1950 al [[Quai d'Orsay]] de [[París]]]]
Schuman no disposava de grans qualitats com a orador però això no va impedir que pronunciés un dels discursos més transcendentals en la història europea. El [[9 de maig]] de [[1950]] es va dirigir a més de dos-cents periodistes per a presentar una declaració, preparada al costat de [[Jean Monnet]], considerada com la primera proposta oficial per a la construcció d'una [[Europa]] integrada i que es coneix a partir d'aquesta data com la ''Declaració Schuman''. Aquest dia va néixer l'Europa comunitària, actualment concretitzada en la [[Unió Europea]] ([[UE]]). 

En el seu discurs Schuman proposava la creació d'una comunitat franco-alemanya per a aprofitar conjuntament el [[carbó]] i l'[[acer]] dels dos països, en un moment que Alemanya produeix el doble d'acer que França. Una vegada en funcionament, s'ampliaria la comunitat a altres països europeus per a formar un [[espai de lliure circulació]] de persones, [[mercaderia|mercaderies]] i [[capital (economia)|capitals]]. Aquest sistema creuat d'interessos evitaria la possibilitat d'una nova guerra. Cinc anys després de la capitulació de l'[[Alemanya nazi]] es presenta aquest projecte de cooperació europea. 

{{cita|'''Extracte:''' ''«Europa no es farà d'una vegada ni en una obra de conjunt: es farà gràcies a realitzacions concretes, que creuen en primer lloc una solidaritat de fet. L'agrupació de les nacions europees exigeix que l'oposició secular entre França i Alemanya quedi superada, pel que l'acció empresa ha d'afectar en primer lloc a França i Alemanya.»''|Robert Schuman}} 

A la cimera de [[Milà]] de [[1985]] els Caps d'Estat i de govern van decidir establir el [[9 de maig]] com el [[Dia d'Europa]].

== Inicis de la Unió Europea ==
[[Fitxer:Old flag of the European Movement.svg|thumb|Símbol del Moviment europeu.]] 
Schuman va signar el [[Tractat de París (1951)|Tractat de París]], del [[18 d'abril]] de [[1951]], constituint la [[Comunitat Europea del Carbó i de l'Acer]] (CECA) entre [[Alemanya]], [[Bèlgica]], [[França]], [[Itàlia]], [[Luxemburg]] i els [[Països Baixos]]. 

Posteriorment va impulsar el pla per a la formació d'un exèrcit europeu denominat ''Comunitat europea de Defensa'', iniciativa rebutjada per part francesa l'any [[1954]]. 

Va planejar al costat de [[Konrad Adenauer]] l'[[Estatut del Sarre]]. Aquesta iniciativa buscava dotar a aquest [[Saarland|estat alemany]] que es trobava ocupat per l'exèrcit francès després del final de la guerra, d'un estatut europeu que el convertiria en la seu de les institucions europees i en la Capital d'Europa. Els dos líders decidiren fer aprovar la mesura per [[referèndum]], confiats del seu resultat positiu. No obstant això els ciutadans del [[Saarland]] es pronuncien en contra d'aquest estatut i a favor de la seva reintegració a l'[[Alemanya Occidental]]. 

L'any [[1958]] fou nomenat el primer president de l'[[president del Parlament Europeu|assemblea parlamentària europea]], càrrec que ocupà fins al [[1960]]. En aquest període presideix en conjunt la [[Comunitat Econòmica Europea|CEE]]-[[Comunitat Europea del Carbó i de l'Acer|CECA]]-[[Comunitat Europea de l'Energia Atòmica|CEEA]] on els membres són designats pels seus estats d'origen i on la seva funció és merament consultiva.

L'any [[1958]] li fou concedit el [[Premi Internacional Carlemany]], concedit per la ciutat d'[[Aquisgrà]], en reconeixement dels seus esforços en favor de la integració europea.

== Últims anys ==
A l'octubre de [[1959]], durant una visita oficial a [[Itàlia]], es manifestaren els primers símptomes de la malaltia que afectarà progressivament la salut de Schuman, quan enmig d'una conferència de premsa perd la lucidesa a conseqüència d'una [[esclerosi múltiple]]. 

Després de retirar-se definitivament de l'Assemblea parlamentària europea, Schuman inicia la redacció del seu únic llibre, ''Per Europa'', amb la idea de fer descobrir les seves intuïcions europees. Pocs mesos després cedeix l'escrit a un amic proper donant-li la llibertat de publicar-lo després de la seva mort. 

L'estiu de [[1963]] Schuman té moltes dificultats per articular paraules i solament és capaç de mirar i prendre la mà del seu interlocutor. Alguns dies abans de la seva mort, el [[Bisbe]] de Metz, després d'administrar-li la [[unció dels malalts]], li fa lectura d'una carta que el [[papa]] [[Pau VI]] havia escrit per a ell. El [[4 de setembre]] de [[1963]], a les nou hores i trenta minuts, morí a la seva residència de [[Metz]].

Solament un representant de l'estat francès, el vicepresident de l'[[Assemblea Nacional Francesa|Assemblea nacional]], va assistir a les exèquies. La ràdio i la televisió de França van dedicar una curta emissió a la cobertura de la seva defunció. Les restes de Schuman estan sepultats en l'Església St. Quentin de Scy-Chazellesvient.
{{Sant
|nom=servent de Déu Robert Schuman
|nom secular=
|imatge=Eglise Saint-Quentin intérieur.jpg
|imagesize=270px
|peufoto=Tomba de Schuman a Saint-Quentin
|fets destacables=
|títols=confessor
|enterrat a=Església de St. Quentin de Scy-Chazellesvient (Mosel·la, Lorena, França)
|data de beatificació=Procés obert el [[1991]] per l'arxidiòcesi de Metz
|lloc de beatificació=
|beatificat per=
|data de canonització=
|lloc de canonització=
|canonitzat per=
|supressió del culte=
|festivitat=
|venerat en=
|iconografia=
|lloc de pelegrinatge=
|orde=
}}

==Procés de beatificació==
L'Església Catòlica Romana, a instància del bisbe de [[Metz]] Pierre Raffin, n'ha obert el procés de beatificació en 1991. El 2004, el procés diocesà acabà i l'expedient format fou enviat al Vaticà, on la Comissió per a les Causes dels Sants l'ha d'estudiar.
 
== Enllaços externs ==
{{Projectes germans|commons=Robert Schuman|Robert Schuman}}
* [[Fitxer:Audiobutton.png|So]] [http://ec.europa.eu/avservices/audio/discours/schuman.mp3 Declaració Schuman]{{fr}} 
* [http://www.aachen.de/EN/sb/pr_az/karls_pr/index.html Premi Internacional Carlemany]{{en}} 
* [http://www.robert-schuman.eu/ Fundació Robert Shcuman]{{en}} 


{{Inicia taula}}
{{Filera de successions|títol=Ministre de Finances|abans=[[André Philip]]|després=[[André Philip]]|anys=[[1946]]}}
{{Filera de successions|títol=Ministre de Finances|abans=[[André Philip]]|després=[[Jules Moch]]|anys=[[1947]]}}
{{Filera de successions|títol=[[Primer Ministre de França]]|abans=[[Paul Ramadier]]|després=[[André Marie]]|anys=[[1947]] – [[1948]]}}
{{Filera de successions|títol=[[Primer Ministre de França]]|abans=[[André Marie]]|després=[[Henri Queuille]]|anys=[[1948]]}}
{{Filera de successions|títol=[[Ministre d'Afers Exteriors de França|Ministre d'Afers Exteriors]]|abans=[[Georges Bidault]] |després=[[Georges Bidault]]|anys=[[1948]] – [[1953]]}}
{{Filera de successions|títol=Ministre de Justícia|abans=[[Emmanuel Temple]]|després=[[François Mitterrand]] |anys=[[1955]] – [[1956]]}}
{{Filera de successions|títol=[[President del Parlament Europeu|President de l'Assemblea Parlamentària]]|abans=[[Hans Furler]]|després=[[Hans Furler]]|anys=[[1958]] – [[1960]]}}
{{finalitza taula}}

{{ORDENA:Schuman, Robert}}
{{Autoritat}}
{{Enllaç AB|es}}

[[Categoria:Advocats europeus]]
[[Categoria:Polítics luxemburguesos]]
[[Categoria:Presidents del Parlament Europeu]]
[[Categoria:Primers ministres de França]]
[[Categoria:Servents de Déu francesos]]
[[Categoria:Persones de Ciutat de Luxemburg]]
[[Categoria:Guanyadors del Premi Erasmus]]
[[Categoria:Guanyadors del Premi Internacional Carlemany]]</text>
      <sha1>t4zqe5suvn9a60gzpecrdo75wcasntx</sha1>
      <model>wikitext</model>
      <format>text/x-wiki</format>
    </revision>
  </page>