<page>
    <title>Rügen</title>
    <ns>0</ns>
    <id>771745</id>
    <revision>
      <id>13811481</id>
      <parentid>13691929</parentid>
      <timestamp>2014-07-13T12:44:54Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>[[Fitxer:Ruegen-kreidefelsen.jpg|thumb|Roques cretàcies a l'illa de '''Rügen''']]
'''Rügen''' ''(lat. '''Rugia''')'' és l'illa més gran d'[[Alemanya]] a la [[mar Bàltica]], i pertany a l'[[Estat federal alemany|estat]] de [[Mecklemburg-Pomerània Occidental]]. Té una superfície de 926 km² i compta amb prop de 73.000 habitants ([[2001]]). Les illes de [[Hiddensee]] i [[Ummanz]] hi són a prop, amb les quals conforma l'antic [[districte de Rügen]] que l'[[1 de gener]] de [[2011]] van fusionar amb el [[districte de Vorpommern]] i la ciutat sense districte de [[Stralsund]] per a formar el [[Vorpommern-Rügen]].

== Geografia ==
[[Fitxer:Insel Rügen - Kreideküste.jpg|thumb|left|200px|Els famosos ''Kreidefelsen'']]
Rügen es troba al nord-est d'Alemanya, a la mar Bàltica, i la seva forma es distingeix per les seves petites penínsules. L'illa és accessible des del continent pel [[pont Rügen]] a la ruta [[Rügendamm]], que connecta l'illa per carretera i tren amb la ciutat d'[[Stralsund]] al continent, creuant sobre l'[[Strelasund]]. Hi ha també connexions amb ferri des d'Stralsund, [[Greifswald]] i [[Wolgast]].

El clima és [[clima temperat|temperat]]. Els hiverns no són especialment freds, amb temperatures mitjanes al gener i febrer de 0nbsp;°C i els estius són frescs, amb temperatures a l'agost de 16,3nbsp;°C. Té una pluviositat mitjana de 520-560 mm i aproximadament 1.800-1.870 hores de sol anuals.

Té 570 km de costa i és famosa per les seves roques [[cretaci|cretàcies]], la seva natura molt intacta, amb platges de sorra fina i el mar blau. Dos dels parcs nacionals d'Alemanya es troben a l'illa de Rügen: el parc nacional de l'àrea de la llacuna Vorpommern, a l'oest (que inclou també Hiddensee), i el [[parc nacional de Jasmund]], un parc més petit que inclou els famosos penya-segats de roca cretàcica (Königsstuhl). També hi ha una reserva natural, la reserva de la biosfera de Rügen sud-est, que abasta les penínsules del sud-est.

=== Municipis principals ===
* [[Altefähr]]
* [[Bergen (Rügen)|Bergen]]
* [[Binz]]
* [[Putbus]]
* [[Sagard]]
* [[Samtens]]
* [[Sellin]]
== Història ==
[[Fitxer:Caspar_David_Friedrich's_Chalk_Cliffs_on_Rügen.jpg|thumb|200px|Vista de Rügen, de [[Caspar David Friedrich]]]]
[[Fitxer:Belagerung ruegen.jpg|thumb|200px|Setge de Rügen per l'exèrcit prussià ([[1715]])]]
L'illa de Rügen és habitada des de fa 4.000 anys abans de la nostra era.

Els habitants originals de l'illa de Rügen i d'Hiddensee eren els germans, els [[rugis]]. Van abandonar les illes entre el [[segle II]] i [[segle VI|VI]] per instal·lar-se a l'actual nord d'[[Itàlia]].

El [[segle VII]], els pobles [[eslaus]] van instal·lar-s'hi. Es poden trobar diverses traces de llur vida actualment. Rügen esdevingué un principat eslau amb un centre polític i religiós amb el temple del [[Kap Arkona]], l'indret més al nord de l'illa. El temple va ser dedicat al déu [[Svantovit]]. Els habitants parlaven llavors el rani, [[llengües eslaves|llengua eslava]] de la família polàbia.

El [[1160]], [[Valdemar I de Dinamarca]], [[Enric el Lleó]], [[ducat de Saxònia|duc de Saxònia]], i els ducs [[Casimir I de Pomerània]] i [[Bogusław I de Pomerània]], van concloure un pacte per combatre els ducs de Rügen. El [[1168]], el lloc fou destruït per l'exèrcit danès, comandat per Valdemar I i el bisbe de Roskilde [[Absalon]], qui ocupà Rügen i Hiddensee.

Sota el regne de [[Jaromar I de Rügen]] el principat, afeblit, esdevingué vassall del regne de Dinamarca i receptiu a la cristianització. Diverses abadies de l'[[Orde del Cister|cisterianes]] hi foren construïdes, a [[Bergen]] ([[1193]]), [[Eldena]] ([[1199]]), [[Greifswald]] ([[1231]]) i Neuenkamp ([[1231]]). Durant el [[segle XIII]], aquestes abadies enviaven els ciutadans alemanys de la [[Baixa Saxònia]], de [[Westfàlia]], d'[[Hamburg (estat)|Hamburg]] i de [[Saxònia-Anhalt]] perquè colonitzessin les illes de Rügen i Hiddensee.

El successor de Jaromar I, [[Wislaw I de Rügen]], conquerí una part de la costa de Pomerània, fins a Ryckfluss, i hi fundà [[Stralsund]] el [[1234]]. Sota el seu regne, s'hi van construir diverses esglésies.

[[Wislaw II de Rügen]] rep l'illa com a feu del rei alemany Rudolf el [[1282]]. Onze anys més tard, la ciutat d'[[Stralsund]] entra a la [[Lliga Hanseàtica]]. El [[1296]], Wislaw II ofereix l'illa d'Hiddensee a l'abadia cisteriana de Neuenkamp. Aquesta illa desapareix en part per culpa d'una tempesta, el [[1304]]. Durant el curs del mateix any, [[Wislaw III de Rügen]] estableix com a única llengua oficial al ducat l'[[alemany]].

Quan mor Wislaw III, el [[1325]], la línia dels ducs eslaus de Rügen s'esvaeix i el ducat és ofert als ducs de Pomerània-Wolgast pels reis de Dinamarca, mentre que les parròquies queden sota l'autoritat del bisbe de Roskilde durant dos segles. Un habitant d'Stralsund, Gottfried von Wickede, funda el [[1334]] el monestir de Sant Jürgen, a Rambin.

El [[segle XIV]], els alemanys esdevenen majoritaris a l'illa. Prop del [[1400]], àdhuc els habitants més conscients de llur origen eslau parlen l'alemany: l'última parlant del rani, una dona gran, mor a la regió de la península de Jasmund el [[1404]]. El [[1401]], el pirata [[Klaus Störtebeker]] és arrestat i portat a [[Hamburg (estat)|Hamburg]]. Rügen forma part llavors de la Pomerània sueca del [[1648]] al [[1815]], i, més tard, de la província [[Prússia|prussiana]] de Pomerània.

[[Putbus]], el primer balneari de l'illa, va ser fundada el [[1816]]. Més endavant, es van crear d'altres balnearis, i Rügen es converteix com la destinació de vacances més famosa d'Alemanya fins a la [[Segona Guerra Mundial]]. El [[1936]] es construeix el [[pont Rügen|pont]] que uneix Rügen al continent.

gallery
File:Binz (2011-05-21) 03.JPG|[[Binz]]
File:Königsstuhl und Viktoria-Sicht.jpg|Jasmund National Park
/gallery

== Hidrografia ==
* [[Ahlbek]]
* [[Baaber Bek]]
* [[Lanckener Bek]]
* Rügischer [[Bodden]]
* Jasmunder Bodden
* Kleiner Jasmunder Bodden
* Breeger Bodden
* Breetzer Bodden
* Kubitzer Bodden
* Lebbiner Bodden
* Greifswalder Bodden
* Wieker Bodden
* Neudenofrfer Wiek
* Scharitzer Wiek
* Prorer Wiek
* Tromper Wiek
* Udarser Wiek
* Koselower See
* [[Neuensiener See]]
* [[Selliner See]]

{{coord|54|25|N|13|24|E|region:DE_source:enwiki_type:isle_scale:1000000|display=title}}
{{ORDENA:Rugen}}
{{Commonscat|Rügen}}
{{Autoritat}}
{{Esborrany d'Alemanya}}

[[Categoria:Illes d'Alemanya]]
[[Categoria:Illes de la mar Bàltica]]
[[Categoria:Mecklemburg - Pomerània Occidental]]
[[Categoria:Reserves de la biosfera]]</text>
      <sha1>me26oweol385ihbx08l8099h1x2y44h</sha1>
      <model>wikitext</model>
      <format>text/x-wiki</format>
    </revision>
  </page>