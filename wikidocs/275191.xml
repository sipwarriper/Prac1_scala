<page>
    <title>Hideki Tojo</title>
    <ns>0</ns>
    <id>275191</id>
    <revision>
      <id>13839651</id>
      <parentid>13552093</parentid>
      <timestamp>2014-07-16T02:37:38Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>{{Infotaula President
|nom= ''' Hideki Tojo''' br /東條 英機
|honorific-prefix= 
|honorific-suffix=
|nationality=[[Fitxer:Flag of Japan.svg|border|25px|Bandera del Japó]] [[Imperi Japonès]]
|image= Tojo2.jpg|200px
|order= 40è [[Primer ministre del Japó]]
|term_start= [[18 d'octubre]] de [[1941]]
|term_end= [[22 de juliol]] de [[1944]]
|monarch= [[Hirohito]]
|predecessor= [[Fumimaro Konoe]]
|successor= [[Kuniaki Koiso]]
|birth_date= [[30 de desembre]] de [[1884]] 
|birth_place= [[Fitxer:Flag of Japan.svg|border|25px|Bandera del Japó]] [[Tòquio]] ([[Japó]])
|dead= Executat a la forca
|death_date=[[23 de desembre]] de [[1948]] (63 anys)
|death_place=[[Fitxer:Flag of Japan.svg|border|25px|Bandera del Japó]] [[Tòquio]] ([[Japó]])
|spouse= 
|party= 
|vicepresident=
|profession= [[Militar]]
|religion= [[Xintoisme]]
|signature= 
}}

'''Hideki Tojo''' (Kyūjitai: 東條 英機; Shinjitai: 東条 英機; Tōjō Hideki) ([[Tòquio]], [[30 de desembre]] de [[1884]] – Tokio, [[23 de desembre]] de [[1948]]) fou un polític i militar de l'[[Imperi del Japó]].

Tojo fou [[general]] de l'exèrcit imperial japonès i primer ministre de l'[[Imperi del Japó]] durant la [[Segona Guerra Mundial]], del [[18 d'octubre]] de [[1941]] al [[22 de juliol]] de [[1944]]. Un cop acabada la guerra fou condemnat a mort pel tribunal militar internacional de l'est, i [[Forca (pena de mort)|penjat]] el [[23 de desembre]] de [[1948]] a [[Tòquio]].

== Biografia ==
Hideki Tojo va néixer al districte japonès de [[Kōjimachi]] el 1884. Era el tercer fill de Hidenori Tojo, un Chu Sho ([[Tinent General]]) de l'[[Exèrcit Imperial Japonès]]. Els dos germans més grans de Hideki van morir abans que ell nasqués. El [[1909]] es va casar amb Hatsuko Ito, amb qui tingué 3 fills i 4 filles.

=== Inicis de la carrera militar ===
Tojo es graduà a la 17a promoció de l'Acadèmia Imperial de Guerra del Japó el 1905, sent el 42è de 50 cadets, i rebé el despatx de [[Tinent de 2a]] d'[[infanteria]].

Es graduà amb honors a la 27a promoció de l'Acadèmia d'Estat Major el 1915, sent promogut després a capità i assignat com a comandant del [[Guàrdia Imperial del Japó|3r Regiment Imperial de Guàrdies]]. El 1919 va ser destinat a [[Suïssa]] com a [[agregat militar]]. Tornà al Japó el 1920, sent promogut a [[Major (ranc)|major]]. El 1921 tornà a Europa, ara com a oficial resident a [[República de Weimar|Alemanya]].

El 1922 tornà al Japó per assumir el càrrec d'instructor a l'Acadèmia d'Estat Major de l'Exèrcit. El 1929 va ser promogut a [[tinent coronel]].
 
Durant la dècada dels 20, Tojo s'involucrà en política, sent dirigent del [[Tosei-Ha]] (''Grup de Control'') amb [[Kazushige Ugaki]], [[Gen Sugiyama]], [[Koiso Kuniaki]], [[Yoshijiro Umezu]] i [[Tetsuzan Nagata]]. Van intentar representar als moderats més conservadors, en oposició als grup extremista [[Kodaha]] (Grup d'Acció), encapçalat per [[Sadao Araki]] (i, finalment, ambdues faccions van derivar en la ''Societat de la Fulla Doble'', un grup militarístic de credos ultranacionalistes fanàtics).

=== General ===
El 1933, Tojo va ser promogut a [[Major General|Sho Sho]] i serví com a Cap del Departament de Personal del [[Ministeri de Guerra del Japó|Ministeri de l'Exèrcit]].

Va ser nomenat comandant de la 24a Brigada d'Infanteria IJA a l'agost de 1934. Al setembre de 1935, Tojo va ser nomenat comandant del [[Kempeitai]] de l'[[Exèrcit Kwangtung]] a [[Manxíroa]]. El malnom de Tojo era Kamisori (''Rasurat''), donada la seva reputació d'una ment esquerpa i legalística capaç de prendre ràpides decisions.

Durant els [[Incidents del 26 de febrer]] de [[1936]], Tojo i [[Shigeru Honjo]], un conegut seguidor de [[Sadao Araki]], Tojo actuà en contra del cop d'estat. L'[[Hirohito|Emperador Hirohito]] es va sentir ultratjat pels atacs contra els seus consellers (van morir 3 ministres), i després d'una curta crisi política, els rebels van rendir-se. Després, el Tosei-Ha va purgar l'Exèrcit d'oficials radicals, i els líders de la rebel·lió van ser jutjats i executats. Després de la purga, el Tosei-Ha i el [[Kodaha]] es van unir en la seva associació conservadora però altament anti-política sota l'estendard del Kodoha, i amb Tojo a una posició de lideratge.

Tojo va ser promogut a Cap d'Estat Major de l'Exèrcit de Kwangtung. Com a Cap d'Estat Major, Tojo era responsable de diverses operacions militars per tal d'incrementar la penetració japonesa a les regions frontereres de [[Mongòlia]] i [[Mongòlia Interior]] que llindaven amb [[Manchukuo]]. Al juliol de 1937, comandà personalment les unitats de la 1a Brigada Independent a l'[[Operació Chahar]].

Després de l'[[Incident al Pont Marco Polo]], que senyalà l'inici de la [[Segona Guerra Sinojaponesa]], Tojo ordenà a les seves tropes que es dirigissin cap a [[Hopei]] i a altres objectius al nord de [[Xina]].

Tojo tornà al Japó al maig de [[1938]] per servir com a Viceministre de la Guerra sota el [[Ministre de la Guerra (Japó)|Ministre de la Guerra]] [[Seishiro Itagaki]]. Entre desembre de 1938 a 1940, Tojo va ser Inspector General de l'Aviació de l'Exèrcit.

=== Ascensió a Primer Ministre ===

Al juliol de 1940, Tojo va ser nomenat Ministre de la Guerra al segon govern de [[Fumimaro Konoe]], continuant al mateix càrreg durant el tercer govern de Konoe. Era un seguidor convençut de l'Aliança Tripertita del Japó amb l'[[Alemanya Nazi]] i la [[Regne d'Itàlia (1861-1946)|Itàlia Feixista]]. Com a Ministre de la Guerra continuà l'expansió de la guerra amb Xina.

Per tal d'aillar Xina de l'ajut extern, Japó envaí la [[Indoxina|Indoxina francesa]] al juliol de 1941. Davant d'aquest fet, els [[Estats Units]] van imposar sancions econòmiques al Japó a l'agost, imposant un embargament total de les exportacions del petroli i la gasolina.

El [[6 de setembre]] es fixà un termini fins a inicis d'octubre per continuar les negociacions. El [[14 d'octubre]], ja havia passat la data sense cap mena de progrés. El Primer Ministre [[Fumimaro Konoe|Konoe]] presidí per darrer cop el consell de ministres, a on Tojo va ser qui més va parlar: blockquote''Durant els sis darrers mesos, des d'abril, el ministre d'exteriors ha fet grans esforços per millorar les relacions. Tot i el meu respecte per tot això, seguim en un punt mort… El quid de la qüestió és la imposició que se'ns ha fet de retirar-nos d'Indoxina i de Xina. Si ens dobleguem a les demandes americanes, destruirem els fruits de l'incident de Xina. Se'ns prendrà Manchukuo del nostre control, i finalitzarà el nostre control sobre Corea''. /blockquote 

L'opinió predominant a l'Exèrcit japonès en aquells moments era que prosseguir amb les negociacions podria ser perillós, però l'Emperador [[Hirohito]] pesava que ell podria ser capaç de controlar les opinions extremistes de l'exèrcit fent servir al carismàtic i ben relacionat Tojo, el qual havia mostrat públicament les seves reserves cap a una guerra mab l'oest, si bé el propi emperador era escèptic sobre el fet que Tojo pogués ser capaç d'evitar el conflicte. El [[13 d'octubre]] declarà a [[Koichi Kido]] que ''Sembla que actualment hi ha poques esperances sobre la situació de les negociacions entre el Japó i els Estats Units. En aquests moment, si esclaten les hostilitats, hauré de declarar la guerra''.

El [[16 d'octubre]]. [[Fuminaro Konoe|Konoe]], políticament aïllat i convençut de què l'emperador no confiava més en ell, dimití. Posteriorment es justificà al seu secretari en cap del gabinet, Kenki Tomita:

blockquote''És clar que Sa Majestat és un pacifista, i no hi ha dubte de què voldria evitar la guerra. Quan li vaig dir que iniciar una guerra és un error, em donà la raó. Però l'endemà em digué: Estàs amoïnat per l'ahir, però no t'hauràs d'amoïnar gaire més. Així, gradualment, començà a inclinar-se per la guerra. I la següent vegada que el vaig trobar, estava molt més inclinat cap a la guerra. En poc, sentia que l'Emperador deia: El meu primer ministre no entén els afers militars, ho sé prou bé. Poc després, l'Emperador havia fet seus els punts de vista de l'alt comandament de l'Exèrcit i la Marina''. /blockquote

En aquells moments, el [[Príncep Higashikuni]] era l'únic que es deia que podria controlar l'Exèrcit i la Maria i estava recomanat per Konoe i per Tojo. Hirohito rebutjà aquesta opció, argumentant que un membre de la família imperial no hauria de suportar la responsabilitat d'una guerra contra Occident. Seguint el consell de [[Koichi Kido]], escollí a Tojo, de qui se sabia la seva devoció cap a la institució imperial. L'Emperador convocà a Tojo al Palau Imperial un dia abans que Tojo prengués possessió del càrrec. 

Tojo escrigué al seu diari que ''creia que estava convocat perquè a l'Emperador no li agradaven les meves opinions''. Li va donar una ordre: revisar el que havia estat sancionat a les conferències imperials. Tojo, que recolzava la guerra, acceptà l'ordre i procurà obeir-la. D'acord amb el coronel Akiho Ishii, un membre de l'Estat Major General de l'Exèrcit, el Primer Ministre demostrà un sentit sincer de lleialtat cap a l'emperador mentre realitzava la seva tasca.

El [[2 de novembre]], Tojo i els Caps d'Estat Major [[Hajime Sugiyama]] i [[Osami Nagano]] van informar a Hirohito que l'anàlisi havia estat en va. L'emperador llavors donà el seu consentiment a la guerra.

El [[3 de novembre]] el [[almirall|Tai Sho]] [[Osami Nagano|Nagano]] explicà en detall el pla de l'[[Atac a Pearl Harbor|atac]] a [[Pearl Harbor]] a Hiroito. El pla esbossat pels Caps de l'Estat Major de l'Exèrcit i la [[Marina Imperial Japonesa|Marina]] preveia la destrucció del perímetre defensiu occidental, operant en línies interiors de comunicació i inflingint grans baixes. A més, la flota japonesa que ataqués Pearl Harbor tenia l'ordre de l'[[Almirall]] [[Isoroku Yamamoto|Yamamoto]] d'estar preparada per tornar al Japó en cas que les negociacions arribessin a bon terme.

El [[5 de novembre]], Hirohito aprovà en una conferència imperial el pla d'operacions per a una guerra contra l'oest i tingué diverses reunions amb els militars i amb Tojo fins a finals de mes. L'[[1 de desembre]], una nova conferència imperial sancionà la Guerra contra els Estats Units, Anglaterra i Holanda.

=== Primer Ministre ===
Tojo continuà mantenint el càrrec de Ministre de la Guerra durant que serví com a Primer Ministre, entre el [[18 d'octubre]] de [[1941]] i el [[22 de juliol]] de [[1944]]. També serví com a Ministre de Vivenda entre 1941-42, Ministre d'Afers Exteriors al setembre de 1942, Ministre d'Educació al 1943 i Ministre de Comerç el 1943.

Com a Ministre d'Educació, continuà amb l'adoctrinament militarístic i nacionalista dins del sistema nacional d'educació, i reafirmà les polítiques conservadores al govern.

La seva popularitat era molt alta als primers anys de la guerra, mentre que les tropes japoneses anaven de victòria en victòria. No obstant això, després de la [[Batalla de Midway]], i a mesura que la guerra s'anava girant en contra del Japó, Tojo hagué d'encarar una oposició tant del govern com dels militars. Per enfortir la seva posició, al febrer de 1944 assumí el càrrec de Cap de l'Estat Major General de l'Exèrcit Imperial Japonès. Però després de la [[caiguda de Saipan]] es veié obligat a dimitir el [[18 de juliol]] de [[1944]], retirant-se a la llista de primera reserva i recluint-se posteriorment.

== Captura, judici i execució ==
Després de la [[rendició del Japó|rendició incondicional]] el 1945, el General americà [[Douglas MacArthur]] donà ordres perquè s'arrestessin als primers 40 criminals de guerra, Tojo entre ells. Ben aviat, la llar de Tojo a [[Setagaya]] va ser envoltada per periodistes i fotògrafs. Quan la policia militar va envoltar la casa el [[8 de setembre]] de [[1945]], van sentir un tret des de dins. El Major Paul Kraus i un grup de policies militars van entrar, seguits per George Jones, un periodista del ''[[The New York Times]]''. Tojo s'havia disparat, però no s'havia encertat al cor. A les 4:29, desarmat i sagnant pel pit, Tojo començà a parlar, i dos periodistes japonesos van gravar les seves paraules: ''Sento molt que em costi tant morir. La [[Guerra del Gran Est Asiàtic]] estava justificada i era correcta. Ho lamento per la nació i per totes les races de les potències de la Gran Àsia. Espero pel judici correcte de la Història. Volia suïcidar-me, però de vegades això falla''.

Va sobreviure i va ser detingut. Després de curar-se de les ferides, va ser traslladat a la [[Presó de Sugamo]] i va ser jutjat per [[crims de guerra]] pel [[Tribunal Militar Internacional per l'Orient Llunyà]] i trobat culpable dels següents crims:

* 1r càrrec: emprendre guerres d'agressió, y guerra o guerres en violació a la llei internacional
* 27è càrrec: emprendre una guerra no provocada contra la [[República de Xina]]
* 29è càrrec: emprendre una guerra agressiva contra els [[Estats Units]]
* 31è càrrec: emprendre una guerra agressiva contra la [[Commonwealth]] [[Regne Unit|Britànica]]
* 32è càrrec: emprendre una guerra agressiva contra [[Països Baixos|Holanda]] (Indonèsia)
* 33è càrrec: emprendre una guerra agressiva contra [[França]] ([[Indoxina]])
* 54è càrrec: ordenar, autoritzar i permetre tracte inhumà contra els presoners de guerra i altres.

Hideki Tojo va acceptar la total responsabilitat al final per les seves accions durant la guerra. Va ser sentenciat a mort el [[12 de novembre]] de [[1948]] i executat a la [[Forca (pena de mort)|forca]] el [[23 de desembre]] de [[1948]]. Als moments finals es disculpà per totes les atrocitats comeses pels soldats japonesos i demanà als militars americans que mostressin compassió cap als japonesos, que havien patit uns atacs aeris devastadors, així com dues bombes atòmiques.

== Condecoracions ==

* [[Orde del Milà d'Or]] (2a classe)
* [[Orde del Sol Naixent]] (2ª classe)
* [[Orde del Tresor Sagrat]] (2ª Classe)
* [[Orde del Mèrit de la Creu Roja]]
* [[Medalla de la Guerra 1904-1905|Medalla de la Guerra Ruso-Japonesa]] 1904-05
* [[Medalla de la Guerra 1914-20]]
* [[Medalla de la Victòria 1914-1918 (Japó)|Medalla de la Victoria aliada a la Primera Guerra Mundial]]
* [[Medalla de la Guerra del Gran Est Asiàtic]]
* [[Medalla de l'Incident Xinès de 1931-1934]]
* [[Medalla de l'Incident Xinès de 1937-45]]
* [[Medalla de l'Incident Xinès 1942]]
* [[Medalla Commemorativa del 2600è Aniversari Nacional]]
* [[Medalla Commemorativa de l'Entronització Showa]]
* [[Medalla Commemorativa de la Visita de l'Emperador]]
* [[Orde de l'Àliga Alemanya]]	
* [[Orde de Sant Maurici i Sant Llàtzer]] ([[Regne d'Itàlia (1861-1946)|Itàlia]])

== Enllaços externs ==
{{commonscat|Hideki Tōjō}}
* [http://www.spartacus.schoolnet.co.uk/2WWtojo.htm Hideki Tojo] Biografia.
* [http://ww2db.com/person_bio.php?person_id=G65 WW2DB: Hideki Tojo]
* [http://www.brainyquote.com/quotes/authors/h/hideki_tojo.html Frases de Hideki Tojo]
* [http://www.trial-ch.org/en/trial-watch/profile/db/facts/hideki_tojo_17.html Judici]
* [http://www.isop.ucla.edu/eas/documents/19420527-tojo.htm Adreça de Tojo Hideki, Premier del Japó]
{{Autoritat}}

{{ORDENA:Tojo, Hideki}}
[[Categoria:Persones de Tòquio]]
[[Categoria:Militars japonesos]]
[[Categoria:Polítics de la Segona Guerra Mundial]]
[[Categoria:Executats a la forca]]</text>
      <sha1>2qr4cgwofgii0ytq1lyuezt85hym9l9</sha1>
      <model>wikitext</model>
      <format>text/x-wiki</format>
    </revision>
  </page>