<page>
    <title>Castell de Verrès</title>
    <ns>0</ns>
    <id>929397</id>
    <revision>
      <id>13695412</id>
      <parentid>13641817</parentid>
      <timestamp>2014-06-27T11:44:49Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: baix relleus  baixos relleus</comment>
      <text>{{Castell
| nom = Castell de Verrès
| imatge = Castelloverres.jpg
| peu = 
| municipi = Verrès
| admin2 = [[Vall d'Aosta]]
| tipusadmin2 = [[Regió italiana|Regió]]
| territori = {{bandera|Itàlia}} [[Itàlia]]
| localitzacio= 
| coordenades = {{Coord|45|40|11|N|7|41|44|E|display=inline,title}}
| altitud = 390
| construccio = Finals del segle XIV, sobre estructures anteriors
| estil = [[Arquitectura gòtica|Gòtic]] amb modificacions [[Arquitectura del Renaixement|renaixentistes]]
| documentat = 1287, relacionada amb el llinatge De Verretio, la construcció pretèrita; l'actual des de la seva construcció.
| començament = ca. 1372
| acabament = 1390
| arquitecte = Reformes de 1536 per Pietro del Valle
| arquitectes = 
| llargaria = 30
| amplaria = 30
| alçaria = 30
| material = Maçoneria amb carreus als angles
| img_alçat = 
| img_planta = 
| conservació = Bona
| ppcc = 
}}
El '''castell de Verrès''' és un dels [[monument]]s medievals més famosos de la [[Vall d'Aosta]],ref{{citar web |url=http://www.regione.vda.it/cultura/beni_culturali/patrimonio/castelli/default_i.asp |títol=Castelli, torri e dimore storiche |cognom=Assessorato Istruzione e Cultura |nom= |autorenllaç= |coautors= |format= |llengua= |obra=Castelli in Valle d'Aosta |pàgines= |lloc= |editor=Regione Autonoma Valle d'Aosta |data=30/12/2004 |consulta=16/10/2011 |citació= |ref= }}/ref lloc de pas entre [[Itàlia]] i el nord-oest europeu. Va ser construït en el segle XIV com a [[Fortalesa|fortalesa militar]] d'Ibleto de Challant (c. 1330 - Verrès, c. 1409), il·lustre membre del llinatge Challant, que ostentà el càrrec de Capità General i Governador del [[Piemont]] entre 1379 i 1404, durant el regnat de tres comtes Amadeus de [[Savoia]]: [[Amadeu VI de Savoia|el VI]], [[Amadeu VII de Savoia|el VII]] i [[Amadeu VIII de Savoia|el VIII]].

És un dels primers exemples de [[castell]] monobloc, això és, constituït d'un únic edifici, a diferència dels castells més antics formats d'un conjunt de cossos de fàbrica encerclats per una [[muralla]].ref{{citar web |url=http://www.regione.vda.it/Cultura/beni_culturali/patrimonio/castelli/castello_verres/cenni_storici_i/castello_ibleto_i.asp |títol=Il castello di Ibleto di Challant |cognom= |nom= |autorenllaç= |coautors= |format= |llengua= |obra=Castello di Verrès |pàgines= |lloc= |editor=Regione Autonoma Valle d'Aosta |data=16/08/2005 |consulta=16/10/2011 |arxiuurl= |arxiudata= |doi= |citació= |ref= }}/ref Les obres duraren prop de vint anys i el 1390 estaven enllestides. Al segle XVI, aprofitant l'orografia, s'hi afegí una cinta murada encerclant l'edificació per adaptar-la als nous usos militars. Presenta, a més d'aquesta muralla, nombrosos elements que mostren el seu caràcter defensiu: portes fortificades, portelles a diferents plantes, galeria exterior en voladís...

== Situació ==
[[Fitxer:Val d'Aosta. Principals viles i castells.jpg|dreta|350px|Principals viles i castells de la Val d'Aosta]]
La Regió Autònoma de la Vall d'Aosta és un dels eixos de comunicacions entre la [[planura padana]] –el nord d'Itàlia– i França i Suïssa, utilitzat d'antuvi: ja els romans hi construïren una [[Via romana|calçada]]. Per aquesta raó, les seves elits dirigents necessitaren disposar d'un abundant nombre de fortaleses a la vall per al seu control i aprofitament. El país està encaixat en els [[Alps]], i hi destaquen tres sistemes: el massís del [[Mont Blanc]] (4.807 m) al NO; el massís dels [[Grand Combin de Grafeneire|Grand Combin]] (4.314 m), [[Cerví (muntanya)|Cerví]] (4.480 m), [[Lyskamm|Liskamm]] (4.527 m) i [[Mont Rosa]] (4.633 m) al N-NE, i el massís del [[Gran Paradiso]] (4.061 m) al SO. La vall d'Aosta està recorreguda de NO a SE pel [[Dora Baltea|riu Dora Baltea]], afluent del Po. 

La fortalesa s'alça dins la vall a la seva confluència amb la Val d'Ayas, sobre un promontori rocós que domina la població de [[Verrès]] i controla l'entrada a aquesta última vall i el pas cap a [[Aosta]] –capital del territori– a la capçalera de la vall de la Dora Baltea. Externament, apareix com un auster cub de trenta metres de costat, pràcticament privat de qualsevol element decoratiu.

S'ubica a les envistes dels castells d'[[Issogne]] –situat uns 2 km al sud, a la riba oposada de la Dora Baltea– i de Villa –1,5 km al nord, a la població de Challand-Saint-Victor dins la Val d'Ayas– d'acord amb el precepte d'establir contacte visual entre diferents edificacions defensives a fi de poder-se comunicar entre elles. 

== La història ==
=== Els orígens ===
El primer document que testimonia l'existència d'un castell a Verrès, propietat de la família De Verretio, és datat el 1287.ref{{citar web |url= http://www.regione.vda.it/Cultura/beni_culturali/patrimonio/castelli/castello_verres/cenni_storici_i/default_i.asp |títol=Cenni storici |cognom=Assessorato Istruzione e Cultura |nom= |coautors= |format= |llengua= |obra=Castello di Verrès |pàgines= |lloc= |editor=Regione Autonoma Valle d'Aosta |data=16/08/2005 |consulta=15/10/2011 |arxiuurl= |arxiudata= |doi= |citació= |ref= }}/ref Aleshores el control de la zona era en mans del [[Vall_d%27Aosta#El_comtat_i_ducat_de_Savoia_i_les_llibertats_valdostanes|senyor d'Aosta]] i alguns llinatges nobles –De Turrilia, De Arnado i De Verretio– feudataris tots ells del [[comte de Savoia]].ref name=lastoria{{citar web |url=http://turismo.comune.verres.ao.it/default.asp?cat=26 |títol=Duemila anni di storia |cognom= |nom= |autorenllaç= |coautors= |format= |llengua= |obra=La storia del comune di Verrès |pàgines= |lloc= |editor=Comune di Verrès |data= |consulta=15/10/2011 |arxiuurl= |arxiudata= |doi= |citació= |ref= }}/ref Els De Verretio, en particular, van tenir al llarg dels anys aspres disputes amb el clergat, que culminaren amb l'assalt al casal vescomtal d'Issogne en el 1333.ref name=varasc{{citar web |url=http://www.varasc.it/verrès.htm |títol=Il castello di Verrès |cognom= |nom= |autorenllaç= |coautors= |format= |llengua= |obra= |pàgines= |lloc= |editor=Val d'Ayas e Comunità Montana dell'Evançon |data=12/03/2004 |consulta=16/10/2011 |citació= |ref= }}/ref

[[Imatge:IbletoChallant.jpg|thumb|esquerra||Retrat d'Ibleto de Challant]]

Cap a la meitat del segle XIV el llinatge De Verretio, sense hereus, s'extingí. Per aquesta raó, les seves terres tornaren al comte [[Amadeu IV de Savoia]], el qual el 1372 les concedí oficialment –de facto ho havia fet uns anys abans– a Ibleto de Challant, també anomenat Ebalo, qui ostentà diversos càrrecs al seu servei.ref name=lastoria/ref group=n.«Ebalo I de Challant havia esdevingut propietari per via hereditària de les terres dels De Arnado i dels De Turrilia. De fet el primer havia cedit els seus drets a Ibleto a finals del segle XIII, mentre el feu del segon va ser confiat pels Savoia a Pietro di Challant-Chatillon a la primera meitat del segle XIV.» {{ref-llibre |cognom=Borettaz |nom=Omar |títol=Verrès et son château: sei secoli di storia, 1390-1990. «Actes de la taula rodona». |pàgines=pp. 24-25 |editorial= |lloc= |data= |isbn= |ref= }}/ref Ibleto reconstruí integralment el castell, edificant una compacta fortalesa militar pràcticament inexpugnable i diferent a totes les coetànies del país valldostà, que consistien en un conjunt d'edificis envoltats d'una o més muralles.

Una inscripció en [[llatí]] sobre l'[[arquitrau]] de la primera porta que es troba pujant des de la planta baixa, recorda com els treballs d'Ibleto van acabar el 1390:

{{cita
|MCCCLXXXX Magnific(us) D(omi)nus Eball(us) D(omi)nus Challandi Montioveti, etc. edificare fecit hoc castrum viventibus egregiis viris Francisco de Challand D(omi)nus de Bossonens et Castellionis et Joh(ann)e de Challand D(omi)no de Cossona ei(us) filiis.ref name=varasc/
|col2=El 1390 el magnífic senyor Ebalo,ref group=n.«L'Ebalo citat a la inscripció és Ibleto di Challant, més conegut amb aquest diminutiu»./ref senyor de Challant, Montjovet, etc., va fer construir aquest castell quan eren en vida els egregis senyors Francesco de Challant, senyor de Bossonenss i Châtel, i Giovanni de Challant, senyor de Coissonay, els seus fills.ref name=ilcastello{{citar web |url=http://turismo.comune.verres.ao.it/default.asp?cat=24 |títol=Il castello di Verrès |cognom= |nom= |autorenllaç= |coautors= |format= |llengua= |obra= |pàgines= |lloc= |editor=Comune di Verrès |data= |consulta=16/10/2011 |arxiuurl= |arxiudata= |doi= |citació= |ref= }}/ref
|llengua1={{la}} |llengua2= {{ca}}}}

=== El segle XV ===
A la mort d'Ibleto en el 1409 el castell i les seves altres propietats passaren al fill Francesco que, el 15 d'agost de 1424, va rebre dels [[Ducat de Savoia|ducs de Savoia]]ref group=n.«El 1416, els comtes de Savoia havien estat alçats al títol de ducs per l'emperador [[Segimon I del Sacre Imperi Romanogermànic|Segimon I]].»/ref el títol de primer comte de Challant. Verrès va ser un dels seus feus més importants, però Francesco mai efectuà modificacions substancials en l'aspecte del [[casal]].ref name=ilmedioevo{{citar web|url= http://www.varasc.it/medioevo_in_val_d.htm |títol=Il medioevo in Val d'Ayas |llengua= |editor=Val d'Ayas e Comunità Montana dell'Evançon |data=12/03/2004 |consulta=16/10/2011 |ref= }}./ref

Francesco mor el 1442 sense hereus mascles i deixà els seus béns a les filles Margherita i Caterina. Caterina era una dona amb caràcter fort i decidida a mantenir els béns i privilegis rebuts dels avis; va comprar la part d'hereditat de Margherita i la va instal·lar al casal de Verrès, relegant-la dels afers patrimonials. Aviat, el senyoriu de Verrès fou objecte d'una disputa hereditària entre Caterina, que brandant el testament del pare el reivindicava per a ella, i alguns cosins mascles, entre els quals Giacomo de Challant Aymavilles, que reivindicaven l'hereditat en virtut de la [[Llei Sàlica]], que no permetia la transmissió de l'herència als membres femenins de la nissaga.ref name=ilmedioevo/

El castell va esdevenir un dels bastions de Caterina i el seu marit, Pietro Sarriod d'Introd, durant la seva lluita contra Giacomo; hàbil, Caterina, atorgà privilegis als seus súbdits. Segons la tradició, la jornada de la [[Santíssima Trinitat]] del 1449 Caterina i Pietro sortiren de la fortalesa i van baixar a la plaça de la [[vila]] on ballaren amb el jovent del [[burg]]. Aquest episodi enfortí notablement el posicionament de la població en favor de Caterinaref name=nelXV{{citar web |url=http://www.regione.vda.it/Cultura/beni_culturali/patrimonio/castelli/castello_verres/cenni_storici_i/castello_quattrocento_i.asp |títol=Il castello nel XV secolo |cognom=Assessorato Istruzione e Cultura |nom= |coautors= |obra=Castello di Verrès |llengua= |editor=Regione Autonoma Valle d'Aosta |data=16/08/2005 |consulta=15/10/2011 |ref= }}/ref –en l'actualitat el fet es rememora anualment durant les festes del carnaval històric de Verrès.

En el 1456, mort el marit en una emboscada, Caterina va haver de rendir-se i els seus béns, entre els quals el casal de Verrès, van passar al cosí Giacomo de Challant Aymavilles, que va esdevenir segon comte de Challant.ref name=issogne{{citar web |url=http://www.issogne.vda.it/castello/cenni%20storici.htm |títol=La storia del castello di Issogne |nom=Sonia |cognom=Furlan |llengua= |editor= |consulta=16/10/2011}}./ref

=== La fortalesa cinccentista ===
[[Imatge:Castello-di-Verres-largo.JPG|thumb|dreta|450px|Castell i muralla externa des del nord-oest]]
El castell va continuar en mans dels descendents de Giacomo, passant primer al seu fill Luigi, després al seu nét Filiberto i llavors al fill d'aquest, Renato di Challant, el qual, però, utilitzà com a residència el veí castell d'Issogne, més còmode.ref name=issogne/

Des del temps de la seva construcció per Ibleto, prop de cent cinquanta anys abans, el casal no havia sofert modificacions ni s'hi havien fet treballs de manteniment. El 1536 Renato, amb l'ajut del capità espanyol Pedro del Valle, reconegut arquitecte militar, engrandí la fortalesa adaptant-la a l'artilleria de l'època. Feu construir a la base de l'edifici cúbic una cinta murada aprofitant l'orografia, reforçada de [[contrafort]]s, [[torres de flanqueig]] poligonals i [[tronera|troneres]] aptes per a l'ús de canons, i la va fornir amb peces d'artilleria provinents del seu feu de Valangin, a [[Suïssa]] occidental. A Renato es deu també l'actual porta d'accés a la ''fortezza'' –accessible mitjançant pont llevadís–, noves [[Finestra#Tipus_de_finestra|finestres creuades]] cinccentistes i noves portes amb [[Arc de ferradura|arcs ultrapassats]].ref{{citar web |url=http://www.regione.vda.it/Cultura/beni_culturali/patrimonio/castelli/castello_verres/cenni_storici_i/fortezza_renato_i.asp |títol=La fortezza di Renato di Challant |cognom=Assessorato Istruzione e Cultura |nom= |coautors= |obra=Castello di Verrès |llengua= |editor=Regione Autonoma Valle d'Aosta |data=16/08/2005 |consulta=16/10/2011|ref= }}/refref[[#Anna-rocca|Anna Maria Ferrero]]: pàg. 23-24 /ref

Aquestes actuacions es recorden en una placa de pedra, situada sobre la porta d'accés, flanquejada per la dreta amb l'escut de Renato de Challlant i, de l'altra banda, amb el de la seva segona muller, Mencia de [[Bragança]].ref[[#Anna-rocca|Anna Maria Ferrero]]: p. 39 /ref El text incís en la placa diu:

[[Imatge:Iscrizionerenato.jpg|thumb|esquerra|Placa a la porta d'accés]]

{{cita|Arcem per excellentissimum ebailum de challant editam illustris renatus challandi comes de baufremont viriaci magni ama ville et collogniaci baro. castellionis S. marcelli yssognie valangini montisalti grane verrecii usselli etc. dominus ordinis miles ac marescallus sabaudie. intus decoravit forasque structuris bellicis (muniu)it. anno Xpi. 1536ref name=Anna01[[#Anna-rocca|Anna Maria Ferrero]]: p. 40 /ref
|col2=L'il·lustre comte de Challant, Renato, baró de Beaufremont, de Virieu-le-Grand, d'Aymavilles i de Coligni, senyor de Châtillon, de Saint Marcel, d'Issogne, de Valangin, de Montalto Dora, de Graines, de Verrès, d'Ussel, etc., cavaller de l'Ordine della Annuziata i mariscal de Savoia, abellí aquesta fortalesa edificada per Ibleto de Challant i en forní l'exterior amb afegits ofensius. En l'any de Crist de 1536
|llengua1={{la}} |llengua2= {{ca}}}}

=== El declivi ===
A la mort de Renato de Challant sense hereus mascles, el 1565, els seus béns passaren al gendre Giovanni Federico Madruzzo, marit de la filla Isabella, però aquests s'hagueren d'embrancar en una llarga contesa legal amb altres parents del casal Challant, que reivindicaven la improcedència de l'herència del patrimoni, del pare a la filla, a causa de la Llei Sàlica.ref name=varasc/

Els Savoia prengueren tot seguit el control directe del senyoriu de Verrès, adaptant-la com a [[Torre de sentinella|guaita]] i presó militar però, en el 1661, el duc savoià [[Carles Manuel II de Savoia|Carlo Emanuele II]] va fer desmantellar l'armament del castell per transferir-lo, igual que el del castell de Montjovet –uns 5 km més al nord dins la vall d'Aosta–, al fort de Bard –vuit quilòmetres aigües avall, situat en una millor posició estratègica per al control de la vall– i el casal de Verrès va ser abandonat.ref name=recupero{{citar web |url=http://www.regione.vda.it/Cultura/beni_culturali/patrimonio/castelli/castello_verres/cenni_storici_i/recupero_ottocentesco_i.asp |títol=Il recupero ottocentesco |cognom=Assessorato Istruzione e Cultura |nom= |coautors= |obra=Castello di Verrès |llengua= |editor=Regione Autonoma Valle d'Aosta |data=16/08/2005 consulta=16/10/2011 |ref= }}/refref[[#Anna-rocca|Anna Maria Ferrero]]: p. 30 /refref name=montjovet{{citar web |url=http://www.varasc.it/montjovet.htm |títol=Il castello di Montjovet |llengua= |editor=Val d'Ayas e Comunità Montana dell'Evançon |data=12/03/2004 |consulta=28/10/2011 |ref= }}/ref

El 1696 finiren les disputes legals entre els hereus d'Isabella de Challant i altres membres de la família Challant. El senyoriu romangué propietat d'aquests darrers fins a l'extinció de la nissaga ja en el segle XIX, però mai tornar a ésser habitat.ref name=varasc/ La robusta cinta murada externa resistí però els sostres de fusta del casal col·lapsaren, deixant els nivells superiors de l'edifici exposats a la intempèrieref name=recupero/ i, amb la consegüent degradació que patí l'estructura, l'edificació esdevingué progressivament enrunada.

=== La recuperació vuitcentista ===
[[Imatge:Verresturletti.jpg|thumb|dreta|250px|Gravat de Celestino Turletti (1845-1904).]]
En el 1884, en ocasió de l'Esposizione Generale Italiana Artistica e Industriale, Alfredo d'Andrade utilitzà el casal com a model per a edificar la Rocca del Borgo Medievale de [[Torí]] –recreació d'un complex fortificat.ref name=imodelli{{citar web |url=http://www.comune.torino.it/musei/civici/bm/italiano/modelli/verres.htm |títol=I modelli del Borgo Medievale di Torino - Il castello di Verrès |llengua= |editor=Comune di Torino |data= |citació= |consulta=28/10/2011 |ref= }}/ref D'Andrade, portuguès de naixement i italià d'adopció, arquitecte, arqueòleg i pintor, es dedicà a ensenyar decoració i a reparar edificacions històriques del nord-oest italià, feina que l'hi proporcionà un bon coneixement del patrimoni arquitectònic del territori.

Després d'una sèrie de transmissionsref group=n.«La família Challant s'extingí amb la mort el 1796 de Francesco Maurizio Gregorio i en el 1802 del seu fill Giulio Giacinto. Gabriella Canalis di Cumiana, vídua de Francesco Maurizio Gregorio, es tornà a casar amb Amédée-Louis Passerin d'Entrèves, el qual a la mort de l'esposa esdevé el nou propietari, entre d'altres béns, dels castells de Verrès i d'Issogne. Els dos casals foren, a continuació, venuts a Alexandre Gaspard di Châtillon i, més endavant, al baró Marius de Vautheleret. El 1872, Marius de Vautheleret, per fer front als deutes, ha de vendre tots dos castells: el d'Issogne va ser adquirit pel pintor Vittorio Avondo i el de Verrès a la comtessa Paolina Crotti de Castigliole, la qual el cedí el 1894 a Alfredo d'Andrade.» {{citar web |url=http://www.issogne.vda.it/castello/cenni%20storici.htm |títol=La storia del castello di Issogne |nom=Sonia |cognom=Furlan |llengua= |editor=Issogne.VdA.it |citació= |consulta=28/10/2011 |ref= }}/ref la propietat havia acabat en mans de la comtessa Paolina Crotti de Castigliole.ref[[#Anna-rocca|Anna Maria Ferrero]]: pàg. 33-34 /ref Alfredo d'Andrade va aconseguir que la comtessa cedís el casal de Verrès, que va ser, finalment, adquirit per l'Estat italià en el 1894 mitjançant d'Andrade, aleshores superintendent dels monuments del [[Piemont]] i la [[Ligúria]], que s'encarregà d'una primera fase de treballs destinada a recuperar el castell.

Les actuacions, iniciades per d'Andrade i a continuació prosseguides per Cesare Bertea fins al període d'entre guerres, s'ocuparen en particular de l'eliminació de les estructures que s'havien afegit als murs, la reconstrucció de l'emmerletat, de la part externa de les xemeneies, de portes i finestres, i una primera intervenció en el sostre.ref{{ref-llibre|cognom=Ronc |nom=Maria Cristina |títol=Verrès et son château: sei secoli di storia, 1390-1990. «Actes de la taula rodona». |pàgines=68-74 |editorial= |lloc=Verrès |data=1991 |isbn= |ref= }}/ref 
{{galeria
|títol=Primera restauració
|amplada=300
|alçada=200
|línies=1
|peu=
|Fitxer:Castello_Verrès_prima_del_restauro.jpg|Abans
|Fitxer:Castello_verrès_dopo_il_restauro.jpg|Després
}}

=== Segles XX i XXI ===
Passada la [[Segona Guerra Mundial|II Guerra Mundial]], ja declarat [[Bé d'interès cultural|monument nacional]], fou transferit a la [[Vall d'Aosta|Regió Autònoma de la Vall d'Aosta]] que, a inicis dels anys noranta, va reconstruir les cobertes amb lloses de pedra. El 1994 s'emprengué una nova fase de restauracions.ref name=ilcastello/ En 2004 el castell tanca portes a les visites turístiques per a permetre realitzar treballs d'adequació i millora de les instal·lacions, destinats a optimitzar la difusió del monument. Es van refer els sistemes elèctrics, s'adequaren els serveis hidro-sanitaris i altres, en algunes sales s'instal·là [[Terra radiant|calefacció als terres]] i s'efectuaren algunes intervencions arquitectòniques, entre les quals la restauració de l'escala monumental. El març del 2007 autoritats regionals reobriren el castell oficialment a les visites guiades.ref name=riapertura{{citar web |url=http://notes1.regione.vda.it/DBWeb/Comunicati.nsf/CambialingNews_i/DC83B18807CAE297C12572AE003617E8?OpenDocumentenav=no |títol=Riapertura ufficiale del castello di Verrès |llengua= |editor=Ufficio stampa Regione autonoma Valle d'Aosta |data=30/03/2007 |citació= |consulta=28/10/2011 |ref= }}/ref

== Descripció ==
[[Imatge:Castello-di-Verres-da-sud-DSC_5446.JPG|thumb|Façana a ponent i part de la muralla externa]]
El factura del casal devia reflectir la potència i el prestigi del seu propietari, el ''magnificus dominus Eballus dominus Challandi'', que en la seva carrera professional ostentà prestigiosos càrrecs al servei dels tres comtes Amadeus esmentats. D'altra banda, el llinatge disposava del castell d'Issogne com a residència, que era un habitatge més confortable. 

En el segle XVIII l'historiador valldostà Jean Baptiste de Tillier, a ''Historique de la Vallée d'Aoste'', descriu així el casal:ref name=varasc/

{{cita|Et l'on peut dire sans exagération que c'est un des plus solides et plus fameux batiments qu'un vassal ait pu faire construire dans le domaine d'un prince souverain où celluy-cy tient le rang d'un des plus renommés
|col2=I pot dir-se sense exagerar que és una de les més sòlides i afamades fortaleses que un vassall hagi fet construir dins els dominis d'un príncep sobirà amb un dels rangs més afamats
|llengua1={{fr}} |llengua2= {{ca}}}}

Construït com a fortalesa militar, el castell de Verrès sorgeix en un promontori rocós, a pic sobre el torrent Evançon, que domina la població de [[Verrès]]. A més de ser de difícil accés i fàcilment defensable, la seva posició li permetia tenir controlat el poble, situat just a sota d'ell, el tram central de la Val d'Aosta i la via que s'endinsa en la Vall d'Ayas –vall lateral esquerra de la Dora Baltea–, a l'època important via de comunicacions.ref name=ilcastello/ 

Externament, el casal es presenta com un auster monobloc cúbic de 30 m de costat, amb una muralla a la seva base que envolta tot el cim del turó rocós. Els seus murs, de 2,5 m de gruix,ref name=varasc/ref{{citar web |url=http://www.courmayeur-mont-blanc.com/castelloverres.htm |títol=Il castello di Verrès |llengua= |editor=Courmayeur-Mont-blanc.com |data= |citació= |consulta=28/10/2011 |ref= }}/ref són sobremuntats d'una filada de [[mènsula|mènsules]], que sostenen un [[Lladronera|matacà]] tot al seu voltant; als murs s'hi obren [[bífora|bífores]] medievals i finestres creuades renaixentistes.ref name=varasc/ El cos de l'edifici es desenvolupa al voltant d'un pati intern amb una notable escalinata. L'estructura interna del castell és tan simple, regular i essencial com l'exterior; tots els elements de la fortalesa semblen haver estat estudiats per facilitar-ne la defensa i els element decoratius es resumeixen en elements petris funcionals –portals, finestres, llars de foc.ref group=n.«Es pot veure veure el dibuix recreatiu d'una secció de l'alçat del castell.».{{citar web |url=http://www.fortedibard.it/informazioni/gallerie/segni-di-pietra |títol=Segni di pietra |consulta= |llengua= italià|editor= |citació=}}/ref

=== L'ingrés ===
[[Imatge:Verresingresso.jpg|thumb|dreta|Primera porta fortificada]]
S'hi accedeix a peu per un camí mulater que puja arrapat a la muntanya fins a arribar a l'ingrés de la muralla, abans protegit per un pont llevadís. Aquesta porta va ser construïda, junt amb la cinta murada externa, per Renato de Challant en el segle XVI, com queda indicat en la inscripció sobre el portal.ref name=ilcastello/ref[[#Anna-rocca|Anna Maria Ferrero]]: pàg. 39-40 /ref A qui ascendeix pel camí la fortalesa li queda sempre al seu cantó dret; és així en raó a una ulterior defensa de la fortalesa en un temps en què els soldats es protegien amb escuts que s'usaven portats amb la mà esquerra i, conseqüentment, els deixava el flanc dret exposat als defensors de la fortalesa.ref[[#Anna-rocca|Anna Maria Ferrero]]: p. 38 /ref

Arribats a la [[porta fortificada]], ultrapassat el portal es troba un [[vestíbul]] en pujada corbada per fer dificultosa l'entrada violenta i destorbar l'ús d'un [[ariet]].ref name=varasc/ Aquí s'obre la portalada que condueix al pati, situat entre la muralla i l'edifici, i als [[Baluard|bastions]], en un temps ocupats pels [[estable]]s i [[Cavallerissa|cavallerisses]] –no accessibles als visitants.ref name=ilcastello/

Superat el vestíbul s'accedeix al cos de guàrdia, sota el qual es trobava la presó, adaptat avui dia com a recepció per a la visita al casal. Enfront hi ha el veritable i propi ingrés al castell tancat per una porta de fusta, reconstrucció de l'original, reforçada amb claus de ferro i muntada per un doble [[arc de mig punt]] i [[Arc ogival|apuntat]].ref name=ilcastello/

=== La planta baixa ===
[[Imatge:Verrèsplantabaixa.jpg|thumb|esquerra|upright=1.2|Probable distribució de la planta baixa:br /1. Vestíbulbr /2. Magatzem, armeriabr /3. Allotjament, menjadorbr /4. Cuina]]
En entrar a l'edifici es troba un rebedor quadrat cobert per una volta apuntada, darrer element defensiu de l'edificació. Diverses [[espitllera|espitlleres]] i una [[Trapa (arquitectura)|trapa]] al sostre protegeixen aquest àmbit: des d'elles podria rebutjar-se els assaltants que haguessin pogut accedir-hi.ref[[#Giuseppe|Giuseppe Giacosa]]: pàg. 161-162 /refref name=ilpercorso{{citar web |url=http://www.regione.vda.it/Cultura/beni_culturali/patrimonio/castelli/castello_verres/percorso_visita/default_i.asp |títol=Il percorso di visita del castello |cognom=Assessorato Istruzione e Cultura |nom= |coautors= |obra=Castello di Verrès |llengua= |editor=Regione Autonoma Valle d'Aosta |data= |data=16/08/2005 citació= |consulta=28/10/2011 |ref= }}/ref Però, per entrar vertaderament en el cos central del castell es necessita, encara, travessar un doble portal sobremuntat per un arc de mig punt pel cantó que dóna al vestíbul i d'un arc d'apuntat cap al pati interior; en un temps el portal era protegit per un [[Rastell (arquitectura)|rastell]] que s'escorria entre tots dos arcs.ref name=ilcastello/ref name=ilpercorso/ref[[#Anna-rocca|Anna Maria Ferrero]]: pàg. 40-41 /ref

El pati intern del castell és un simple espai quadrat des del que s'accedeix a dos grans salons, ubicats als costats de llevant i ponent del casal respectivament; també s'hi ubica una escala sostinguda per arcs rampants que puja, arrambada a les parets de migjorn i ponent, a les plantes superiors. L'obertura de la part superior del pati, li proporciona il·luminació i entrada per a l'aigua de pluja. El paviment del pati és inclinat de manera que envia l'aigua pluvial cap al seu centre on es troba el [[Pou|brocal]] de la gran cisterna situada al seu dessota, que l'emmagatzema per al seu ús, indispensable en cas de setge.ref name=ilcastello/ref[[#Anna-rocca|Anna Maria Ferrero]]: p. 41 /ref

La divisió interior de l'edificació a la planta baixa es compon, a més del vestíbul d'ingrés i del pati, d'altres cambres que envolten aquest últim.ref name=ilpercorso/ La totalitat del costat oriental l'ocupa una gran cambra rectangular coberta per una [[volta de canó]]; és l'única estança del senyoriu no escalfada i, probablement, servia com a magatzem i armeria. En l'actualitat s'utilitza com a sala de ball durant la celebració del carnaval històric.ref name=ilcastello/ 

Del cantó oposat es troba el gran saló occidental accessible per un portal cobert; portal i saló són coberts per voltes apuntades. Aquest saló, probablement adaptat com allotjament i menjador del personal de servei i els soldats, s'escalfava amb una llar monumental i es comunicava a través d'una finestreta amb la cuina situada al cantó meridional i, a través d'una escala avui desapareguda, amb la cuina situada al cantó nord-occidental de la primera planta.ref name=ilcastello/ref[[#Anna-rocca|Anna Maria Ferrero]]: pàg. 42-43 /ref Aquesta cambra, com les situades als pisos del seu damunt, està proveïda d'una portella que s'obre a l'exterior del mur septentrional del castell, tal vegada utilitzades per l'accés del personal de servei i també com sortides de seguretat.ref group=n.«Aquesta mena de portes, situades a determinada altura per sobre del pla de terra exterior, eren accessibles mitjançant escales de fusta mòbils que podien ser retirades en cas d'amenaça.»/refref name=ilcastello/ref name=Anna02[[#Anna-rocca|Anna Maria Ferrero]]: pàg. 46-48 /ref En aquest gran saló de ponent s'obre una de les espitlleres que donen al vestíbul d'ingrés.ref name=ilcastello/ En algun punt del sol de la cambra emergeix la roca mare;ref[[#Anna-rocca|Anna Maria Ferrero]]: p. 43 /ref de fet, el casal es fonamenta a la mateixa roca.

=== La primera planta ===
Aquesta planta era reservada als senyors del casalref[[#Tersilia|Tersilia Gatto Chanu]]/refref name=Anna01/ i s'hi accedeix per l'escalinata que mena del pati. Per la banda exterior rep la llum d'una sèrie de [[Finestra#Tipus_de_finestra|finestres gòtiques geminades]], disposades aleatòriament als quatre murs. Aquestes finestres presenten un patró uniforme: marc exterior amb arc apuntat que carrega sobre impostes i obertura dividida per columneta que sosté, amb els corresponents [[brancal]]s, dos [[arcs de mig punt]]; en l'espai comprés entre aquests arcs i el de tancament superior moltes finestres presenten [[Baix relleu|baixos relleus]] geomètrics i/o obertures; alguna llueix bells [[Calat (decoració)|calat]]s.

[[Imatge:Verrèsprimerpis.jpg|thumb|esquerra|upright=1.2|Probable distribució de la primera planta:br /5. Cambra de la trapabr /6. Cuinabr /7. Menjador nobiliaribr /8. Cuina nobiliàriabr /9 i adjacents. Estances nobiliàries]]

Per l'interior, a l'[[arquitrau]] de la primera porta que es troba pujant l'escala des del pati, hi ha la inscripció esmentada més amunt que recorda Ebalo de Challant com a constructor del castell el 1390. La porta tramet a una cambra, habilitada a l'època com a cos de guàrdia, que es troba just damunt del vestíbul d'ingrés a l'edifici;ref name=Anna03[[#Anna-rocca|Anna Maria Ferrero]]: p. 46 /ref el seu paviment té l'obertura de la trapa que dóna al rebedor, des de la qual es podia llançar quelcom sobre l'enemic que pretengués rebentar la porta d'accés al pati interior. Rep la llum d'una finestra que mira al nord, des de la qual es veu el castell de Villa a [[Challand-Saint-Victor]],ref name=ilcastello/ situat a 1,5 km sobre un turó que controla el pas per la vall d'Ayas. 

D'aquesta estança s'accedeix a la segona cuina de la guarnició, situada al cantó nord-oest de l'edificació, que anteriorment havia estat comunicada amb el saló de la planta baixa mitjançant l'escala avui desapareguda. Aquesta cambra està proveïda de la portella susdita. A l'estança hi ha un armari, encastat en el mur, amb una obertura cap a l'exterior a la part superior de la paret del fons; segurament utilitzat com a [[rebost]], el forat ajudaria a conservar millor el menjar gràcies a la temperatura exterior, a l'obaga. També s'hi troba un foc a terra, a la paret que separa del menjador nobiliari, amb la doble missió de coure els aliments i d'escalfar el gran menjador.ref name=ilcastello/ref name=Anna03/

[[Imatge:Verresfinestra.jpg|thumb|dreta|Finestra gòtica geminada]]

De la cuina s'accedeix al que fou menjador dels senyors, que ocupa la resta del cantó occidental de la planta, accessible també des de l'escalinata del pati. La sala s'il·lumina amb dues finestres, una [[bífora]] que dóna a l'exterior i una quadrífora trescentista que dóna al pati interior, i s'escalfava, a més de amb l'escalfor despresa per la llar de la cuina, amb dos grans [[braser]]s ubicats als extrems. Es comunicava per una finestreta amb l'altra cuina a la mateixa planta, d'ús dels senyors.ref name=ilcastello/ref name=Anna03/

La cuina dels senyors, situada al cantó sud de l'edificació, està dotada de tres grans llars, dels quals el situat del cantó de l'escalinata, de dimensions excepcionals, es destinava a rostir animals sencers. L'estança, que es cobreix amb voltes esfèriques, va ser construïda en temps de Renato di Challant; el sostre ostenta al centre un emblema amb les lletres R i M, inicials de Renato i la seva esposa Mencia,ref name=Anna[[#Anna-rocca|Anna Maria Ferrero]]: p. 45 /ref i és l'únic que ha pervingut dels sostres originals del casal, a diferència dels altres que es referen durant les intervencions del segle XIX. El cantó oriental de la cuina està ocupat per alguns armaris i un gran rebost encastats al mur.ref name=ilcastello/ref name=ilpercorso/

El cantó de llevant d'aquesta planta era ocupat per les estances de llit dels senyors, escalfades amb grans llars de pedra, cobertes amb sostres de fusta a [[cassetó|cassetons]] i dotades de cinc [[latrina|latrines]] que abocaven a l'exterior, sobre les roques de sota.ref name=ilcastello/ref name=Anna/

=== La segona planta ===
Aquest pis del casal –no accessible durant les visites guiades– reflecteix les divisions de la planta inferior. Probablement fos utilitzada pels funcionaris i els hostes del castell. 

Situada al damunt del menjador nobiliari es troba una sala probablement habilitada com a sala del consell. Els sostres de fusta i els focs a terra, d'aquesta cambra i les altres de la planta, s'han restaurat i reconstruït en els darrers decennis; els sostres s'havien malmès en col·lapsar la teulada de l'edifici. Les cambres del cantó de llevant disposaven de dues latrines encastades al mur, anàlogues a les esmentades de la primera planta. L'estança situada sobre la cuina de l'angle nord-oest presenta, com les sotaestants, una portella a l'exterior.ref name=ilcastello/ref name=Anna02[[#Anna-rocca|Anna Maria Ferrero]]: pàg. 46-48 /ref

=== Golfes i lladronera ===
[[Imatge:Verresbeccatelli.jpg|thumb|dreta|Galeria en voladís]]
Una escala de fusta, de nova factura, lliga el segon pis amb les [[golfes]] –tampoc visitables. Les divisions d'aquesta planta es corresponen a les de les inferiors i, probablement, s'usava com allotjament dels [[soldat]]s i el personal de servei del casal, a més que com magatzem on guardar provisions i bens. 

Des de les golfes és possible accedir a l'exterior on una galeria en voladís corre pels quatre cantons del casal; fa el servei de [[Lladronera|matacà]] i [[camí de ronda]], amb una llargària de 120 m se sostinguda per trenta-vuit mènsules per banda, nombroses finestres i desguassos s'obren a cada cantó. Des d'aquest element defensiu era possible fer més dificultós un assalt al castell i, alhora, oferia als guaites millors condicions de treball.

Cap a l'interior hi ha una galeria de fusta que dóna al pati, la cobertura del qual tenia la funció de recollida d'aigües pluvials, que s'emmagatzemaven en la cisterna situada al centre del pati interior. El sostre de lloses del castell va ser completament reconstruït els anys 80 del segle XX.ref name=ilpercorso/ref name=ilcastello/ref name=Anna02/

== El castell avui en dia ==
=== Carnaval històric ===
Anualment, a partir de 1949, durant les celebracions del carnaval històric en el castell es rememora l'episodi durant el qual, el 31 de maig de 1449, Caterina di Challant i el seu marit Pietro d'Introd descendiren a la plaça del poble per ballar amb els vilatans, amb la intenció de guanyar-los per a la seva causa en ocasióref name=nelXV/ d'unes disputes testamentàries que mantenia Caterina amb alguns membres del llinatge. Durant els quatre dies, el castell acull sopars, balls de màsqueres i representacions de l'òpera ''Una partita a scacchi'', de Giuseppe Giacosa, celebrats a la gran estança del cantó de llevant de la planta baixa.ref name=ilcarnevale{{citar web |url=http://www.carnevaleverres.it/carnevale.asp |títol=Il carnevale storico di Verrès |llengua= |editor=Comitato Carnevale Storico di Verrès |data=2011 |citació= |consulta=28/10/2011 |ref= }}/ref

=== Visita ===
[[Imatge:Castello Verrès dalla SR45.jpg|thumb|dreta|Façana nord]]
El castell de Verrès és un dels monuments més admirats de la Val d'Aosta, amb una mitjana de vint mil visitants l'any durant el període 2007-2009.ref name=visitatori{{citar web |url=http://www.regione.vda.it/statistica/annuario2010/7/1.PDF |títol=Visitatori per tipologia di biglietto d'ingresso presso alcuni castelli della Regione Autonoma Valle d'Aosta - Anni 2007-2009 |cognom=Soprintendenza per i beni e le attività culturali |nom= |llengua= |editor=Regione Autonoma Valle d'Aosta |data= |citació= |consulta=28/10/2011 |ref= }}/ref S'ubica sobre un turó a llevant del poble. La pujada (prop de 100 m de desnivell) a peu des de la vila (uns 20 minuts) comença per un tram asfaltat i continua per un camí mulater; també es pot prendre un camí des del mateix poble que tira pel dret (més fatigós i més ràpid). Pot pujar-se amb vehicle (no autocars), per una carretera a migjorn del poble, fins a un aparcament situat a uns 200 m del castell per camí de còdols graonat.

=== Altres castells a la vall ===
A data 2011, dins la vall, a més del de Verrès es pot visitar l'interior del [[castell de Fénis]] i els d'[[castell d'Issogne|Issogne]], d'[[castell d'Ussel|Ussel]] (Chatillon), de [[castell de Sarriod de la Tour|Sarriod de la Tour]] (Saint-Pierre), de [[castell de Sarre|Sarre]] i el de [[castell de Savoia|Savoia]] (Gressoney).ref{{citar web |url=http://www.naturaosta.it/castelli.htm |títol=I castelli della Valle d'Aosta |cognom=Arcaro |nom=Donato |autorenllaç= |coautors= |format= |llengua= |obra= |pàgines= |lloc= |editor=Arte e natura in Valle d'Aosta |data=actualitzada el 02/05/2011 |consulta=28/10/2011 |arxiuurl= |arxiudata= |doi= |citació= |ref=#naturaosta }}/ref

== Notes ==
references group=n./

== Referències ==
{{referències|2}}

== Bibliografia ==
* {{cita llibre |cognom=Bona |nom=Enrico D. |cognom2=Costa Calcagno |nom2=Paola |títol=Castelli della Valle d'Aosta |data=1979 |editor=Istituto geografico De Agostini-Serie Görlich |ref=Enrico D. Bona }} 
* {{citar llibre |cognom=Corni |nom=Francesco |títol=Segni di pietra. Torri, castelli, manieri e residenze della Valle d'Aosta. |data=2008 |editor=Associazione Forte di Bard |isbn=  88-87677-33-6 |ref=Francesco Corni }} 
* {{cita libro |cognom=Ferrero |nom=Anna Maria |títol=La rocca di Verrès |editor=Editoriale Pedrini |lloc=Torí | data=1983 |ref=Anna-rocca }} 
* {{cita llibre |cognom=Frutaz |nom=François-Gabriel |títol=Le château de Verrès et l'inventaire de son mobilier en 1565 |lloc=Torí |editor=Stamperia Reale della Ditta G. B. Paravia e C. |data=1900 }}
* {{citar llibre |cognom=Gatto Chanu |nom=Tersilia |cognom2=Cerutti |nom2=Augusta Vittoria |títol=Guida insolita ai misteri, ai segreti, alle leggende e alle curiosità della Valle d'Aosta. |data=2001 |editor=Newton  Compton Editori |isbn= 88-8289-564-5 |ref=Tersilia }}
* {{cita llibre |cognom=Giacosa |nom=Giuseppe |títol=I castelli valdostani |data=1905 |editor=Casa editrice L.F. Cogliati Milano | url=http://www.archive.org/stream/icastellivaldos00giacgoog#page/n7/mode/2up |ref=Giuseppe }} 
* {{cita llibre |cognom=Giacosa |nom=Giuseppe |títol=Castelli valdostani e canavesani |data=1972 |editor=Edizione Piemonte in Bancarella, Torino Fiorni, Corso Siccardi 4 }}
* {{citar llibre |cognom=Zanotto |nom=Andrea |títol=Castelli valdostani |data=2002 |editor=Musumeci Editore |isbn= 88-7032-049-9 |ref=Andrea Zanotto }} 
* {{citar llibre |autor=AA.VV. |títol=Verrès et son château: sei secoli di storia, 1390-1990. (Actes de la taula rodona, Verrès 15 de juny de 1991). |lloc=Issogne |editor=imprimerie paroissiale |data=1993 |ref=AA.VV. }}

== Vegeu també ==
* [[Castell de Fénis]]

== Enllaços externs ==
{{Commonscat|Castello di Verrès|Castell de Verrès}}
*Fotografies a [http://www.panoramio.com/map/#lt=45.669848ln=7.695848z=0k=2a=1tab=1pl=all Panoràmio]
*Fotografies a Google [http://www.google.es/search?tbm=ischhl=casource=hpbiw=1138bih=567q=castello+di+verr%C3%A8sgbv=2oq=castello+di+verr%C3%A8saq=faqi=aql=gs_sm=egs_upl=1899l8873l0l9158l18l18l0l6l6l0l188l1463l0.11l11l0 ''Castello''] i [http://www.google.es/search?tbm=ischhl=casource=hpbiw=1366bih=681q=verres+castlegbv=2oq=verres+castleaq=faqi=aql=gs_sm=egs_upl=1560l7869l0l8460l13l13l0l5l0l0l235l1169l0.7.1l8l0 ''Castle''] 

{{Article de qualitat}}
[[Categoria:Castells]]
[[Categoria:Edificis d'Europa per estat|Italia]]
[[Categoria:Edificis d'Europa per país i tipus]]
[[Categoria:Edificis d'Itàlia per tipus]]
[[Categoria:Arquitectura d'Itàlia]]
[[Categoria:Vall d'Aosta]]
[[Categoria:Articles de qualitat d'art]]
[[Categoria:Traduccions que són articles de qualitat]]
{{ORDENA:Castell De Verres}}

{{Enllaç AD|it}}</text>
      <sha1>9ik7bvur4dna62yswp9p809ydyozdfq</sha1>
      <model>wikitext</model>
      <format>text/x-wiki</format>
    </revision>
  </page>