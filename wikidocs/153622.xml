<page>
    <title>San Diego</title>
    <ns>0</ns>
    <id>153622</id>
    <revision>
      <id>13767329</id>
      <parentid>13761521</parentid>
      <timestamp>2014-07-09T01:20:56Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Projectes germans}} que enllaça amb [[commons:category:San Diego, California]]</comment>
      <text>{{polisèmia}}
[[Fitxer:sandiego.arp.750pix.jpg|275px|thumb|San Diego, [[2001]]]]
'''San Diego''' és una ciutat situada a l'extrem sud-oest de l'estat de [[Califòrnia]], als [[Estats Units]], i, per tant, a l'extrem sud-oest continental dels Estats Units. Es localitza al [[Comtat de San Diego]]—del qual n'és la [[seu de comtat|seu]]—, el qual fa frontera amb [[Tijuana]], [[Mèxic]]. 

És la segona ciutat més gran de Califòrnia i la sisena del país; Al cens de [[2000]] tenia una població total d'1.223.400 habitants. San Diego acull diverses bases militars, incloent-hi ports de l'armada nord-americana i bases d'[[infanteria de marina]]. 

És a més la seu de l'armada més gran del món, incloent-hi dos superportaavions de l'armada, el [[CVN-68]] i el [[USS Ronald Reagan (CVN-76)]], cinc vaixells d'assalt amfibi, uns quants submarins nuclears i molts vaixells més petits. Un dels dos centres de reclutament de la infanteria de marina és aquí. Com a prova de la seva vinculació històrica amb la marina americana, uns quants vaixells s'han dit USS ''San Diego'' per a honorar la ciutat. 

== Història ==
L'àrea originalment va ser habitada pel poble indígena [[Kumeyaay]], que avui dia manté una presència al Comtat. El [[1542]] va ser el descobriment [[Europa|europeu]] amb l'arribada d'una expedició manada per [[Juan Rodríguez Cabrillo]], marí [[Portugal|portuguès]] sota la [[Bandera d'Espanya|bandera espanyola]]. Originalment aquest li va posar el nom ''San Miguel''. 

La badia de San Diego i l'àrea de la ciutat moderna van rebre el seu nom de [[Sebastián Vizcaíno]], que cartografiava l'[[Alta Califòrnia]] per [[Espanya]] el [[1602]]. Els exploradors van acampar prop d'un llogaret indi que deia Nipaguay i van fer una missa en honor a San Diego d'Alcalá. 

El [[1769]], [[Gaspar de Portolà]] i la seva expedició van fer-hi un [[presidi]], i el diumenge [[16 de juliol]], els frares [[franciscans]] [[Fra Juníper Serra]], Juan Vizcaíno i Fernando Parrón van alçar i van beneir una creu, establint així la primera missió de l'Alta Califòrnia, la [[Missió de San Diego d'Alcalá]]. Els colons van començar a arribar l'any [[1774]], però els indis nadius de la zona es van rebel·lar a l'any següent. Van matar al missioner i dues persones més, i van cremar la missió.ref name=Sapiens124{{ref-publicació| cognom= | nom = | article =El testament de Portolà | publicació = [[Sàpiens]] | lloc = Barcelona | exemplar = núm. 124 |data = desembre de 2012 | pàgines = p.13 |issn = 1695-2014}}/ref 

[[Fra Juníper Serra]] va fer la reconstrucció, i dos anys després, es va començar a construir un edifici d'[[atovó]]. Per al [[1797]] la missió era la més gran de [[Califòrnia]], amb més de 1400 indis. El [[1821]], [[Espanya]] va reconèixer la independència de [[Mèxic]] i el territori va passar a control mexicà. 

El [[governador de Califòrnia]] (que incloïa l'actual estat de Califòrnia i la [[península de Baixa Califòrnia]] va traslladar la seva capital des de [[Monterey]] a San Diego. El [[1834]] la missió va ser secularitzada i 432 persones van fer una petició al governador [[José Figueroa]] per a fer una ciutat, petició que va ser aprovada pel comandant [[Santiago Argüello]]. El primer alcalde triat va ser [[Juan María Osuna]], guanyant a [[Pío Pico]] a les 13 paperetes lliurades. Però la població de la ciutat va disminuir fins a unes 100 habitants. A finals dels [[anys 1830]] va perdre el seu estatus de ciutat fins que la província de l'[[Alta Califòrnia]] es va convertir en estat nord-americà el [[1848]] després de ser presa a [[Mèxic]] com a conseqüència de la [[Intervenció Nord-americana a Mèxic|Guerra Mexicano-Nord-americana]]. 

El poble va ser designat seu del nou [[Comtat de San Diego]]. El [[1885]], San Diego va ser finalment connectat a la resta dels Estats Units per [[ferrocarril]]. 

La significativa presència de l'armada va començar el [[1907]] amb l'establiment d'una [[base naval]] per a l'aprovisionament de [[carbó]] dels vaixells. A poc a poc el nombre de bases va començar a multiplicar-se a causa de les necessitats de les forces navals. 

San Diego va ser amfitrió de dues Fires Mundials, l'Exposició Panamà-Califòrnia de [[1915]] i l'Exposició Internacional Califòrnia-Pacífic de [[1935]]. Des de la [[Segona Guerra Mundial]], les forces armades han tingut la posició dominant a l'economia local. Però des del final de la [[Guerra Freda]], ha disminuït considerablement la presència militar. Des de llavors, San Diego ha arribat a ser un centre de la indústria [[biotecnologia|biotecnològica]] i és la seu central de la corporació de telecomunicacions [[Qualcomm]]. 

{{cal geo}}
{{coord|32|46|48|N|117|8|0|W|type:city(1223400)|display=title}}

== Referències ==
{{referències}}

== Vegeu també ==
* [[Llista dels edificis més alts de San Diego]]
* [[Timken Museum of Art]]
* [[Museu d'Arts Fotogràfiques]] (Museum of Photographic Arts)
* [http://www.nps.gov/archive/cabr/juan.html Monunent Nacional a Cabrillo] {{en}} {{es}}
{{Projectes germans|commons=San Diego}}

{{Comtat de San Diego}}
{{esborrany dels EUA}}
{{Enllaç AB|en}}

[[Categoria:San Diego| *]]</text>
      <sha1>7n7gyw6clhwe15z2r4k7jz7j765wm6e</sha1>
      <model>wikitext</model>
      <format>text/x-wiki</format>
    </revision>
  </page>