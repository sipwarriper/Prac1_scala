<page>
    <title>Amèlia d'Orleans</title>
    <ns>0</ns>
    <id>97684</id>
    <revision>
      <id>13932598</id>
      <parentid>13774484</parentid>
      <timestamp>2014-08-11T11:46:09Z</timestamp>
      <contributor>
        <username>Bestiasonica</username>
        <id>3164</id>
      </contributor>
      <minor></minor>
      <text>[[Fitxer:AmèliaiCarlesdePortugal.jpg|thumb|222px|Els reis de Portugal ]]
'''Amèlia d'Orleans''' (York House, comtat de [[Surrey]], [[28 de setembre]] de [[1865]] - [[Versalles]], octubre de [[1951]]) fou princesa de sang de [[França]] de la casa dels [[Orleans]] amb el tractament d'altesa reial que es convertí en reina de Portugal d'ençà de l'ascens al tron del seu marit, el rei [[Carles I de Portugal]].

Nascuda a York House a la localitat de [[Twickenham]] al comtat [[Anglaterra|anglès]] de [[Surrey]], el [[1865]], essent filla del príncep [[Felip d'Orleans (comte de París)|Felip d'Orleans]] i de la princesa [[Maria Isabel d'Orleans (comtessa de París)|Maria Isabel d'Orleans]], caps de la Casa Reial de [[França]]. Amèlia era néta per via paterna del príncep [[Ferran Felip d'Orleans]] i de la duquessa [[Helena de Mecklenburg-Schwerin]] i per via materna del príncep [[Antoni d'Orleans (duc de Montpensier)|Antoni d'Orleans]] i de la infanta [[Lluïsa Ferranda d'Espanya]]. 

Batejada amb el nom de Maria Amèlia Lluïsa Helena rebé una esmerçada educació a casa que la destinaria a convertir-se en un brillant partit pels diferents prínceps de les monarquies catòliques europees com a primogènita del Cap de la Casa Reial dels Orleans. 

El 22 de maig de [[1886]], a l'edat de 20 anys, contragué matrimoni a [[Lisboa]] amb el príncep hereu i després rei [[Carles I de Portugal]], fill del rei [[Lluís I de Portugal]] i de la princesa [[Maria Pia d'Itàlia (reina de Portugal)|Maria Pia de Savoia]]. D'aquesta forma dues de les cases reials de l'[[Europa]] catòlica més antigues i prestigioses es veien una vegada més unides per llaços de sang.

Carles i Amèlia tingueren tres fills:
* SAR el príncep hereu [[Lluís Felip de Portugal]], nat a [[Lisboa]] el [[1887]] i mort l'any [[1908]] a la capital lusitana com a conseqüència d'un atemptat terrorista.
* SAR la infanta Maria Anna de Portugal, nada a Lisboa el [[1887]] i morta el mateix dia.
* SM el rei [[Manel II de Portugal]], nat a Lisboa el [[1889]] i mort a Fullwell Park ([[Anglaterra]]) el [[1932]]. Es casà amb la princesa [[Augusta Victòria de Hohenzollern-Sigmaringen]] l'any [[1913]] al [[Castell de Sigmaringen]].

L'any [[1889]], després de només tres anys d'arribar a [[Portugal]] es convertí en reina del país lusità. La seva nata elegància i la seva cultura fruit d'una esmerçada educació influenciaren favorablement la cort portuguesa i ajudaren a desenvolupar un rol significatiu com a reina de [[Portugal]]. 

L'any [[1892]] fundà l'Institut de Socors als Nàufrags i l'any [[1905]] el Museu Nacional dels Cotxe. Alhora, i com a obra principal, fundà l'organització d'assistència nacionals als tuberculosos dedicada a combatre un dels flagells més importants del [[Portugal]] de l'època.

A part de la seva vida pública, s'encarregà personalment, a diferència de la seva antecessora, de l'educació dels seus fills als qui preperà a la perfecció per la vida pública i les responsabilitats socials i polítiques que haurien d'entomar algun dia. Desenvolupa el sentit crític dels seus fills i els hi mostrà el llegat cultural i històric del [[Mediterrani]] a través de creuers destinats a aproximar els seus fills les cultures romanes, gregues i egípcies.

L'1 de febrer de l'any [[1908]] es produí un atemptat terrorista contra el rei [[Carles I de Portugal]] i el seu fill i hereu, el príncep [[Lluís Felip de Portugal]], el qual deixà un profund llast en el caràcter de la sobirana. Es retirà al [[Palau de Pena]] a [[Sintra]], sense deixar de fer costat al seu fill, el rei [[Manel II de Portugal]], en el difícil paper de monarca en un moment en què la institució monàrquica era mal vista en el país.

Amb la proclamació de la República portuguesa l'any [[1910]], la reina seguí el camí de l'exili amb el resta de la Família Reial a [[Londres]]. Pocs mesos després establiria la seva residència definitiva a la localitat francesa de [[Versalles]]. Malgrat tot, els disgustos arribarien de nou amb la mort sobtada del rei [[Manel II de Portugal]] l'any [[1932]].

Durant la [[Segona Guerra Mundial]], el govern portuguès del general [[António de Oliveira Salazar]] convidà a la reina a refugiar-se a Portugal per evitar l'ocupació alemanya de [[França]]. Amèlia no acceptà i declarà la seva residència territori nacional portuguès, conscient que ella era l'única representant viva del tronc central i principal de la Casa dels Bragança.

No fou fins a l'any [[1946]] que decidí retornar a Portugal per tal de realitzar una emotiva visita a tots els llocs vinculats amb el seu passat portuguès. Rebuda per multituds visità el [[Santuari de Fàtima]] i algunes de les principals residències reials. En aquest viatge aprofità l'ocasió per ser padrina del príncep [[Duarte de Portugal]], present duc de Bragança i cap de la casa reial portuguesa, legitimant d'alguna forma aquesta brança de la casa dels Bragança com a hereva directe al tro portuguès.

Amèlia morí l'octubre de [[1951]] a l'edat de 86 anys a la seva residència francesa de [[Versalles]], essent posteriorment enterrada al Panteó Reial dels Bragança a l'Església de São Vicente de Fora a [[Lisboa]]. 

{{Projectes germans|commons=Amélie d'Orléans}}

{{Autoritat}}
{{ORDENA:Amelia D'Orleans}}
[[Categoria:Prínceps d'Orleans]]
[[Categoria:Casa d'Orleans]]
[[Categoria:Reis de Portugal]]</text>
      <sha1>q4b61lfchcaojbsynnpdojpbn0pimcy</sha1>
      <model>wikitext</model>
      <format>text/x-wiki</format>
    </revision>
  </page>