<page>
    <title>Gorra de plat</title>
    <ns>0</ns>
    <id>485293</id>
    <revision>
      <id>14017021</id>
      <parentid>14017012</parentid>
      <timestamp>2014-09-07T09:58:51Z</timestamp>
      <contributor>
        <username>Joan Rocaguinard</username>
        <id>24416</id>
      </contributor>
      <text>[[Fitxer:gorra-plat-brit.jpg|thumb|dreta|'''Gorra de plat''' d'oficial britànic, amb el característic plat pla i inclinat. Ací, sense emblema ni divises]]
La '''gorra de plat''' és una [[Lligadura (indumentària)|lligadura]] rígida o semirígida composta de ''plat'', ''banda'' (o ''part cònica'') i ''visera''; pot incloure ''[[barballera]]'', fixada amb un botó a cada costat de la banda, la qual barballera pot ésser funcional (desplegable) o merament ornamental (com s'esdevé generalment en les gorres de plat militars i policials almenys des d'inicis del segle XX). El plat pot ser recte (com en la tradició civil de l'Europa germànica) o inclinat d'endavant enrere (com en la majoria de les d'ús militar). Alhora, pot ser pla (com en la tradició militar russa i britànica, i com en l'alemanya anterior al Tercer Reich) o sinoïdal (com en la tradició milítaro-policial italiana i com a Alemanya a partir del Tercer Reich). 

[[Fitxer:Prinz-Heinrich-Muetze.jpg|thumb|right|'''Gorra de plat''' civil nordeuropea, amb el característic plat pla i recte]] 

La gorra de plat és lligadura característica de la [[marina mercant]], de l'oficialitat miitar (en sentit ampli: generals, oficials superiors i oficials subalterns) i, més recentment, de certs [[Policia|cossos policials]]. En molts països ha estat o és emprada, així mateix, per funcionaris civils uniformats, com ara els [[carter]]s, i, per extensió, per certes professions civils, com ara [[Conserge|conserges]], [[Taxi|taxistes]] i [[Xofer|xofers]].

El terme català ''gorra de plat'' equival a l'espanyol ''gorra de plato''; al francès ''casquette plate''; a l'italià ''berretto piatto'' o ''berretto rigido''; al portuguès ''boné de pala'' o ''barrete de pala''; al romanès ''şapcă''; a l'anglès ''peaked cap'' (''visor cap'' als EUA); a l'alemany ''Schirmmütze'' (''Tellerkappe'' a Àustria); al rus ''furajka'' (''фуражка''); etc. 

[[Fitxer:Arresto.jpg|thumb|left|''Carabinieri'' amb la característica '''gorra de plat''' sinoïdal]]


== Ús militar ==

Sembla que la gorra de plat va néixer com a lligadura militar; en aquest cas, és una aportació russa. En efecte, el 1796 l'adoptaren els oficials de determinades unitats russes com a lligadura de caserna; [[Capot|el 1811 es generalitzà]], amb aquesta mateixa funció, a l'oficialitat de tot l'exèrcit rus. Per influència russa, l'oficialitat prussiana adoptà la gorra de plat, també com a lligadura de caserna, el 1808. L'ús tendí a ampliar-se, en la pràctica; ja en les campanyes de 1812 (Rússia) i de 1813 (Prússia) hom veié oficials cofats de gorra de plat al camp de batalla (el generalíssim rus Kutúzov, per exemple); i cap a mitjan [[segle XIX]] la gorra de plat havia esdevingut la lligadura característica de l'oficialitat, tant russa com prussiana, per a la majoria d'ocasions (llevat quan es duia casc, en el cas prussià), en una època en què el més habitual internacionalment era cobrir-se amb [[quepis]] semirígid o altres lligadures similars. Val a dir que, tant a Rússia com a Prússia, l'adopció de la gorra de plat pels oficials comportà, així mateix, l'adopció d'una variant sense visera (el [[casquet de plat]]) com a lligadura de caserna per a la tropa.refA l'exèrcit rus, tant la gorra de plat com el casquet de plat rebien el nom de ''furajka''. A partir de la dècada de 1870, i fins al 1907, la lligadura estiuenca de campanya per a tots els graus, tropa inclosa, hi era una gorra de plat blanca, generalment combinada amb [[guimnastiorka]]. A partir de 1881 convisqueren entre la tropa russa un casquet ''furajka'' i una gorra de plat ''furajka'', que acabaria substituint del tot el casquet el 1907, arran l'adopció de l'uniforme [[Caqui (color)|caqui]]./ref 

D'altra banda, les milícies territorials alçades a Rússia el 1812 (''Opoltxénie'') i a Prússia el 1813 (''Landwehr'') en suport dels respectius exèrcits regulars duien gorra de plat com a lligadura pràcticament universal per a tots els graus. 

La gorra de plat arribà al món anglosaxó per influència russo-prussiana. A partir del 1829, i fins a la generalització del [[casquet de caserna]] (1894), l'oficialitat britànica usà gorres de plat de divers tipusrefLes gorres de plat britàniques del segle XIX eren molt diferents del model de 1902 que esdevindrà clàssic. Tendien a ser de plat molt estret i recte (o d'inclinació mínima), banda elevada, i visera, o bé molt recta, o bé vertical./ref com a lligadura de caserna, bé que sovint cofada també en campanya, sobretot quan la tropa hi duia el corresponent [[casquet circular]]; això fou habitual durant la [[Guerra de Crimea]], per exemple. L'exèrcit estatunidenc usà gorra de plat com a lligadura de diari i campanya per a tots els graus en 1825-1833 (un model extraordinàriament voluminós) i novament en 1839-1858 (un model més acostat a l'estil russo-prussià). 

gallery
File:Tsar Alexander II -4.jpg|El tsar Alexandre II (vers 1865) amb un exemple típic de '''gorra de plat''' russa del segle XIX
Fitxer:Bundesarchiv Bild 183-R29818, Otto von Bismarck.jpg|L'equivalent prussiano-alemany dut per Bismarck (1875)
Fitxer:Gen-brown-and-staff-crimea-1855-by-roger-fenton.jpg|Oficials britànics, alguns amb '''gorra de plat''', durant la Guerra de Crimea (Roger Fenton, 1855)
Fitxer:Chapultepec1.jpg|Tropes estatunidenques (1847) amb '''gorra de plat''' model 1839 
Fitxer:JA Soldier in 1894.JPG|Soldat japonès (1894) amb la '''gorra de plat''' model 1886
/gallery

Mentrestant, el 1833 l'Armada britànica adoptava la gorra de plat com a lligadura de l'oficialitat per a tot servei. L'exemple es difongué amb rapidesa, i a mitjan [[segle XIX]] la gorra de plat ja era la lligadura característica de l'oficialitat de la immensa majoria d'[[Armada|armades]] del món, paper que conserva avui amb fermesa. S'estengué alhora a la [[marina mercant]].
gallery
Fitxer:Osvald Marstrand.jpg|Oficial de l'Armada danesa (1850) amb '''gorra de plat'''
File:Auguste marceau.JPG|Oficial de l'Armada francesa (1890) amb '''gorra de plat'''
Fitxer:Karel Kokolj.jpg|Oficial de l'Armada austrohongaresa (vers 1900) amb '''gorra de plat'''
/gallery

Des del moment de néixer, el [[1879]], l'exèrcit búlgar adoptà l'estil militar rus, i amb aquest la gorra de plat per a tot l'exèrcit, tropa inclosa. 

D'ençà 1886 tots els graus de l'exèrcit japonès es cofaven amb una gorra de plat d'estil peculiar, amb el plat tan reduït que el conjunt gairebé semblava un [[quepis]] rígid.ref El 1911 es passà a una imitació de la gorra de plat britànica. Amb l'adopció de la [[gorra]] de campanya (1932), la gorra de plat es reservà per a l'uniforme de passeig i gala de l'oficialitat./ref Quan l'exèrcit xinès introduï els primers uniformes d'estil europeu, el 1910, la lligadura universal fou una gorra de plat d'inspiració russo-alemanya.refA la Xina, a partir dels anys trenta la gorra de prat anà extingint-se en favor de la gorra de campanya d'estil ''[[Feldkappe]]'' recta./ref

L'oficialitat britànica adoptà una gorra de plat d'estil característic amb la introducció del cèlebre uniforme [[Caqui (color)|caqui]], el 1902; i això fou el detonant de la consagració internacional d'aquesta lligadura. Perquè en la primera postguerra mundial els oficials de la gran majoria d'exèrcits del món adoptaren uniformes d'estil britànic, i amb ells la gorra de plat a imitació del model específicament britànic, tot sumant-se així als oficials alemanys, russos, búlgars, etc., que continuaven la tradició pròpia. Aquest ús ha continuat ininterrompudament fins avui, i hi ha hagut pocs exèrcits a restar-hi immunes (Suïssa, França...). 
[[Fitxer:King Albert I of Belgium on battle field.jpg|thumb|Oficials belgues durant la Primera Guerra Mundial amb '''gorres de plat''' (i uniforme en general) d'estil marcadament britànic]]

Un cas excepcional fou el de l'[[Exèrcit Roig]]: el [[1919]], en introduir uniforme propi i distintiu, i en la línia de trencament revolucionari, la tradicional gorra de plat per a tots els graus fou reservada per a estiu mentre que la [[budiónovka]] n'era el substitut d'hivern. El [[1935]] la gorra de plat hi esdevindria exclusiva dels oficials, a la manera internacional coetània. 

Des del primer moment els [[Uniformes de Força Aèria|oficials de les forces aèries]] han fet ús de gorres de plat, fins i tot allà on els exèrcits de terra són reticents envers aquesta lligadura. 

Novetat dels anys trenta, la gorra de plat sinoïdal és implantada al món militar de la mà de règims feixistes: sorgeix a Alemanya el 1934, com a part de la reforma uniformològica hitleriana, en preparació de la nova ''Wehrmacht'' (1935). A la Itàlia mussoliniana aquest estil ''all'imperiale'' es desenvolupà a partir de l'entrada en la Segona Guerra Mundial, el 1940, sembla que sense mitjar-hi cap disposició oficial, sinó com a moda, per imitació del prestigiós aliat nazi; originàriament, la gorra de plat que havia substituït la gorra rígida d'oficial (m. 1909) en el marc de la ''riforma Baistrochi'' (1933/34, que dotà l'exèrcit d'un nou estil d'imprompta mussoliniana), tenia el plat pla i inclinat. Orígens a banda, la gorra de plat sinoïdal ha restat característica dels exèrcits italià, alemany i austríac fins avui (com també de forces policials d'aquests estats). 
 
Tot i que, pel que fa al món militar, la gorra de plat s'associa habitualment als oficials, també ha estat i és lligadura habitual de la tropa en certs exèrcits i per a determinades ocasions. Ja hem vist el cas de la tropa russa i búlgara fins a l'era del [[casquet de caserna]], per exemple. La tropa britànica mateix dugué gorra de plat de 1905 a 1938, com també faria la tropa austríaca de 1920 a 1933 (en què es retornà a la [[gorra]] tipus 1908), l'alemanya de 1919 fins a l'adveniment del nazisme, la japonesa fins a l'adopció de la gorra de campanya (1932), l'espanyola breument (1930-1933, en substitució de la [[boina]] i el [[Barret militar|barret]] tou duts d'ençà 1926), i, per a passeig, l'estoniana als anys trenta, la soviètica des del 1970 i l'estatunidenca en diversos períodes a partir de 1902 i encara avui. 

Actualment, en força exèrcits la tropa usa gorra de plat amb l'[[uniforme militar|uniforme]] de gala o amb el de passeig. 

D'altra banda, al llarg del segle XX la gorra de plat ha estat adoptada també pels cossos policials, en substitució dels [[Casc|cascos]] o [[quepis]] rígids duts fins llavors; avui la [[policia]] en combina l'ús amb el del [[casquet de caserna]] i el de la [[boina]].

== Vegeu també ==
* [[Casquet de mariner]]
* [[Casquet de plat]]
* [[Gorra]]

== Referències ==
{{Referències}}

== Bibliografia ==
* Kannik, Preben. ''Uniformes militares en color de todo el mundo''. Madrid: San Martín, 1969
* Mollo, Andrew. ''Army uniforms of World War 2''. Illustrated by Malcolm McGregor. Repr. with corrections. London: Blandford, 1974. (Blandford colour series) ISBN 0-7137-0611-2 
* Mollo, John. ''Military fashion: a comparative history of the uniforms of the great armies from the 17th century to the First World War''. London: Barrie  Jenkens, 1972. ISBN 0-214-65349-8 
* Rankin, Robert H. ''Military headdress: a pictorial history of military headgear from 1660 to 1914''. London: Arms  Armour; New York: Hippocrene, 1976. ISBN 0-85368-310-7 

{{Commonscat|Peaked caps}}

{{ORDENA:Gorra De Plat}}
[[Categoria:Gorres]]
[[Categoria:Lligadures militars]]
[[Categoria:Uniforme de marina]]</text>
      <sha1>dhgqjuabpvnv7chwxz9oyf5451a8rlu</sha1>
      <model>wikitext</model>
      <format>text/x-wiki</format>
    </revision>
  </page>