<page>
    <title>Fes (lligadura)</title>
    <ns>0</ns>
    <id>916399</id>
    <revision>
      <id>13533293</id>
      <parentid>12703748</parentid>
      <timestamp>2014-06-06T21:10:15Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: lluitaven colze a colze contra  lluitaven braç a braç contra</comment>
      <text>{{Polisèmia|Fes|la ciutat}}
[[fitxer: Fes.jpg|thumb|Fes tunisià]]
El ''' fes ''' (del [[turc]] ''fes'') o ''' tarbuix ''' (de l'àrab طربوش) és una lligadura masculina, de feltre rígid, sovint de color vermell, amb forma de con truncat i ornada d'una [[borla]] generalment negra. Impulsat per l'[[Imperi otomà]], l'ús del fes s'estengué durant el [[segle XIX]] entre diversos grups ètnics i religiosos d'aquest imperi, dels [[Balcans]] fins al [[nord d'Àfrica]]. 
[[fitxer: MahmutII.jpg|thumb|left|200px|Retrat del sultà de l'Imperi Otomà [[Mahmud II]] després de les seves reformes en el vestir]]
El fes es va desenvolupar a un gran nivell de la moda pels sastres jueus amb un estil especial a [[Tunísia]] al [[segle XVII]], quan les modes a Europa ja havien canviat d'una manera menys tradicional. Els artesans van involucrar als seus clients més importants, membres selectes dels ''[[suq]]s'' de moltes ciutats.

A la primera meitat del segle XIX el fes era alt i ample i s'adornava amb una cinta de seda blava (glaçó), que després va ser negra i es va transformar, només en certs models, en un llarg plomall negre de fils retorçats. La lligadura va obtenir gran èxit, es va exportar i es va convertir en símbol del [[Magrib]] i bona part de [[Orient Pròxim]].

==Fes tunisià==
El fes de [[Tunísia]], un dels més cèlebres, es compon d'una malla feta a mà amb llana cardada i filada per les dones a les cases d'Ariana, barri del nord de [[Tunis]]. S'impregna després en oli i s'envia a [[el-Batha]], prop de [[Tebourba]], únic taller de [[draper]]s actualment en funcionament. Les peces es reenvien a la capital per ser tenyides de vermell (abans es feia en [[Zaghouan]]) i cardada per segona vegada. Posteriorment se'ls estira i prepara amb ajuda de premses que encara es poden veure en els tallers d'alguns artesans. Finalment es posa la punta de llana on va la [[borla]] i el nínxol, marca de fàbrica.

== Ús militar ==
El fes fou la lligadura gairebé universal de l'exèrcit otomà des de la dècada de 1840 fins a la revolució dels [[Joves Turcs]], quan restà per a passeig i gala entre la tropa.refEl 1909, en efecte, el tradicional uniforme blau marí amb fes roig fou substituït per un uniforme [[Caqui (color)|caqui]] amb ''kabalak'', una mena de [[casc colonial]] sense visera. Entre la tropa, però, el canvi no es completaria fins a l'inici de la [[Primera Guerra Mundial]]: durant les [[Guerres Balcàniques]] el més habitual era que els soldats otomans combatessin cofats amb fes, encara. Vora l'uniforme caqui de diari i campanya els oficials conservaren l'uniforme blau marí per a passeig i gala; des del 1909 llur lligadura usual era el ''kalpak'', un [[Morrió (indumentària)|morrió de pell]], que substituïen pel ''kabalak'' en campanya./ref Donat el prestigi otomà, el fes fou adoptat per altres exèrcits musulmans, com ara l'egipci. 

Havent esdevingut el fes un símbol del soldat musulmà, i una lligadura popular al nord d'Àfrica, les tropes indígenes creades per les potències colonials europees en aquella zona a partir de la invasió francesa d'Algèria (1830) reberen uniformes d'estil moresc en què generalment la lligadura reglamentària era el fes o alguna de similar.refConvé precisar que, en el cas concret de l'exèrcit francès, el fes de les unitats nord-africanes era tou, i per això hom l'anomenava ''chéchia'' ('xàixia'), per la similitud amb la ''[[xàixia]]'' pròpiament dita./ref

[[Fitxer:Askari-Ostafrika.jpg|thumb|right|120px|[[Àscari]] de l'exèrcit alemany (1914) en uniforme de campanya, amb el '''fes''' roig protegit per funda caqui amb clatellera]]
Amb el pas del temps el fes esdevingué sinònim de 'soldat indígena (àrab, amazic o negre)', de manera que a partir de la segona meitat del segle XIX, amb l'expansió imperialista europea arreu del continent africà, aquesta lligadura es féu reglamentària per a les tropes autòctones de l'Àfrica negra al servei de potències colonials, fins i tot en territoris mancats de tradició musulmana, com, per exemple, el Congo Belga i l'Àfrica Austral (colònies portugueses i alemanyes incloses). A l'exèrcit espanyol el fes comparegué tardanament, el 1911, com a lligadura del cos indígena de ''Regulares'' fundat llavors.
[[Fitxer:Avanguardisti.jpeg|thumb|left|Milicians feixistes amb el característic '''fes''' d'estil ''arditi'']]
També hi hagué tropes europees cofades amb fes: 
* D'una banda, els ''evzoni'' grecs, en què l'ús del fes, com de la resta de peces, prové de la vestimenta tradicional grega. 
* De l'altra, i principalment, els [[zuau]]s, en herència dels usos indumentaris de les unitats indígenes: en efecte, el cos de zuaus, en esdevenir de composició exclusivament europea (1841), conservà l'uniforme anterior. 
* El fes té una tradició italiana peculiar, de derivació zuava. D'ençà 1855 els ''[[bersaglieri]]'' tenen com a lligadura de diari un fes tou de tipus [[zuau]]; en origen fou un obsequi que els feren els zuaus francesos en homenatge a la combativitat mostrada durant la [[Guerra de Crimea]], en què ambdós cossos lluitaven braç a braç contra els russos. Com els zuaus a l'exèrcit francès, els ''bersaglieri'' adquiriren el prestigi de foces d'elit a l'exèrcit italià; probablement per això, i perquè bona part dels membres procedien de les files dels ''bersaglieri'', durant la [[Primera Guerra Mundial]] les [[tropes d'assalt]] italianes (els ''[[arditi]]'') adoptaren com a lligadura principal un fes d'estil ''bersagliere'', però de color negre. D'ací, el fes negre passà directament a les milícies feixistes, com a element indumentari aportat pels nombrosos ex-''arditi'' que hi afluïren, i hi fou oficialitzat tot seguit, fins a esdevenir un dels símbols paradigmàtics del feixisme italià. 
* Per herència otomana, les unitats bosníaques de l'exèrcit austrohongarès es cofaven amb fes. Aquest reapareixeria a la [[Segona Guerra Mundial]] com a lligadura dels bosníacs allistats a les [[Waffen SS]]. 

Percebut com a símbol de submissió colonial, el fes desaparegué dels exèrcits africans arran de la descolonització. Als exèrcits europeus, aquells cossos i unitats que en duien tradicionalment el conserven com a lligadura honorífica o de gala; per exemple, és el cas dels ''evzoni'' de la Guàrdia Presidencial grega, els zuaus francesos, els ''bersaglieri'' italians i els ''regulares'' espanyols (cos, aquest, esdevingut de composició europea arran la descolonització del Marroc).

== Notes ==
{{Referències|2}}

{{Commonscat|Fez}}

[[Categoria:Feixisme italià]]
[[Categoria:Lligadures masculines]]
[[Categoria:Tunísia]]
[[Categoria:Uniformes militars]]</text>
      <sha1>ifepjuxz1fdcmy6w778l1y8z66oox58</sha1>
      <model>wikitext</model>
      <format>text/x-wiki</format>
    </revision>
  </page>