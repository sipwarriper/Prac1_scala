<page>
    <title>Gorra</title>
    <ns>0</ns>
    <id>485288</id>
    <revision>
      <id>13594359</id>
      <parentid>13526817</parentid>
      <timestamp>2014-06-14T15:03:46Z</timestamp>
      <contributor>
        <username>EmausBot</username>
        <id>54036</id>
      </contributor>
      <minor></minor>
      <comment>Bot: Traient 1 enllaços interwiki, ara proporcionats per [[d:|Wikidata]] a [[d:Q6147804]]</comment>
      <text>{{FR|data=febrer de 2014}}
La '''gorra''' és una [[Lligadura (indumentària)|lligadura]] de forma arrodonida, sense ales, amb copa i visera; pot ser rígida, semirígida o tova, i en general és feta de tela, pell o punt.ref{{GEC|0112528}}/ref El mot català ''gorra'' equival a l'occità ''casqueta''; a l'espanyol ''gorra''; al francès ''casquette''; a l'italià ''berretto''; al portuguès ''boné'' (al Brasil, en contextos militars, sovint ''quepe''); al romanès ''capelă'' (o, a vegades, i sobretot en referència als infants, ''şapcă;''); a l'anglès ''cap'' (que també significa 'casquet'); a l'alemany ''Mütze'' (''Kappe'' a Àustria) i, en termes militars, ''Feldmütze'' o ''Bergmütze'' (o, en la tradició militar austríaca, ''[[Feldkappe]]''); al rus ''kepka'' (''кепка'') i, militarment, ''kepi'' (''кепи'', nom donat també al 'quepis'); etc., etc. 

gallery
Fitxer:Jason at golf.jpg|'''Gorra irlandesa'''
Fitxer:Adidas Baseball cap.JPG|'''Gorra de beisbol'''
Fitxer:YellowHardHat.jpg|'''Gorra de caçador'''
/gallery
Apareguda a inicis del segle XIX, i d'ús masculí al principi, la gorra és una de les lligadures més emprades modernament, tant per homes com per dones i tant per civils com per militars. És d'ús habitual en força esports. 

La tipologia de gorres és rica i diversa; entre les variants més caracteritzades es compta la [[gorra de plat]]. En la vida civil, tradicionalment ha predominat la ''gorra irlandesa'', plana, entre les classes populars urbanes i també, per a temps lliure, entre les classes altes. Amb funció similar la gorra de plat ha estat molt usada a Alemanya i a l'Europa nòrdica. En les darreres dècades, i per influència estatunidenca, és molt popular la ''gorra de beisbol'', de copa rodona i gran visera; s'usa sermpre amb roba informal, i sobretot a l'estiu, com a protecció del sol. L'anomenada ''gorra de caçador'', amb viseres anterior i posterior, és mítica arran [[Sherlock Holmes]]. 

La ''gorra d'astracan'', que potser podria considerar-se una mena de [[Morrió (indumentària)|morrió]] baix, és un element intermedi entre el [[casquet de pell]] i el [[Morrió (indumentària)|morrió]] de pell.


== Ús militar ==
En medis militars, el terme de ''gorra'' s'aplica restrictivament a lligadures semirígides o toves, amb visera (normalment tèxtil), i sense plat (militarment, la [[gorra de plat]] és una altra mena de lligadura). Així definida, la ''gorra'' militar (o ''gorra de campanya'', ''gorra de muntanya'', ''gorra noruega'', ''gorra de Jäger'', etc.) constitueix una tipologia coherent, per motius alhora històrics i estètics. Per tant, no considerarem gorres certs precedents formalment similars, sobretot de la segona meitat del [[segle XIX]], com el [[quepis]] semirígid, el [[xacó baix]] i el [[Ros (indumentària)|ros]]. 

=== Història ===
La primera gorra militar moderna fou l'adoptada per l'exèrcit austro-hongarès el 1868 com a lligadura de diari i campanya (mentre el [[xacó baix]] es reservava per a passeig i gala), sota el nom, primer, de ''Lagermütze'' (literalment, 'casquet de caserna') i, a partir de 1871, definitivament de ''[[Feldkappe]]'' ('gorra de campanya') en alemany, ''bocskai sapka'' en hongarès. Existí en diversos models successius, amb lleus matisos de disseny, fins a atènyer la versió clàssica en el model de 1908.refAlguna versió de ''Feldkappe''/''bocskai'' ha restat fins avui com a lligadura característica dels exèrcits austríac i hongarès, amb alguna intermitència. S'hi suma la ''Bundeswehr'' de la RFA mitjançant la tradició heretada del període nazi./ref La gorra de campanya austro-hongaresa model 1908 marcà època, i es pot dir que és el prototip de totes les posteriors, o poc menys.refUna imitació primerenca fou la ''Feldkappe'' suïssa, lligadura de caserna en 1898-1914; retornaria per a campanya en 1940-1949, però ja per influència de la ''Bergmütze'' nazi./ref
gallery
Fitxer:Soldati.jpg|Soldats austro-hongaresos amb la gorra de campanya model 1908 (vers 1914)
Fitxer:Pochod českých vojáků po přísaze na Staroměstském náměstí.jpg|Soldats txecs de l'exèrcit austro-hongarès amb la gorra de campanya model 1908; n'hi ha un que duu desplegada l'orellera perimetral. Praga, novembre 1918
/gallery 

Com a lligadura amb presència internacional de pes, però, la gorra militar és una innovació del segle XX: fora d'Àustria-Hongria, les primeres gorres de tipus modern foren adoptades, entorn la primera dècada del segle, pels exèrcits italià (1909), grec (1910) i noruec (1914), sobretot per a campanya, tot i que l'exèrcit romanès se'ls havia avançat amb la peculiar ''capelă'' de 1881, de llarga durada. Cal dir que, curiosament, la ''Feldkappe''/''bocskai'' havia evolucionat a partir del [[casquet de caserna]] (com la ''capelă'', d'altra banda), mentre que les gorres italiana i grega coetànies derivaven del [[quepis]] semirígid (la gorra grega rebia oficialment el nom de ''quepis''); la noruega, probablement, ja partia de l'austro-hongaresa. 
gallery
Fitxer:Romanian Soldiers interbelic.jpg|Soldats romanesos (vers 1916) amb la ''capelă'' característica

Fitxer:M.Asia-almyra-erimos.JPG|Tropes gregues a Anatòlia (agost 1921) amb gorres model 1910
Fitxer:P Bojovic.jpg|General serbi amb la gorra ''šajkača'' d'oficial 
/gallery

En el [[període d'entreguerres]] la gorra militar es rarificà, en esdevenir majoritari l'ús del [[casquet de caserna]] també per a campanya, segons l'exemple francès (el casquet ''bocskai'' hongarès, però, era una imitació de la gorra 1908, fins al punt d'incorporar visera desplegable). Entre els pocs exèrcits cofats amb gorra en campanya es comptaven l'austríac,refEl 1920 l'exèrcit austríac adoptà una [[gorra de plat]] tova imitada de la ''Reichswehr'' de Weimar, però el 1933 retornaria a la ''Feldkappe''. Quant a l'exèrcit hongarès, quan no ha usat la gorra ''bocskai'' n'ha usat la versió de [[Casquet de caserna|casquet]]; tan sols en el període altestalinista li fou imposat un casquet ''pilotka''./ref el noruec (a partir de 1914 amb la gorra ''Finnmark'' d'orelleres laterals, de llarga durada), el finlandès (amb el model ''kenttälakki'' 1936, també de llarga durada, imitació de l'austro-hongaresa de 1908 però en versió recta), el suec breument (1923-1939) i el de la [[Kemal Atatürk|Turquia kemalista]]. Emperò, és precisament ara, a cavall dels anys vint i trenta, quan els exèrcits xinesos i el japonès adopten la gorra com a lligadura bàsica, en ambdós casos amb dissenys molt caracteritzats. Així mateix, i durant la seva existència tan breu, l'[[Exèrcit Popular de Catalunya]] adoptà una gorra de tropa, bastant rígida, que, de fet, evocava el [[quepis]] rígid d'oficial francès. 
gallery
Fitxer:Norwegian Army Colt heavy machine gun at the Narvik front - 2 version.jpg|Soldats noruecs (1940) amb la gorra ''Finnmark'' tipus 1914
Fitxer:Olavi Alakulppi.jpg|Soldat finès (vers 1940) amb la gorra ''kenttälakki'' model 1936
Fitxer:1937 Mao Zhou Bougu Wang Ming in Yan'an.jpg|Típiques gorres Mao entre els dirigents de l'Exèrcit Roig xinès (1937)
Fitxer:Japanese Soldier Surrendering.jpg|Soldat japonès (1945) amb la gorra de campanya model 1932
Fitxer:32 dpanc w kownie.jpg|Soldats polonesos (1939) amb la ''czapka'' de campanya model 1937
/gallery

Ja en el marc de la [[Segona Guerra Mundial]] l'Alemanya nazi generalitzà la gorra de tipus ''Jäger'' (''Einheitsfeldmütze'' M1943), ben bé en la tradició austrohongaresa; l'havien precedit models força similars circumscrits a tropes muntanyenques i ''Jäger'' (''Bergmütze'' M1930) i a l'Afrika Korps (M1940, distribuïda des de 1941). En l'exèrcit estatunidenc apareixen gorres des del 1943. 

[[Fitxer:Hungarian army fatigue cap (Bocskai).jpg|thumb|left|'''Gorra''' hongaresa ''bocskai'' model 1965, una de les derivacions directes de l'austro-hongaresa model 1908]]
A partir de la segona postguerra mundial la gorra ha estat la lligadura de campanya habitual en la gran majoria d'exèrcits del món, si bé en competició amb la [[boina]], la qual avui sembla tendir a substituir-la. 

=== Tipologia ===
Pel que fa a la forma, generalment les gorres de campanya (i passeig) del segle XX, o bé tenien la part frontal més elevada que la posterior (com en el tipus austro-hongarès), o bé eren rectes, és a dir, amb les parts anterior i posterior de la mateixa alçada (com en els citats models italià, grec, noruec i finlandès). La part superior generalment era plana. Sovint incloïen orelleres perimetrals desplegables, rarament usades en la pràctica, i avui substituïdes, sovint, per un repunt simbòlic. Un cas peculiar és el de l'exèrcit espanyol, en què la gorra (adoptada el 1958) segueix la pauta de front més elevat, però per imitació de la forma del [[Ros (indumentària)|ros]] vuitcentista, la mateixa lligadura que hi havia fet el paper del [[quepis]] semirígid entre mitjan segle XIX i 1926. 

Citem diversos casos tipològicament interessants, que se surten de la norma: 
* la gorra de campanya (''capelă'') usada per l'exèrcit romanès des de 1881 i durant la primera meitat del segle XX, que rematava en punta a les parts frontal i posterior, cosa que li donava un cert aire de [[casquet de caserna]] amb visera, tot delantant-ne l'origen; 
* les gorres ''[[šajkača]]'' de l'oficialitat sèrbia (i després de la Iugoslàvia monàrquica), versió rígida i amb visera del [[Casquet de caserna|casquet]] homònim;
* l'anomenada ''gorra Mao'', tova, de roba, amb copa semiesfèrica i petita visera semicircular, afegida a la copa directament o mitjançant una banda mínima; generalment d'un verd intens i amb estrella roja de cinc puntes al front, fou la lligadura típica de les tropes comunistes durant la [[Guerra Civil Xinesa]] i, posteriorment, la reglamentària de l'exèrcit regular de la RPX durant molts anys, i ha esdevingut un dels grans símbols del [[maoisme]]; 
* la gorra japonesa model 1932, de copa bastant elevada i amb forma semicònica; 
* els diversos models de gorra de campanya (''rogatywka polowa'') de l'exèrcit polonès (a partir de 1937), generalment amb el cim rematat en forma de [[czapka]];
* la gorra tova amb copa rematada en cinc puntes, lligadura universal dels soldats comunistes sinomalais durant la lluita contra japonesos (fins a 1945) i britànics (1948-1960);
* la gorra dels ''marines'' estatunidencs (''utility cover''), amb copa rematada en vuit puntes.

Actualment, i en una línia d'encuny estatunidenc, sembla tendir-se a gorres, bé d'estil de beisbol (usades sobretot per a feineig), bé de copa recta, però amb la part superior arrodonida en comptes de plana.

[[Fitxer:gorra-rda.jpg|thumb|right|'''Gorra d'orelleres''' de la milícia KdA de la RDA. Anys setanta]]
Un tipus especial de gorra militar és la ''gorra d'orelleres'' (popularment coneguda com a ''gorra Durruti'' als Països Catalans): duu orelleres plegades als flancs, i cordades sobre la part superior, les quals es poden desplegar com a protecció contra el fred. A banda del seu ús durant la [[Guerra Civil Espanyola]] per part de la [[Columna Durruti]] i per alguna unitat de l'[[Exèrcit Popular de la República|Exèrcit Popular]] espanyol, des dels [[Dècada de 1960|anys seixanta]] fou la gorra de dotació en diversos exèrcits ([[República Federal Socialista de Iugoslàvia|Iugoslàvia]], [[Txecoslovàquia]], [[Albània]], milícia auxiliar KdA de la [[RDA]]), i, ja tardanament, també de les Forces Armades de l'URSS.

[[Fitxer:Salgueiro Maia1.jpg|thumb|left|'''Gorra de paracaigudista''' en el monument a Salgueiro Maia, heroi de la Revolució dels Clavells]]
Una altra variant remarcable és la [[gorra de paracaigudista]], tova, arrodonida i amb viseres frontal i posterior, a la manera [[Sherlock Holmes|holmsiana]]. Creada per als [[paracaigudista|paracaigudistes]] francesos, i luctuosament cèlebre al món sencer arran la [[Guerra d'Algèria]], durant molts anys fou també la gorra de campanya de l'exèrcit portuguès; en un cas remarcable de justícia poètica, l'ús d'aquesta gorra en la [[Revolució dels Clavells]] la convertiria en símbol d'alliberament. 


== Referències ==
{{Referències}}

== Enllaços externs ==
{{Commonscat|Headgear}}

* [http://www.heeresgeschichten.at/adjustierung/infanterie/kopfbedeckungen/feldkappe/feldkappe_1.htm Feldkappen] {{de}}
 
== Vegeu també ==
* [[Gorra de plat]]

[[Categoria:Gorres| ]]
[[Categoria:Lligadures militars]]</text>
      <sha1>64itvj27cm84er7f4ga4u0qu2bd4izv</sha1>
      <model>wikitext</model>
      <format>text/x-wiki</format>
    </revision>
  </page>