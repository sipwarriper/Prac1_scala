<page>
    <title>Pablo García Cortés</title>
    <ns>0</ns>
    <id>829403</id>
    <revision>
      <id>13968844</id>
      <parentid>12051357</parentid>
      <timestamp>2014-08-24T17:46:43Z</timestamp>
      <contributor>
        <username>Independència</username>
        <id>1328</id>
      </contributor>
      <text>{{MF|data=abril de 2013}}
{{FVA|data=novembre de 2012}}
'''Pablo García Cortés''' ([[Almeria]], 1922 – [[Girona]], 1999) va ser un [[fotògraf]] de premsa, conegut com a Pablito.

==Biografia==
Pablito neix a Almeria el [[10 de maig]] de 1922, és el gran de tres germans. El seu pare és l'encarregat d'una fàbrica d'energia elèctrica.

En el decurs dels anys de la Guerra Civil és enviat a estudiar a una escola del [[País Basc del Nord]]. Fa una estada a Salt (Girona).

A les darreries del mes de març de 1939, s'exilia amb la seva família a [[Algèria]], concretament a la regió d'Orà. La seva sortida d'Almeria és dramàtica: embarcats en un vaixell de bandera estrangera sobrecarregat i sota l'amenaça dels canons de la flota nacionalista. El seu pare és tancat en un camp de concentració i ell, la seva mare i els seus germans resten en un centre d'acolliment per a refugiats.

Comença a treballar en diferents activitats per ajudar a la seva família, fins que s'estableix a Perrégaux (a mig camí d'Orà i Alger). És en aquest moment que és corresponsal del diari ''L'Echo d'Oram''. Viu els esdeveniments de la Segona Guerra Mundial a Algèria, amb el desembarcament aliat l'any 1942.

A les acaballes dels anys 50, ha de fugir d'Algèria, davant les amenaces dels independentistes. Torna a Espanya i treballa de fotògraf a Madrid i Barcelona, fins que passa a Girona.

S'encarrega d'un hotel a l'Estartit en els primers anys del boom turístic.

Ja a Girona, treballa com a fotògraf de premsa. No rep el carnet de periodista i ha de fer fotografies que signa un altre professional. També rep encàrrecs per a publicacions esportives de Barcelona, ''Lean y Dicen'' i al nou ''Tele/eXpres'', igualment envia treballs a les agències Efe i Europa Press i al setmanari ''Paris Match''.

Des de 1966 treballa per a l'edició Costa Brava del diari de Perpinyà ''L'Indépendant''.

El 1976, després de la mort de Franco, és nomenat redactor del diari ''Los Sitios'' de Girona.

El 1984, en privatitzar-se les publicacions de titularitat pública, Pablito es converteix en fotògraf oficial del Govern Civil de Girona on resta fins a la seva jubilació el 1988.

L'any 1993, la corporació ret homenatge a Pablito, en el marc de la mostra anual de fotografia de premsa que promou la corporació.

L'any 1994 deixa en dipòsit el seu fons fotogràfic a l'Arxiu d'Imatges [[Emili Massanas i Burcet]] de la [[Diputació de Girona]], que ha tingut cura d'ordenar, classificar, restaurar i digitalitzar el seu contingut.

El 1996 la Diputació organitza una exposició titulada ''Pablito, 30 anys d'imatges'', que es presenta en el claustre del Palau provincial i que, posteriorment es presenta a Salt i Palamós. La salut del fotoperiodista s'ha desmillorat, però encara participa en aquestes mostres fotogràfiques.

El febrer de 1997 rep a Platja d'Aro un homenatge popular. En aquest acte el vicepresident del Congrés dels Diputats, el quixolenc, Josep López de Lerma li lliura la Medalla del parlament espanyol.

El mes de febrer de 1999 és internat a l'Hospital de Santa Caterina de Girona on mor el primer de març. L'acte de l'enterrament a la parròquia de Vista Alegre de Girona és una autèntica manifestació de simpatia i record per a la figura singular del periodisme gràfic gironí en el decurs de quasi tres dècades. Fan costat a la vídua, Ramona Pera i els fills d'en Pablito, el president de la Diputació i el coordinador dels Serveis Territorials de Cultura de la Generalitat i l'alcalde de la ciutat dóna el condol als familiars a la sortida de l'acte. En nom del govern català ho fa el delegat a Girona, en el decurs de la mateixa jornada. Una àmplia representació del món del periodisme català i del sud de França hi és present.

En l'exposició de premsa gràfica gironina de 1999 es fa memòria de l'obra de Pablito, amb una selecció d'imatges cedides per l'Arxiu d'Imatges Emili Massanas de la Diputació.

Igualment figuren obres seves en la mostra ''La Costa Brava de l'Indépendant'' que promou el mateix arxiu de la corporació dipositària del fons. Aquesta exposició serà itinerant en el decurs d'un any, fins a la primavera del 2000.

== Fons Pablo García Cortés, Pablito ==

Aquest fons, integrat per imatges que van del 1957 al 1984, va ser generat per l’activitat fotoperiodística de l’autor i conté material de gran interès per a la història i la crònica de les comarques gironines. 
A més de documentar els anys del boom turístic de la Costa Brava, amb imatges de personalitats, artistes i famosos d’arreu del món, aplega un bon nombre de testimonis gràfics de l’activitat social, política, cultural i artística de les comarques gironines.
Durant la seva llarga trajectòria, que s’inicià el 1957, Pablito va treballar per als diaris Los Sitios de Girona, L’Indépendant de Perpinyà i Tele-Exprés, Lean, Dicen i altres rotatius de Barcelona, com també per a les agències EFE i Europa Press.
El dipòsit del fons Pablito fou acordat el 1993 entre el mateix fotògraf i la Diputació de Girona.

{{ORDENA:Garcia Cortes, Pablo}}
[[Categoria:Fotògrafs andalusos]]</text>
      <sha1>6blepj32sqzur9z6ynk3mxnpx6btubb</sha1>
      <model>wikitext</model>
      <format>text/x-wiki</format>
    </revision>
  </page>