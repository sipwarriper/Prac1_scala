<page>
    <title>Història de l'Església Catòlica</title>
    <ns>0</ns>
    <id>486033</id>
    <revision>
      <id>13931509</id>
      <parentid>13621106</parentid>
      <timestamp>2014-08-10T22:28:44Z</timestamp>
      <contributor>
        <username>Bestiasonica</username>
        <id>3164</id>
      </contributor>
      <minor></minor>
      <comment>/* Expansió de l'Església */</comment>
      <text>La '''història de l'Església Catòlica''' cobreix els orígens i evolució del [[catolicisme]] des dels temps de [[Jesús de Natzaret]] fins a l'època contemporània.

== Els primers segles ==
Oficialment la història de l'església comença amb la [[Pentecosta]], encara que la primera comunitat cristiana és la dels apòstols ja en vida de Jesús, segons narren els [[evangeli]]s. Els deixebles van començar a predicar justament després de la mort del seu mestre i segons els [[Fets dels Apòstols]], ja des del començament es van produir batejos massius. Immediatament va començar la persecució dels cristians, tant per les autoritats de l'Imperi Romà com per part dels jueus. [[Sant Esteve màrtir]] va morir per la seva fe l'any [[34]] o [[35]]. Un dels seus [[botxí|botxins]], [[Pau de Tars]], es va convertir al cristianisme i va esdevenir un dels seus principals propagadors i teòrics, gàcies als seus viatges i escrits. Els primers grups de creients van aparèixer als països de la riba del Mediterrani.

L'any [[49]] o [[50]] es va celebrar el [[Concili de Jerusalem]], per la polèmica si els nous conversos havien de passar per ritus jueus, com els primers cristians, o no. La conclusió va ser que no era necessari i va començar a sorgir la idea que l'església cristiana era oberta a tothom, d'on va derivar posteriorment el terme catòlica (universal) per descriure-la, probablement a instàncies d'[[Ignasi d'Antioquia]].refWoodhead, Linda (2004). An Introduction to Christianity. Cambridge University Press. Página visitada em 18 Nov 2008./ref

L'any [[70]], amb la destrucció del [[temple de Jerusalem]], la primera de les comunitats cristianes va perdre rellevància i van començar a sorgir diferents grups catòlics, amb visions doctrinals a vegades oposades, que pugnaven per prendre el control de la incipient religió, entre les quals destaca el grup de [[Roma]], que esdevindria la capital del cristianisme,refFranzen, August; Remigius Bäumer; Roland Fröhlich (2000) (in German). Kleine Kirchengeschichte. Freiburg: Herder./ref justificant-se amb un verset evangèlic on es juga amb el nom de [[Sant Pere]] i la pedra angular de l'església. Cada grup tenia un líder o [[bisbe]], de manera que va anar sorgint la jerarquia de càrrecs que seria una constant en l'eglésia.

[[Sant Ireneu]] va encunyar el terme d'[[heretgia]] amb el sentit d'ensenyaments desviats o no acceptats per la branca oficial de l'església. Aquests grups heretges van ser perseguits fins a la seva assimilació o desaparició o bé van fundar denominacions dissidents al llarg de la història del catolicisme. Les condemnes als diferents concilis van establir el corpus de creences o dogma oficial de mica en mica. Aquest dogma se sustentava en una sèrie d'escrits, els textos canònics de la Bíblia (de la qual van ser apartats determinades històries, com els [[evangelis apòcrifs]]) i les cartes i tractats dels anomenats [[Pares de l'Església]].refThe Cambridge History of the Bible (volume 1) eds. P. R. Ackroyd and C. F. Evans (Cambridge University Press, 1970) p. 308/ref Les primeres heretgies destacades es poden agrupar en: judaitzants (no accepten la universalitat del missatge cristià), [[gnosticisme]], mil·lenaristes i [[montanisme]], així com diversos pensadors coneguts com a cismàtics. 

A partir del segle III, el cristianisme va començar a estendre's cap a Orient, especialment entre les províncies de l'Imperi Romà i els pobles persesref Étienne Trocmé, Les christianisme jusqu'à 325, dans Histoire des Religions, T2, La Pléiade, 1972,/ref o al nord d'Àfrica. Inicialment els conversos provenien sobretot de les classes humils, pel missatge igualitari de la seva doctrina, però més endavant es van batejar els nobles. En aquestes comunitats va desenvolupar-se una filosofia cristiana, que buscava convèncer per la raó els pensadors pagans.

[[Fitxer:Consegna della legge (dettaglio cristo imberbe), santa costanza roma IV secolo.jpg|thumb|250px|Mosaic cristià]]

Els grups cristians es van anar allunyant progressivament del judaisme i van marcar-se normes morals pròpies, especialment pel que fa al sexe (la [[virginitat]] i la castedat comencen a erigir-se com a sinònims de puresa, especialment entre la dona), la no veneració d'ídols pagans i la vida austera.refÉtienne Trocmé, « Surtout ne pas se faire remarquer », Historia, mars-avril 2000. /ref La qüestió sobre el [[celibat]] sacerdotal va sorgir en aquesta època com una recomanació després elevada a norma d'obligat compliment (Concili d'Elvira).

== Expansió de l'Església ==
L'[[Edicte de Milà]] el [[313]], que permetia la pràctica del cristianisme dins terres romanes, va suposar un impuls molt important per a l'expansió de l'església catòlica, refermada quan el [[380]] es va proclamar com a religió oficial de l'Imperi Romà (tots els emperadors menys [[Julià l'Apòstata]] van ser cristians en aquesta època). De fet, a partir del [[Concili de Nicea I]], es va considerar que el cristianisme podia actuar com a nexe d'unió entre tots els ciutadans romans (d'aquí la importància d'arribar a un consens sobre les creences acceptades, per exemple la forta condemna de l'[[arrianisme]]), lligam que es mantindria a l'Edat Mitjana a Europa. La [[Vulgata]], la traducció llatina de la [[Bíblia]], es va proclamar l'única vàlida al segle IV, per evitar disputes d'interpretació degudes a qüestions de [[semàntica]] (segles després la traducció a altres llengües es va convertir en un dels pilars del protestantisme).refCollins, The Story of Christianity (1999)/ref 

Amb la [[caiguda de l'Imperi Romà]] el [[476]], el cristianisme va haver de conviure amb els ritus dels anomenats bàrbars, i va acabar imposant-se entre aquests, assegurant la seva pervivència. La cristianització va començar amb els gots i va afectar a la majoria de pobles germànics i nòrdics. En destaca especialment el paper del rei visigot [[Recared]], que va fer que la península Ibèrica fos des de llavors un centre catòlic destacat (paper augmentat posteriorment pel seu caràcter de frontera i resistència als musulmans).refJacques Le Goff, Le christianisme médiéval, dans Histoire des religions, Tome 2, La Pléiade, Gallimard, 1972,/ref

A l'Alta Edat Mitjana van aparèixer els monestirs, com centres de vida religiosa retirada, seguint la idea de [[Benet de Núrsia]]. En ells es va conservar gran part de la cultura clàssica grecollatina, copiada i difosa pels ''scriptoria''. Els diferents ordes religiosos van substituir en gran mesura les primitives comunitats cristianes, amb disputes doctrinals i per la primacia dins l'Església, afavorits pels successius Papes. La dona va adquirint un paper progressivament subordinat per la prohibició d'ordenar-se. 

[[Gregori el Gran]] va dur a terme una gran reforma eclesiàstica que va servir en part per refermar el poder polític i no sols religiós de la jerarquia catòlica, idea que ja havia exposat [[Agustí d'Hipona]] entre d'altres. Els monestirs ja portaven segles essent econòmicament importants, amb impostos propis i jurisdicció, però des d'aleshores va augmentar la influència del Papa i els seus seguidors (més endavant van constituir-se en la garantia suprema de legitimitat dels monarques i emperadors, com prova la coronació de [[Carlemany]]). També es va impulsar l'evangelització amb els missioners, seguint l'exemple dels primers apòstols viatgers.refDuffy, Saints and Sinners (1997)/ref

La [[iconoclàstia]] o veneració de les imatges es va sumar a les rivalitats entre el Papa i els patriarques orientals, en una separació progressiva de l'església coincident parcialment amb els dos blocs romans. Més endavant la polèmica sobre el [[Filioque]] va empitjorar la relació entre ambdues branques. Aquesta divisió coincidia amb l'auge de l'Islam, que afeblia la posició hegemònica del catolicisme. 

L'[[Abadia de Cluny]] va constituir un centre reformista al segle X i va suposar un auge de la vida monàstica. L'interès per la cultura dels monjos i el creixement de les ciutats va propiciar el naixement de les universitats -amb figures tan rellevants com la de [[Tomàs d'Aquino]] -, on s'ensenyaven ciències, clàssics i teologia (aquests estudis es van estructurar en ''[[trivium]]'' i ''[[quadrivium]]'' i van constituir el germen de la majoria de carreres contemporànies).refWoods, How the Church Built Western Civilization (2005)/ref El llatí es va consolidar com a llengua de cultura.refJean Daniélou, dins L'héritage de l'empire romain et l'éducation des peuples barbares de l'article Histoire de l' Église dans Encyclopédia Universalis, 2000./ref Paral·lelament, els missioners orientals van expandir el cristianisme més enllà dels antics límits romans i països afins.

El 1054 es va produir el [[Gran Cisma d'Orient]], la separació definitiva entre les esglésies occidentals (que va retenir el títol de catòlica) i l'oriental, fractura que portava temps preparant-se i que va suposar una gran divisió del cristianisme, amb un nombre creixent de fidels. Al mateix temps es va iniciar el període de les [[croades]] (des del [[1095]]), que volia recuperar els territoris considerats sagrats de mans musulmanes. L'expansió de l'església, doncs, va continuar malgrat els cismes i heretgies (com el [[catarisme]]) fins a dominar tots els aspectes de la vida quotidiana medieval (fins i tot la guerra o el comerç, com il·lustra la [[Pau i Treva de Déu]]); per aquest motiu es considera que el [[teocentrisme]] és una de les característiques més destacades de l'Edat Mitjana. Aquest control va comptar, a partir del segle XIII, amb un nou i poderós instrument: la [[Inquisició]], amb un pes especial a França i sobretot Espanya, que lluitava contra les desviacions dins els catòlics i també contra els infidels, fossin jueus o musulmans.refMcManners, Oxford Illustrated History of Christianity (1990)/ref La por a les tortures i excomunions i l'augment dels pogroms van forçar conversions massives entre les poblacions no cristianes europees o l'emigració.

La difusió del cristianisme es realitzava mitjançant els [[sermó|sermons]] dels [[rector]]s, però també tenien altres maneres. El teatre en va ser una d'elles.ref name=romànicobert{{ref-web|url=http://www.romanicobert.cat/web/guest/mon_segles_ciencia?p_p_id=56_INSTANCE_bV6Cp_p_lifecycle=0p_p_state=normalp_p_mode=viewp_p_col_id=column-3p_p_col_count=1articleId=15715globalArticleId=15715|consulta=17 gener 2014|títol=Comunicar un missatge|editor=Romànic Obert}}/ref A partir del segle IX, a Catalunya s'hi implanta una única [[litúrgia]], d'arrel romana, que facilitarà la representació d'obres de caràcter moralitzant.ref name=romànicobert/ Les cerimònies teatralitzades són una nova forma de comunicar-se amb els feligresos, sobretot en un moment en què la societat ja no comprèn l'idioma oficial de l'Església, el [[llatí clàssic]].ref name=romànicobert/ Les obres de teatre, representades dins els temples, explicaven la història de personatges de l'[[Antic Testament]], la vida de [[Jesús de Natzaret|Jesús]], dels sants i la de la Mare de Déu.ref name=romànicobert/ Les esglésies també podien acollir els [[misteri (teatre)|misteris]], obres que van néixer al carrer i que utilitzaven la Bíblia i personatges sobrenaturals com a argument.ref name=romànicobert/

Tant la pintura com l'escultura tenien la finalitat de transmetre les idees religioses.ref name=romànicobert/ L'objectiu d'aquest art funcional no és fer un retrat realista del món, sinó oferir conceptes clars i concisos, símbols que puguin ser interpretats per una gran audiència.ref name=romànicobert/ De fet, existia la certesa que el món natural només era una aparença falsa sota la qual s'hi amagava la veritat de Déu.ref name=romànicobert/ Els programes iconogràfics de pintures i escultures podien arribar a ser molt extensos, amb escenes del Nou i l'Antic Testament.ref name=romànicobert/ En el cas de l'escultura, s'hi afegia un [[bestiari]] fantàstic que servia per advertir i ensenyar.ref name=romànicobert/ El lleó, l'àguila o la cigonya encarnaven valors positius, mentre que les serps, els conills i els micos eren representacions del mal.ref name=romànicobert/

[[Fitxer:Crusader cavalry.jpg|thumb|250px|Cavaller de les croades]]

== Crisi i reformes ==
El creixent poder polític de l'església va causar nombrosos enfrontaments amb els reis, que lluitaven entre ells i per aconseguir el suport papal. Una d'aquestes pugnes amb el monarca francès va provocar el [[Cisma d'Occident]], amb l'existència de diverses persones autoproclamades Papa (i mútuament titllant-se d'antipapa): un amb seu a Roma i un a [[Avinyó]]. Aquesta bicefàlia va suposar una greu crisi al catolicisme i va augmentar el descontentament entre molts cristians, que pensaven que l'església s'estava allunyant de la seva funció religiosa, com [[Jan Hus]], cremat per heretge. La crisi religiosa es va sumar a la general, causada per la [[Guerra dels Cent Anys]], les epidèmies de pesta i el col·lapse econònomic de moltes regions europees. La caiguda de Constantinoble en mans turques el [[1453]] va fer disminuir el nombre de cristians orientals.

La reforma protestant va dividir de nou l'església. [[Luter]] i [[Calví]] van ser els líders més destacats de l'escissió,refAntonin-Marcel Henry et Jean Chélini, La longue marche de l'Église, Elsevier-Bordas, 1981/ref en condemnar el catolicisme per la vida immoral dels seus sacerdots, l'ànsia de poder o la venda d'indulgències. El protestantisme, amb les seves divisions, va triomfar sobretot al nord d'Europa, mentre el sud romania catòlic, estat confirmat per la [[Pau d'Augsburg]]. Per mirar de contrarestar la influència protestant es va convocar el [[Concili de Trento]] ([[1545]]), que va impulsar la [[Contrareforma]], el [[misticisme]] i l'art barroc.

[[Fitxer:Portrait of Martin Luther as an Augustinian Monk.jpg|thumb|left|250px|Luter]]

Un nou orde religiós va assumir les conclusions del concili, la [[Companyia de Jesús]], que va fundar diversos centres d'ensenyament, va reafirmar l'obediència al Papa com a principi fonamental (malmès per la crisi protestant) i va impulsar de nou les missions, aquest cop a Àsia i a les noves terres descobertes a Amèrica. La polèmica pels ritus xinesos o els escrits sobre l'ànima dels indígenes americansrefKoschorke, A History of Christianity in Asia, Africa, and Latin America (2007),/ref exemplifiquen el xoc culturalrefRené Guennou, « Les missions catholiques » dans Histoire des Religions, tome 2, Gallimard, coll. « La Pléiade/ref que es va produir en aquestes regions, on el catolicisme va anar guanyant adeptes lentament. 

En aquests segles l'església catòlica va enfortir el culte a [[Maria, mare de Jesús]], amb processons, ordes femenins, el rosari i multitud d'estàtues i pintures dedicades a ella. Aquest culte va connectar amb les classes populars i va minvar la crisi d'influència catòlica.

== El racionalisme ==
La Il·lustració va generalitzar la fe en la raó, amb el descrèdit de l'autoritat religiosa com a única font vàlida de justificació. L'anticlericalisme va créixer a Europa, amb esclats com la [[Revolució Francesa]] ([[1789]]). Des d'aleshores va començar una progressiva separació entre l'església i l'Estat, emparada per les lleis democràtiques i els manifests racionalistes. La reacció del [[Congrés de Viena]] va reforçar el catolicisme en alguns països, com Espanya, i va impulsar l'evangelització d'Africa dins l'imperialisme del segle XIX. La proclamació de la infabilitat del Papa quan parla de dogmes ([[1869]]) va legislar de nou sobre la primacia catòlica.refRené Taveneaux, « Le catholicisme posttridentin » dans Histoire des religions tome 2, Gallimard coll. « La Pléiade », 1972,/ref El [[romanticisme]] va suposar un auge en l'espiritualitat i un retorn al catolicisme, identificat amb les arrels medievals nacionals.

El [[comunisme]] va proclamar que la religió era l'opi del poble perquè prometia un altre món feliç a les classes més baixes per guanyar la seva submissió, en un context d'alienació i explotació. La crema d'esglésies i l'expansió de l'ateisme van coincidir amb l'expansió de les idees comunistes a principis del segle XX, contrastant amb l'auge del catolicisme a Amèrica Llatina i la identificació de molts règims europeus amb aquesta religió (com per exemple el [[franquisme]]). Data igualment d'aquesta època l'aparició de moviments que buscaven una vida religiosa profunda dels laics, com l'[[Opus Dei]], fundat el [[1928]].

La [[Segona Guerra Mundial]], amb l'[[holocaust]], va suposar un període conflictiu per a l'església catòlica, acusada d'antisemitisme i connivència amb el terror nazi, tot i que altres fonts destaquen l'esforç dels religiosos per salvar i amagar els jueus.refBokenkotter, A Concise History of the Catholic Church (2004)/ref

El 1959 es va convocar el [[Concili del Vaticà II]] per modernitzar l'església catòlica i respondre a les demandes socials i polítiques del segle XX. Així, es va aprovar la possibilitat d'oferir la missa en llengua no llatina per apropar-la al poble i es va buscar la unió amb altres confessions cristianes ([[ecumenisme]]) per recuperar la força, amenaçada per la davallada de fidels. El concili va dividir l'església de manera informal entre els progressistes i els tradicionalistes. La [[teologia de l'alliberament]], la postura catòlica davant la [[sexualitat]] i la seva influència a les escoles van ser tres de les qüestions d'enfrontament entre aquests sectors. L'església catòlica, especialment amb [[Joan Pau II]], va contribuir a la caiguda del comunisme.

Al segle XXI el nombre de catòlics ha disminuït però han augmentat les denominacions cristianes afins (sovint titllades de sectes de manera despectiva) i els cultes [[new age]] o orientalistes que busquen barrejar el culte catòlic amb una religió més personal. 

== Referències ==
{{referències|2}}

{{ORDENA:Historia De L'Esglesia Catolica}}
[[Categoria:Història de l'Església Catòlica|Història de l'Església Catòlica]]

{{Enllaç AD|fi}}</text>
      <sha1>46qhtrt4y6qv67ij7tj5q0ckgg3tsex</sha1>
      <model>wikitext</model>
      <format>text/x-wiki</format>
    </revision>
  </page>