<page>
    <title>Península de Cotentin</title>
    <ns>0</ns>
    <id>1113190</id>
    <revision>
      <id>13806342</id>
      <parentid>13704420</parentid>
      <timestamp>2014-07-12T22:20:17Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: tribu [[Gàl•lia|gal  tribu [[Gàl·lia|gal</comment>
      <text>[[Image:Carteroute50.jpg|right|thumb|La Península de Cotentin (també coneguda com la Península de [[Cherbourg]], a [[Normandia]].]]
La '''Península de Cotentin''', també coneguda com la '''Península de Cherbourg''', és una [[península]] a [[Normandia]] que forma part de la costa nord-oest de França. S'estén pel [[Canal de la Mànega]]. Al seu oest estan les [[Illes Anglonormandes|illes del Canal]] i al sud-oest està la península de [[Bretanya]].

Està situada al [[departament francès|departament]] de [[Manche]], a la [[regió francesa|regió]] de la [[Baixa Normandia]].

== Geografia ==
La península de Cotentin forma part del [[massís d'Armòrica]], i està situada entre l'[[estuari]] del riu [[riu Vire|Vire]] i la badia del [[Mont Saint-Michel]]. Està dividida en tres zones: el promontori de [[La Hague]], el Pass de Cotentin (''Le Plain'') i la vall del [[riu Saire]]. Forma el gruix del [[departament francès|departament]] de [[Manche]]. La seva part meridional, anomenada ''le Marais'' (els aiguamolls), travessa d'est a oest fins al nord de [[Carentan]] i [[Lessay]], i marca la frontera natural amb la resta de Manche.

La ciutat més gran de la península és [[Cherbourg]], a la costa nord. Entre altres ciutats importants estan [[Valognes]], [[Barfleur]], [[Bricquebec]], [[Barneville-Carteret]], [[Beaumont Hague]], [[Les Pieux]], [[La Haye du Puits]] i [[Montebourg]].

La costa occidental de la península, coneguda com la ''Côte des Ïles'' (la ''Costa de les Illes'') encara les [[Illes Anglonormandes|illes del Canal]]. Els ferrys enllacen Carteret i les illes de [[Jersey]], [[Guernsey]] i [[Alderney]] des de [[Dielette]]. A la costa oriental de la península està l'illa de [[Tatihou]] i les [[Îles Saint-Marcouf]].

== Història ==
La península formava part de la zona geogràfica [[Antiga Roma|romana]] d'[[Armòrica]]. L'actual ciutat de [[Coutances]] era l'antiga capital dels [[venelis]], una tribu [[Gàl·lia|gal·la]], que adquirí el nom de ''Constantia'' al 298 durant el regnat de l'emperador [[Constanci I Clor]]. La base de la península, en [[llatí]] la ''pagus Constantinus'', s'uní amb la ''pagus Coriovallensis'', centrada al voltant de [[Cherbourg]] al nord, formant-se el que es coneixeria com a Cotentin. Sota els [[carolingis]] va ser administrada per [[vescomte]]s sorgits de la família dels Saint-Sauveur, i la seva seu es trobava a [[Saint-Sauveur-de-Pierrepont|Saint-Sauveur]] al [[Douve]].refP. Chesnel, ''Le Cotentin et l'Avranchin sous les ducs de Normandie, 911-1204'', 1912, noted in [[C. Warren Hollister]], ''Henry I'' (Yale English Monarchs), 2001:51ff and map, xviii; there were two brief interludes when it was declared a [[countship]]./ref

Al segle IX, els [[víking]]s s'assentaren a Cotentin, que esdevindria part de [[Normandia]] a inicis del segle X. Molts topònims deriven del [[nòrdic antic]], com [[La Hague]] o [[Saint-Vaast-la-Hougue|La-Hougue]], que provenen del mot ''haugr'', que significa turó.ref[http://rex.iutcaen.unicaen.fr/Vikings/gbtopo01.html Twelve essential old Scandinavian words (old Norse) in placenames of Normandy (R. Lepelley.  Caen University)]/ref Entre altres noms són típics Bricquebec, Etreham, Quettetot, Quettehou (Ketil ham). Fins a la construcció de les carreteres modernes, la península era gairebé inaccessible durant l'hivern a causa dels aiguamolls que aïllaven les zones altes del mateix promontori: això explica que en algunes referències històriques citin Cotentin com una illa.

El rei [[Alan I el Gran|Alan I]] de Bretanya va fer la guerra contra els homes del nord. Com a resultat de les seves conquestes, la península de Cotentin passà a formar part del [[Ducat de Bretanya]]. Després de la seva mort, els homes del nord envaïren i ocuparen Bretanya entre el 907 i el 939. mentre que eren expulsats pel nét d'Alan, [[Alan II Barbitorte|Alan II ''Barbitorte'']], els posteriors governants bretons van ser més febles que Alan I, de manera que van anar patint continuats atacs i invasions dels homes del nord. Bretanya va perdre la península de Cotentin, la qual passà a formar part de Normandia.

El 1088 [[Robert II de Normandia|Robert Curthose]], duc de Normandia, va fer un feu de Cotentin pel seu germà [[Enric I d'Anglaterra|Enric, posteriorment el rei Enric I d'Anglaterra]]. Enric, com a comte de cotentin, establí la seva primera base de poder allà i a [[Avranchin]] al sud, més enllà del [[riu Thar]].refHollister 2001: ff./ref

Durant la [[Guerra dels Cent Anys]], el rei [[Eduard III d'Anglaterra]] desembarcà a la badia de La Hogue, i d'allà es dirigí a l'església de Quettehou al Val de Saire. Va ser allà on Eduard va fer cavaller el seu fill [[Eduard de Woodstock|Eduard, el Príncep Negre]] (a l'altar hi ha una placa que ho recorda).

La [[batalla de Barfleur i La Hogue|batalla naval de La Hogue]] del 1692 va tenir lloc davant [[Saint-Vaast-la-Hougue]], prop de [[Barfleur]].

La ciutat de [[Valognes]] va ser, fins a la [[Revolució Francesa]], un punt de trobada per a l'aristocràcia, anomenada el Versalles de Normandia. L'escena social va ser descrita a les novel·les de [[Jules Barbey d'Aurevilly]], originari de la regió. Queden poques restes de les mansions i [[château]]x, car la majoria van resultar destruïts durant els combats de la batalla de Normandia durant la II Guerra Mundial.

[[Image:Allied Invasion Force.jpg|thumb|Mapa de l'assalt de Normandia i la costa nord-occidental francesa el Dia-D.]]
Durant la [[Segona Guerra Mundial]], part de la [[operació Overlord|batalla de Normandia]] el 1944 va tenir lloc a Cotenti. La part més occidental dels [[desembarcament de Normandia|desembarcaments del Dia-D]] van ser a [[Utah Beach]], a la zona més meridional de la península, seguida per una campanya per ocupar la península i capturar [[Batalla de Cherbourg|Cherbourg]].

== Economia ==
El principal recurs econòmic de la regió és l'agricultura. La indústria lletera és una activitat important. Per tota la costa occidental es cultiven verdures de renom, com les [[pastanaga|pastanagues]] de [[Créances]]. La marca Florette va ser creada a Lessay.

La regió és també famosa per la seva cultura de [[mol·lusc]]os, especialment les [[ostra|ostres]] de [[Saint-Vaast-la-Hougue]] i [[Pirou]], així com la producció de begudes alcohòliques com la [[sidra]] i el [[calvados (licor)|calvados]], fet de pomes i peres cultivades localment.

La regió allotja dues importants instal·lacions nuclears. A Flamanville hi ha una [[central nuclear de Flamanville|central d'energia nuclear]], on s'està construint el segon [[reactor pressuritzat europeu]] del món, amb la posada en marxa prevista pel 2016. A pocs quilòmetres al nord, a [[Beaumont-Hague]], es troba el [[Centre COGEMA de La Hague]], un gran complex de [[reprocessament nuclear|reprocessament]] de [[combustible nuclear|residus nuclears]] i emmagatzematge operat per [[Areva NC]]. A la planta es guarden tots els residus d'alt nivell del programa nuclear francès a una gran bòveda. La indústria nuclear proporciona una part substancial de feina a la regió. Les carreteres emprades pel transport de residus nuclears han estat bloquejades a vegades pels activistes ecologistes de [[Greenpeace]]. Els grups ambientalistes locals han fet públiques les seves preocupacions sobre els nivells de radioactivitat de l'aigua refrigerant d'aquestes plantes nuclears, que és vessada a la badia de Vauville, tot i que la radioactivitat emesa és diversos punts de magnitud per sota dels nivells naturals i no planteja cap perill.

A Cherbourg hi ha dues drassanes importants. Les drassanes DCNS, de propietat estatal, ha construït els submarins nuclears francesos des de 1960. Les drassanes CMN, de propietat privada, ha construït diverses fragates i patrulleres per a diversos estats, principalment de l'Orient Mitjà.

El turisme és també una activitat econòmica important a la regió. Molts turistes visiten les platges de la invasió del Dia-D. A [[Sainte-Mère-Église]] hi ha un museu commemoratiu de les accions de les divisions aerotransportades [[82a Divisió Aerotransportada|82a]] i [[101a Divisió Aerotransportada|101a]]. La ''Cité de la Mer'' de Cherbourg és un museu de temes oceànics i submarins. L'atracció principal és el [[submarí Redoutable (S611)|submarí ''Redoutable'']], el primer submarí nuclear francès, botat el 1967.

== Cultura ==
A causa del seu aïllament relatiu, la península de Cotentin és un dels darrers bastions del [[normand]]. El poeta en normand [[Côtis-Capel]] descriu als seus poemes l'entorn de la península, i [[Alfred Rossel]], nadiu de Cherburg, ha compost diverses cançons que formen part de l'herència cultural de la regió. La seva cançó ''Sus le mé'' (Sur la mer) és cantada sovint com a himne nacional.

Si bé el [[francès]] és, actualment, l'idioma habitual i l'única llengua parlada pels habitants de Cotentin, el [[coteniais]] encara subsisteix. Aquesta és una varietat de la llengua normanda, que s'assembla al [[guernseiès]] i al [[jerseiès]], però no és uniforme. Existeixen un gran nombre de dialectes locals que poden reagrupar-se en 5 grups:
# l'[[augeron]], parlat al nord de la península
# el [[sercquiès]], parlada al nord-est
# el [[cotentinès]] del nord, al nord de la línia [[Coutances]]-[[Saint-Lô]]
# el [[cotentinès]] del sud, al nord de la línia [[Línea Loret]]
# el baupteis, que es parla al [[Bauptois]], entre [[Carentan]] i [[La Haye-du-Puits]].

El [[Prix littérarire du Contentin]] se es concedeix anualment a un llibre escrit per un escriptor originari de Cotentin en el que l'acció es desenvolupi a aquesta regió, o que el tema l'exalti.

Les poesies dels grans poetes en llengua normanda [[Marcel Dalarun]] i [[Alphonse Allain]] han estat musicades per [[Daniel Bourdelés]], contribuint, així, a aquesta renovació cultural. L'associació [[Magéne]], impulsora d'aquestes iniciatives, ofereix un repertori important de cançons normandes.

== Referències ==
{{Commonscat}}
{{referències}}

*Renaud, Jean   ''Les Vikings et la Normandie'' (Ouest-France. 2002) [[ISBN]]/[[ISSN]] : 2-7373-0258-7
*Renaud, Jean   ''Les dieux des Vikings''  (Ouest-France. 2002) [[ISBN]]/[[ISSN]] : 2-7373-1468-2

{{Coord|49|30|N|1|30|W|region:FR-50_type:landmark_source:dewiki|display=title}}


{{ORDENA:Peninsula De Cotentin}}	!--ORDENA generat per bot--
[[Categoria:Manche]]
[[Categoria:Penínsules d'Europa|Cotentin]]</text>
      <sha1>f0ydjhirihlq3h9yiklsqkwkbypxj08</sha1>
      <model>wikitext</model>
      <format>text/x-wiki</format>
    </revision>
  </page>