<page>
    <title>Opole</title>
    <ns>0</ns>
    <id>878768</id>
    <revision>
      <id>13928635</id>
      <parentid>13768945</parentid>
      <timestamp>2014-08-09T15:12:15Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot mou  {{Cal geo}} al final</comment>
      <text>
'''Opole''' és una ciutat del sud de [[Polònia]], a la vora del [[riu Oder]]. La seva població és de 129.553 habitants i és la capital del [[Voivodat d'Opole]]. És també la seu del Comtat d'Opole (''powiat Opolskie''). És la capital històrica de l'Alta [[Silèsia]]. La ciutat ha format part al llarg de la història de diversos estats com [[Alemanya]], i en [[alemany]] és coneguda com a '''Oppeln'''. Actualment, molts alemanys d'Alta Silèsia i polonesos d'ascendència alemanya viuen a la regió d'Opole i en la pròpia ciutat. 

== Història == 
Abans del [[segle V]] la regió que envolta Opole estava habitada per [[vàndals]] i potser [[burgundis]]. Tribus eslaves occidentals van ocupar la zona una vegada els [[germànics]] les van abandonar per envair l'[[Imperi Romà]]. La regió d'Opole va ser el bressol de la tribu dels Opolans, que es van integrar en l'Estat Polonès acabat de crear l'any [[966]]. 

Opole es va desenvolupar a partir del [[segle X]] com a capital regional dels [[eslaus]] opolanians. Els seus primers poblaments van ser a l'illa Wyspa Piaseka en el curs mitjà del [[riu Oder]]. A la fi de segle [[Silèsia]] va passar a formar part de [[Polònia]] i va ser governada per la dinastia dels Piast, les terres van ser conquerides pel Duc [[Boleslaw I de Polònia | Bolesław I]] el [[1012 ]]/[[ 1013]]. A partir dels segles [[segle XI | XI]] i [[Segle XII | XII]] també va ser districte. Amb la resta de [[Silèsia]], Opole va tornar a formar part del [[Sacre Imperi Romano-Germànic]] l'any [[1163]]. Després de la mort del Duc [[Władysław II, l'Exiliat]], Silèsia va ser dividida, l'any [[1163]], entre les dues branques dels Piasts: la branca Wrocławska de Baixa Silèsia i la branca Opolsko-Raciborska de l'Alta Silèsia. Opole va passar a ser capital d'aquest últim ducat l'any [[1217]] i un dels centres més importants de la [[Silèsia]] polonesa al costat de [[Legnica]] i [[Brzeg]]. El [[1281]] l'Alta Silèsia es va dividir al seu torn entre els hereus dels ducs i es crea el Ducat d'Opole. 

Comerciants alemanys van establir una colònia a Opole i a partir del [[1217]] van començar a arribar els primers colons alemanys. Opole va obtenir els primers privilegis, per la llei alemanya de ciutats, el [[1254]], privilegis que es van ampliar amb la llei Neumarkt de [[1327]] i amb el Dret de [[Magdeburg]] de 1410. Igual que la major part de [[Silèsia]], el [[1327]], el Ducat d'Opole va passar a dependre del Regne de [[Bohèmia]], part del [[Sacre Imperi Romano-Germànic]]. El [[1521]] el Ducat de [[Racibórz]] (''Ratibor'') va ser heretat pel Ducat d'Opole, ja llavors conegut pel seu nom alemany Oppeln. A la mort del Rei [[Lluís II d'Hongria | Lluís II]] de [[Bohèmia]] a la Batalla de Mohács, [[Silèsia]] passa a [[Ferran I d'Habsburg | Ferran I]], que va cedir Oppeln al govern d'[[Àustria]]. Els [[Dinastia dels Habsburg|Habsburg]] van prendre el control de la regió el [[1532]] un cop extinta la branca local dels ducs Piast. A partir del [[1532]] els [[Dinastia dels Habsburg|Habsburg]] van cedir el ducat a diferents governs. Amb l'abdicació del rei [[Joan II Casimir de Polònia]] com a últim Duc d'Opole, el [[1668]], la regió va passar a ser controlada directament pels [[Dinastia dels Habsburg|Habsburg]]. 

El rei [[Frederic II de Prússia | Frederic II]] de [[Prússia]] va conquerir la major part de la [[Silèsia]] austríaca, l'any [[1740]], durant les Guerres de [[Silèsia]]. El control prussià es va confirmar en la Pau de [[Breslau]] ([[1742]]). Entre [[1816]] i [[1945]] Opole va ser la capital de la Regierungsbezirk Oppeln inclosa a [[Prússia]]. La ciutat va formar part de l'[[Imperi Alemany]] durant la unificació d'[[Alemanya]] l'any [[1871]]. 
[[Fitxer: Opole - Cathedral 01.JPG | thumb | left | Catedral d'Opole.]] 
Després de la derrota de l'Alemanya Imperial a la [[Primera Guerra Mundial]], es va dur a terme un plebiscit el 20 de març de [[1921]] a Oppeln per determinar si la ciutat passava a formar part de la [[República de Weimar]] o de la Segona República de Polònia. 20.816 (94,7%) vots van ser favorables a [[Alemanya]], 1098 (5,0%) a [[Polònia]] i 70 (0.3%) nuls. La participació va ser del 95,9%. La part oriental de l'Alta Silèsia, incloent la regió industrial de [[Katowice]] (''Kattowitz''), va passar a formar part de [[Polònia]] l'any [[1922]]. 

Oppeln va ser seu administrativa de la Província de l'Alta Silèsia entre el [[1919]] i el [[1939]]. Amb la derrota de [[Polònia]] a principis de la [[Segona Guerra Mundial]] l'any [[1939]], la part oriental de l'Alta Silèsia es va reintegrar a la Província alemanya d'Alta Silèsia i Oppeln va perdre la seva condició de capital de província en benefici de [[Katowice]] (novament renombrada Kattowitz). 

Després de la [[Segona Guerra Mundial]] l'any [[1945]], Oppeln va passar d'[[Alemanya]] a [[Polònia]], seguint els acords de la Conferència de Potsdam i va recuperar el seu antic nom eslau d'Opole. Va formar part primer del Voivodat de [[Katowice]] (entre el [[1946]] i el [[1950]]), passant després al [[Voivodat d'Opole]]. A diferència d'altres territoris orientals del [[Reich]] cedits a [[Polònia]], a la regió d'Opole no es va expulsar a la població alemanya i avui aquesta zona és un centre de la minoria de llengua alemanya a [[Polònia]]. 
 


== La minoria alemanya == 
Al costat de l'[[alemany]], molts ciutadans d'Opole-Oppeln abans de 1945 utilitzaven un dialecte de gran influència alemanya-silesiana conegut com a Alt Silesià, ''Wasserpolnisch'', o ''Wasserpolak''. Per aquesta raó, l'administració polonesa, després de l'annexió de [[Silèsia]] l'any [[1945]], no va expulsar de manera generalitzada als germanoparlants a Opole, com va passar a la Baixa Silèsia, on la població parlava exclusivament [[alemany]]. Van ser considerats polonesos autòctons i els parlants del dialecte Wasserpolak van obtenir el dret de romandre a la seva terra natal. Molts germanoparlants es van beneficiar d'aquesta decisió, permetent romandre en el seu Oppeln, encara que alguns es consideraran de nacionalitat alemanya. La ciutat i els seus voltants compten actualment amb la major concentració d'alemanys i alt-silesians de [[Polònia]].



== Enllaços externs ==
* [http://www.opole.pl/ver/fr/index.html Web oficial de la ciutat d'Opole] 
* [http://www.radio.opole.pl Web de Ràdio Opole] 
* [http://www.uni.opole.pl Universitat d'Opole]
* [http://miasta.gazeta.pl/opole/0%2C0.html La gaceta d'Opole]
{{Projectes germans|commons=Opole}}

gallery
Image:Opole Rathaus1.jpg|Ratusz (''Ajuntament'') en el Rynek (''Plaça del mercat'')]]
Image:PL Opole collegiummaius.jpg|Universitat
File:Oppeln-Oder-Kirche.JPG|Vista del nucli antic
File:Mühlgraben in Oppeln.jpg|Un canal Młynówka (Mühlgraben) d'Opole
File:Opole Odra most.jpg|L'[[Oder]] en el seu pas per Opole
/gallery

{{coord|50|40|N|17|56|E|source:enwiki|display=title}}
{{Cal geo}}
[[Categoria:Ciutats de Polònia]]</text>
      <sha1>tjv68pb0wc27zdgc576boameimnwxuk</sha1>
      <model>wikitext</model>
      <format>text/x-wiki</format>
    </revision>
  </page>