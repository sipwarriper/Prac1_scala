<page>
    <title>Tintín al país dels soviets</title>
    <ns>0</ns>
    <id>186160</id>
    <revision>
      <id>13408169</id>
      <parentid>13401518</parentid>
      <timestamp>2014-05-21T17:01:31Z</timestamp>
      <contributor>
        <username>ArnauBot</username>
        <id>90823</id>
      </contributor>
      <comment>Robot estandarditza i catalanitza referències, catalanitza dates i fa altres canvis menors</comment>
      <text>{{Llibre 
| nom    = Tintín al país dels soviets
| codi llengua original = fr
| títol original  = Tintin au pays des Soviets
| traductor   = Joaquim Ventalló
| imatge    = [[Fitxer:Pais soviets.jpg|Tintín al país dels soviets]]
| text de la imatge = Portada del còmic
| autor    = [[Hergé]]
| il·lustrador  = 
| artista de portada = 
| país original  = [[Bèlgica]]
| llengua original = [[Francès]]
| traduït   = sí
| sèrie    = ''[[Les aventures de Tintín]]''
| editor    =[[Le Petit Vingtième]]
| gènere    = Còmic d'aventures
| data de publicació = 1929 - 1930
| tipus de mitjà  = 
| pàgines   = 
| isbn    = ISBN 978-84-261-3915-3
| dewey    =
| congress   = 
| oclc    = 
| precedit per  = 
| seguit de   = [[Tintín al Congo]] ''(1931)'
}}
'''''Tintín al país dels soviets''''' (en francès ''Tintin au pays des Soviets'') és el primer volum de ''[[Les aventures de Tintín]]'', la sèrie de còmics del dibuixant belga [[Hergé]]. Encarregat pel conservador diari belga ''[[Le Vingtième Siècle]]'' com a [[propaganda]] [[Anticomunisme|anticomunista]] pel seu suplement infantil ''[[Le Petit Vingtième]]'', va ser publicat setmanalment des del 10 de gener del 1929 a l'11 de maig de 1930. El còmic narra la història del jove periodista belga [[Tintín]] i el seu gos [[Milú]], que són enviats a la [[Unió Soviètica]] per informar sobre les polítiques del govern [[Bolxevics|bolxevic]] de [[Ióssif Stalin]]. La intenció de Tintin d'exposar els secrets del règim desperta l'interès dels agents de la policia secreta soviètica, l'[[OGPU]], que intenten atrapar-lo per matar-lo.

Recolzat per [[truc publicitari|trucs publicitaris]], el còmic va tenir un gran èxit comercial, i va aparèixer en forma de llibre el 1930 poc després de la seva conclusió. Hergé va continuar ''[[Les aventures de Tintín]]'' amb ''[[Tintín al Congo]]'', i la sèrie esdevingué una part important de la tradició del còmic franco-belga. Més tard ell mateix va lamentar la poca investigació que havia portat a terme i el caràcter massa propagandístic del que havia estat el seu debut, evitant la seva republicació fins al 1973. Juntament amb la inacabada ''[[Tintín i l'Art-Alfa]]'', és l'única història de Tintín que mai ha aparegut en color.

== Sinopsi ==
Tintín, un reporter belga de ''Le Petit Vingtième'', és enviat amb el seu gos [[Milú]] en una missió a la [[Unió Soviètica]]. En el camí de [[Brussel·les]] a [[Moscou]], un agent de la OGPU (policia secreta soviètica) saboteja el tren i acusa el periodista de ser un petit i brut [[Burgesia|burgès]]. La policia de [[Berlín]] culpa a Tintin de l'atemptat, però ell s'escapa cap a la frontera amb la [[Unió Soviètica]]. Poc després, l'agent de l'OGPU el retroba i el porta davant de l'oficina del [[comissari polític]] local a qui dóna ordres perquè el reporter desaparegui ... per accident. Tintín s'escapa de nou i troba proves de com els soviètics enganyen als pobres idiotes que encara creuen en un paradís roig cremant fardells de palla i replicant sons metàl·lics per tal d'enganyar a uns visitants [[Marxisme|marxistes]] anglesos, fent-los creure que les fàbriques soviètiques en desús es troben encara operatives.{{sfn|Hergé|1999|pp=4–30}}

Tintín és testimoni d'unes eleccions locals, on els [[Bolxevic|bolxevics]] amenacen als votants per garantir-se la victòria. Quan intenten detenir-lo, es vesteix com un fantasma per espantar-los. Tintín intenta escapar-se del país, però els bolxevics el persegueixen, el detenen i amenacen amb torturar-lo.{{sfn|Hergé|1999|pp=31–75}} Escapant-se de nou dels seus captors, Tintin arriba a Moscou, on comenta que els bolxevics han convertit la ciutat en un suburbi pudent. Juntament amb Milú observa un funcionari del govern repartint pa entre els marxistes sense llar, però negant-lo als seus rivals. Milú roba un pa i el dóna a un nen famolenc. Espiant una reunió secreta bolxevic, Tintín s'assabenta que tot el gra soviètic s'exporta a l'estranger per servir propòsits [[propaganda|propagandístics]], deixant que la gent es mori de fam, i que el Govern té previst organitzar una expedició contra els [[kulak]]s (els camperols rics) i obligar-los a donar-los el seu blat a punta de pistola.{{sfn|Hergé|1999|pp=72–81}}

Infiltrat a l'[[Exèrcit Roig]], Tintin adverteix a alguns dels kulaks perquè ocultin el blat, però l'exèrcit el deté i el sentencia a mort per [[afusellament]]. Canviant les municions dels soldats per cartutxos de fogueig, el reporter fingeix la seva mort i fuig a través de la neu, on descobreix un amagatall bolxevic en una casa encantada sota terra. Posteriorment un bolxevic el captura de nou i li explica: Et trobes a l'amagatall on [[Vladímir Lenin|Lenin]], [[Lev Trotski|Trotski]] i [[Ióssif Stalin|Stalin]] han amagat les riqueses robades al poble! Amb l'ajuda de Milú, Tintín escapa de nou a bord d'un avió. La nau s'estavella, però Tintín construeix una nova hèlix a partir d'un arbre amb una navalla i continua cap a [[Berlín]].{{sfn|Hergé|1999|pp=82–121}} Els agents del OGPU el troben de nou i el tanquen en un calabós, però escapa amb l'ajuda de Milú, que es disfressa de tigre. Un últim agent del OGPU intenta segrestar-lo, però fracassa, motiu pel qual l'amenaça frustrat: volarem totes les capitals d'Europa amb dinamita!. Tintín torna a [[Brussel·les]], on és rebut enmig del fervor popular.{{sfn|Hergé|1999|pp=122–141}}

== Història ==
=== Antecedents ===
{{quote box|width=246px|bgcolor=#c6dbf7|align=right|quote=«La idea per al personatge de Tintín i el tipus d'aventures que viuria va sorgir-me, crec, en només cinc minuts, en el primer moment en què vaig fer un esbós de la figura d'aquest heroi: de manera, que no estava perseguint la meva joventut, ni tan sols els meus somnis. Encara que és possible que de nen m'imaginés a mi mateix en el paper d'una mena de Tintín.»|source=Hergé, 15 November 1966.{{sfn|Assouline|2009|p=19}}}}
Georges Remi, més conegut pel pseudònim d'[[Hergé]] treballava com a il·lustrador al diari ''[[Le Vingtième Siècle]]'' (El Segle XX), amb una línia editorial marcadament [[Església catòlica|catòlica]] i [[Conservadorisme|conservadora]], amb seu a [[Brussel·les]] d'on Hergé era originari. Dirigit per l'abat [[Norbert Wallez]], la publicació es descrivia a si mateixa com un Diari de doctrina catòlica i de la informació i difonia una ideologia [[Feixisme|feixista]] i d'extrema dreta. Wallez era un admirador del líder feixista italià [[Benito Mussolini]] i guardava una imatge signada d'ell en el seu escriptori, mentre que [[Léon Degrelle]], que més tard es va convertir en el líder del [[Rexisme]], va treballar com a corresponsal del diari a l'estranger.{{sfn|Thompson|1991|1p=24}} Segons el tintinòleg Harry Thompson, aquestes idees polítiques eren prou comuns a la Bèlgica d'aquell temps, en què el patriotisme, el catolicisme, l'estricta moralitat, la disciplina, i la ingenuïtat estaven tan intrínsecament units en la vida de la gent que les polítiques de dretes eren un subproducte gairebé inevitable era una visió del món compartida per tots, que es distingeix principalment per la seva completa ignorància del món {{sfn|Thompson|1991|p=24}}. El sentiment [[anticomunisme|anticomunista]] era marcat, i fins i tot una exposició soviètica que va tenir lloc a [[Brussel·les]] el gener de 1928 va ser objecte de vandalisme enmig de manifestacions de la Joventut Nacional feixista, en què va participar Degrelle.{{sfn|Apostolidès|2010|p=17}}

Wallez va contractar Hergé com a editor del suplement infantil dels dijous de ''Le Vingtième Siècle'', titulat ''[[Le Petit Vingtième]]'' (El petit vintè).{{sfn|Thompson|1991|1pp=24-25}}. Per tal de propagar les conviccions sociopolítiques de Wallez cap als seus joves lectors, la publicació tenia continguts explícitament [[Feixisme|profeixistes]] i [[Antisemitisme|antisemites]].{{sfn|Assouline|2009|p=38}} A més de l'edició del suplement, Hergé il·lustrava ''L'extraordinaire aventure de Flup, Nénesse, Poussette et Cochonnet'' (Les extraordinàries aventures de Flup, Nénesse, Poussette i Cochonnet),{{sfn|Goddin|2008|p=44}} una tira còmica escrita per un membre del departament d'esports del diari, que narrava les aventures de dos nens, una de les seves germanes, i el seu porc inflable de goma. Hergé no estava satisfet amb el simple treball d'il·lustrador i volia escriure i dibuixar la seva pròpia tira còmica.{{sfn|Farr|2001|p=12}}

Hergé ja tenia experiència en la producció de tires còmiques. Des del juliol de 1926 havia escrit una tira d'un cap de [[Boy Scout|boy scouts]] titulat ''Les Aventures de Totor C.P. des Hannetons'' (Les aventures de Totor, líder scout dels borinots) pel diari dels scouts ''Le Boy Scout Belge'' (El Boy Scout Belga) {{sfn| Farr | 2001 | p = 12}}. El caràcter de Totor va ser una gran influència en la creació de Tintin a qui el mateix Hergé va descriure com el germà petit de Totor {{sfn|Assouline|2009|p=19}}. Els tintinòlegs Jean-Marc i Randy Lofficier afirmen que gràficament, Totor i Tintín són pràcticament idèntics a excepció de l'uniforme de scout {{sfn|Lofficier|2002|p=18}} assenyalant també moltes similituds entre les seves respectives aventures, sobretot en l'estil de l'exemplaritat del seu comportament, el ritme veloç de la història, i l'ús de l'humor.{{sfn|Lofficier|2002|p=19}} Hergé també havia experimentat en la creació de propaganda anti-comunista, havent produït una sèrie d'esquetxos satírics de'' Le Sifflet'' l'octubre de 1928 titulats El 70 per cent dels xefs comunistes són rares avis.{{sfn|Peeters|2012|p=35}}

=== Influències ===
[[Fitxer:Lenin-Trotsky 1920-05-20 Sverdlov Square (original).jpg|thumb|El revolucionari rus i futur [[President del Consell de Ministres de l'URSS|líder de la Unió Soviètica]] [[Vladímir Lenin]] davant una multitud a la [[Plaça Sverdlov]] a Moscou el 1920.]]
Hergé volia desenvolupar la primera aventura de Tintín als [[Estats Units]] per tal d'involucrar-hi [[Amerindi nord-americà|amerindis]], un poble que l'havia fascinat des de la infància. Wallez rebutjà aquesta idea, que més tard va veure la llum com la tercera entrega de la sèrie, ''[[Tintín a Amèrica]]'' (1932), i va fer que Hergé enviés Tintin a la [[Unió Soviètica]], fundada el 1922 pel [[Marxisme-leninisme|marxista]] [[Partit Comunista de la Unió Soviètica]] després de prendre el poder a l'[[Imperi Rus]] durant la [[Revolució d'Octubre]] el 1917. Els [[bolxevics]] modificaren substancialment la societat, nacionalitzant la indústria i substituint una economia capitalista per un [[estat socialista]]. A finals de la dècada de 1920, el primer líder de la Unió Soviètica, [[Vladímir Lenin]], va morir i fou reemplaçat per [[Stalin]]. Com a [[Catolicisme romà|catòlic romà]] i conservador, Wallez s'oposava a l'[[ateisme]] i a les idees d'[[extrema esquerra]] del govern soviètic, i volia que la primera aventura de Tintín reflectís això, per inculcar als seus joves lectors les seves idees anti-marxistes i anti-comunistes.{{sfn|Farr|2001|p=12}} Quan posteriorment comentava el perquè de la creació d'una obra de propaganda, [[Hergé]] digué que havia estat inspirat per l'ambient del diari, que li va ensenyar que ser catòlic vol dir ser anti-marxista,{{sfn|Farr|2001|p=12}} i que des de la infància s'havia sentit horroritzat per l'assassinat bolxevic de la [[Romanov|família Romanov]] el juliol de 1918.{{sfn|Peeters|2012|p=35}}

Hergé no es va dedicar a visitar la Unió Soviètica o a analitzar cap informació publicada sobre el tema;{{sfn|Peeters|1989|p=26}} en comptes d'això obtingué una visió general a partir d'un sol pamflet, ''Moscou sans voiles'' (Moscou sense secrets), publicat per [[Joseph Douillet]] (1878–1954), un [[Diplomàcia|diplomàtic]] [[Belgues|belga]] cònsol a [[Rostov del Don]] que havia passat nou anys a la [[Rússia]] postrevolucionària.ref{{ref-web|cognom=Douillet|nom=Joseph|url=http://www.slideshare.net/moscu-sin-velos/moscu-sinvelos?utm_source=ssutm_medium=uploadutm_campaign=quick-view|consulta=27 setembre 2013|títol=Moscú sin velos}}/ref Publicat a Bèlgica i França el 1928, ''Moscou sans voiles'' es dirigia a un públic desitjós de creure les afirmacions anti-[[bolxevics]] de Douillet, moltes de les quals eren de dubtosa precisió.{{sfn|Grove|2010|121–122}}{{sfn|Farr|2001|12}}{{sfn|Peeters|y=2012|p=35}} Tal com afirma el tintinòleg [[Michael Farr]], Hergé va escollir de forma bastant selectiva escenes senceres de l'assaig de Douillet, entre elles les eleccions manipulades, quasi idèntiques a les descrites pel diplomàtic.{{sfn|Farr|2001|pp=12–14}} La manca de coneixement sobre la Unió Soviètica d'Hergé dóna lloc a molts errors conceptuals i la història conté referències als plàtans, la [[Royal Dutch Shell|benzina Shell]] i les galetes [[Huntley i Palmers]], quan cap dels quals existien a la Unió Soviètica en aquell temps {{sfn|Theobald|2004|p=83}} També va cometre errors en els noms russos, afegint la típica terminació [[idioma polonès|polonesa]] ski en lloc del seu equivalent [[Idioma rus|rus]] vitch.{{sfn|Farr|2001|p=19}}

En la creació del País dels soviets, [[Hergé]] es trobava influenciat per les darreres innovacions del món del còmic. Admetia particularment la influència del dibuixant [[Alain Saint-Ogan]], creador del còmic [[Zig et Puce]], de qui es faria bon amic. També va ser influenciat pels còmics americans contemporanis que el periodista [[Léon Degrelle]] li havia enviat a Bèlgica des de Mèxic, on va estar destinat per informar sobre la [[Guerra Cristera]]. Entre aquests s'hi trobaven ''Bringing Up Father'' de [[George McManus]], ''Krazy Kat'' de [[George Herriman]] i ''Katzenjammer Kids'' de [[Rudolph Dirks]].{{sfn|Lofficier|2002|p=18}}{{sfn|Lofficier|2002|1p=18}}{{sfn|Farr|2001|p=18}} Farr destaca la influència del cinema contemporani en aquest còmic, indicant similituds entre les escenes de persecució i les pel·lícules dels [[Keystone Cops]], amb les pel·lícules de [[Buster Keaton]] com [[El maquinista de la General]] i amb les imatges [[Expressionisme|expressionistes]] que es troben en l'obra de directors com [[Fritz Lang]]. Farr resumeix aquesta influència comentant: Com un dels pioners del còmic, Hergé no tenia por de recórrer a un mitjà modern per a desenvolupar-ne un altre.{{sfn|Farr|2001|p=17}}

=== Publicació ===
[[Fitxer:Le petit vingtième 15 mai 1930.jpg|250px|thumb|Edició de ''[[Le Petit Vingtième]]'' del 15 de maig de 1930, amb una fotografia de [[Tintín]] personificat amb dedicatòria als seus lectors.]]
Abans que el còmic sortís publicat, va sortir un anunci en l'edició del [[4 de gener]] de [[1929]] de ''Le Petit Vingtième'' {{sfn|Farr|2001|p=12}}, proclamant: Com sempre disposats a satisfer els nostres lectors i mantenir-los al dia en assumptes exteriors, hem enviat Tintín, un dels nostres millors periodistes, a la Rússia soviètica. La il·lusió de presentar Tintín com un veritable reporter del diari, i no com un personatge de ficció, va ser remarcada pel fet que la tira no era una sèrie de dibuixos, sinó que estava composta per fotografies suposadament fetes durant l'aventura de Tintín.{{sfn|McCarthy|2006|p=3}} Benoît Peeters, el biògraf d'Hergè, creu es tracta d'una broma privada entre el personal de ''Le Petit Vingtième'', al·ludint al fet que Hergé originalment havia estat contractat com a periodista gràfic, una feina que mai va fer.{{sfn|Peeters|2012|p=35}} El crític literari Tom McCarthy compara també aquest enfocament amb el de la literatura europea del [[segle XVIII]], que sovint presenta narracions de ficció com de no ficció.{{sfn|McCarthy|2006|pp=4–6}}

El primer lliurament de Tintín al país dels soviets va aparèixer a l'edició del 10 de gener de 1929 de ''Le Petit Vingtième'', i va sortir setmanalment fins al 8 de maig de 1930.{{sfn|Assouline|2009|p=19, 24}} {{sfn|Farr|2001|p=12}}{{sfn|Lofficier|2002|p=21}} Hergé no planeja el desenvolupament de la història, sinó que improvisava noves situacions setmanalment, per la qual cosa Jean-Marc i Randy Lofficier observen que tant pel qua fa a la història i la il·lustració, Hergé estava aprenent el seu ofici davant els ulls dels lectors.{{sfn|Lofficier|2002|pp=22–23}} Hergé admetia que la feina pecava d'una certa urgència, dient: ''Le Petit Vingtième'' sortia dimecres a la nit, i sovint aquell mateix dia no tenia ni idea de com aconseguiria fer sortir Tintín de la difícil situació en la què l'havia ficat la setmana anterior.{{sfn|Thompson|1991|p=33}} Michael Farr considera aquest fet prou evident, assenyalant que molts dibuixos eren simples, rudimentaris, i precipitats i no tenien la polidesa i refinament que Hergé desenvoluparia més endavant. En contrast, creu que certes vinyetes eren d'alta qualitat i que mostren l'extraordinària capacitat com a dibuixant d'Hergé.{{sfn|Farr|2001|p=15}}

La història va ser un èxit immediat entre els seus joves lectors. Com Harry Thompson comenta, la trama hauria estat força popular entre els pares belgues, explotant el seu sentiment [[Anticomunisme|anti-comunista]] i alimentant els seus temors respecte als russos.{{sfn|Thompson|1991|p=33}} La popularitat de la sèrie va dur Wallez a organitzar trucs publicitaris per augmentar-ne l'interès. El primer d'ells va ser la publicació el [[dia d'enganyar]] d'una carta falsa que pretenia provenir de l'[[OGPU]] (Policia secreta soviètica), que confirmaria l'existència de Tintín, i advertia que si el diari no cessava en la publicació d'aquests atacs contra els soviètics i el proletariat revolucionari rus, tots moririen molt aviat. {{sfn|Peeters|1989|27}}{{sfn|Peeters|2012|pp=38–39}}

El segon va ser un acte publicitari, suggerit pel periodista Charles Lesne, que va tenir lloc el dijous 8 maig de 1930. En aquell dia, Lucien Pepermans, un amic d'Hergé de 15 anys, que tenia característiques similars a Tintín, va arribar a l'estació de tren de [[Gare du Nord]] a [[Brussel·les]] a bord de l'express de [[Lieja]] provinent de [[Moscou]], vestit amb vestit rus com Tintín i acompanyat d'un gos blanc. Els dos van ser rebuts per una multitud de fans que els victorejaren. El portaren en limusina fins a les oficines de ''Le Vingtième Siècle'', on van ser rebuts una gernació, en gran part dels [[Boy Scouts|Boy Scouts Catòlics]]. Pepermans va pronunciar un discurs al balcó de l'edifici i es van repartir diversos regals entre els fans.{{sfn|Goddin|2008|p=67|2a1=Peeters|2y=2012|2pp=39–40}}{{sfn|Filme Cărţi 14 January|2011}}

Des del 26 d'octubre de 1930, ''Tintín al país dels soviets'' va ser republicat a la revista catòlica francesa ''[[Coeurs Vaillants]]'' (Cors Valents), recentment fundada per l'abat [[Gaston Courtois]]. Courtois havia viatjat a [[Brussel·les]] per reunir-se amb Wallez i Hergé per adquirir-ne els drets, malgrat això, posteriorment, pensant que els seus lectors no entendrien el sistema de [[Bafarada|bafarades]], afegí frases explicatives a sota de cada imatge. Això va enfurismar Hergé, qui va intervenir apassionadament sense èxit per aturar aquests afegits. De totes maneres aquesta publicació va ser molt significativa per iniciar la trajectòria internacional d'Hergé.{{sfn|Lofficier|2002|p=21}}{{sfn|Assouline|2009|p=26}}{{sfn|Peeters|2012|38}}

La història també va ser reproduïda en la seva versió original a l'''Echo illustré'', una revista suïssa setmanal, a partir de 1932. Reconeixent la viabilitat comercial de la història, Wallez la va publicar en forma de llibre el setembre de 1930 a ''Éditions du Petit Vingtième'' amb seu a Brussel·les, amb un tiratge de 10.000 exemplars, a un preu de vint francs cadascun.ref{{ref-web | títol = Echo Magazine a 80 ans|url=http://www.echomagazine.ch/index.php?option=com_contentview=articleid=18Itemid=70|editor= Echo magazine| consulta = 17 juny 2013}}/ref{{sfn|Peeters|2012|p=40}} Els primers 500 exemplars van ser numerats i signats Hergé usant la firma de Tintín, i amb la impressió d'una pota de [[Milú]] dibuixada per la secretària de Wallez [[Germaine Kieckens]], qui més tard es va convertir en la primera dona d'Hergé.{{sfn|Peeters|1989|p=27}}{{sfn|Lofficier|2002|p=21}}{{sfn|Peeters|2012|p=41}}

=== Darreres publicacions ===
A partir del 1942, Hergé va començar redibuixar i pintar les seves obres anteriors de la sèrie de Tintin a l'editorial [[Casterman]], però va decidir no fer-ho per ''Tintín al país dels soviets'', pensant que la història era poc perfeccionada. Avergonyit per l'obra, va qualificar-la com una transgressió de joventut.{{sfn|Lofficier|2002|p=21}} Jean-Marc i Randy Lofficier creuen que un altre factor en la seva decisió podria haver estat la temàtica virulentament anti-marxista, que hauria estat impopular enmig de les creixents simpaties de l'[[Europa Occidental]] cap al [[marxisme]] en plena [[Segona Guerra Mundial]].{{sfn|Lofficier|2002|p=21}}

A mesura que ''[[Les aventures de Tintín]]'' guanyaven popularitat a l'Europa occidental alguns dels llibres més rars es van convertir en objectes de col·leccionista, l'edició original de ''Tintín al país dels soviets'' es va tornar molt cotitzada. Com a resultat, [[Studios Hergé]] va publicar-ne 500 exemplars numerats amb motiu del seu 40è aniversari el 1969.{{sfn|Peeters|1989|p=27}} Això va estimular-ne encara més la demanda, cosa que portà a la producció d'edicions pirates de qualitat mediocre que van ser venudes a preus molt elevats.{{sfn|Peeters|1989|p=27}} Per aturar aquest comerç il·legal, Hergé va acceptar-ne una reedició el 1973 com a part de la col·lecció ''Archives Hergè'', on va aparèixer en un volum recollit al costat de ''[[Tintín al Congo]]'' i ''[[Tintín a Amèrica]]''. Com que seguien venent-se'n còpies il·legals, Casterman en publicà una reedició en facsímil de l'original l'any 1981.{{sfn|Peeters|1989|p=27}} Al llarg de la següent dècada, va ser traduït a nou idiomes {{sfn|Theobald|2004|p=83}} amb diverses republicacions al llarg de la dècada dels 80 i 90.{{sfn|BBC News 10 January|1999}}

El sociòleg [[John Theobald]] va assenyalar que a la dècada de 1980, la trama del llibre s'havia convertit en social i políticament acceptable al món occidental enmig d'una intensificació de la [[Guerra Freda]] i l'augment de l'hostilitat cap al marxisme i el socialisme provocada per les polítiques de [[Ronald Reagan]]. Aquest clima cultural va permetre que aparegués en els prestatges dels hipermercats com a literatura infantil adequada per al nou mil·lenni.{{sfn|Theobald|2004|p=83}} Aquesta mateixa temàtica n'ha impedit la publicació a la [[República Popular de la Xina]], on és l'única aventura que no ha estat mai publicada oficialment.{{sfn|Bougon|2010}}

== Recepció de la crítica ==
[[Fitxer:Benoit Peeters 20100329 Salon du livre de Paris 3.jpg|thumb|[[Benoît Peeters]], biògraf d'[[Hergé]] considera que ''El país dels soviets'' és estranyament divertida però clarament la seva pitjor obra. És difícil imaginar un debut menys prometedor.]]
En el seu estudi sobre el llegat cultural i literari de [[Brussel·les]], André De Vries va destacar que Tintín al país dels soviets era simple comparat amb els estàndards posteriors d'Hergé, en tots els sentits de la paraula.{{sfn|De Vries|2003|p=77}} [[Simon Kuper]] del ''[[Financial Times]]'' va criticar tant ''El país dels soviets'' com ''[[Tintín al Congo]]'' qualificant-les com les pitjors de les aventures de Tintín, lamentant que estaven mal dibuixades i pràcticament no tenien guió.{{sfn|Kuper|2011}} El sociòleg John Theobald de la [[Southampton Solent University|Universitat de Southampton]] argumentava que Hergé no tenia interès a servir de font d'informació objectiva sobre la Unió Soviètica, sinó que només volia adoctrinar els seus lectors contra el marxisme, i que, per això, representa els bolxevics organitzant [[Frau electoral|fraus electorals]], matant enemics i robant el blat del poble.{{sfn|Theobald|2004|p=83}} Segons el crític literari Jean-Marie Apostolides de la [[Universitat de Stanford]], Hergé representà els bolxevics com el mal absolut, però era incapaç de comprendre com havien arribat al poder, quins eren els seus punts de vista polítics. Això significava que Tintin tampoc ho comprenia, i observava el món de la misèria soviètica i lluitava contra els bolxevics, sense ser capaç d'organitzar una contrarevolució eficaç.{{sfn|Apostolidès|2010|p=18}} El crític literari Tom McCarthy descriu la trama com bastant simple i critica la representació dels bolxevics com una pantomima simplista.{{sfn|McCarthy|2006|p=7}}

El biògraf d'[[Hergé]], [[Benoît Peeters]] és molt crític amb les il·lustracions de les primeres pàgines a la història, que assegura que es troben entre les pitjors del dibuixant. És difícil imaginar un debut menys prometedor per a un treball destinat a tal grandesa.{{sfn|Peeters|2012|p=35}} Creu que Tintín era un [[existencialisme|existencialista]] una espècie de [[Jean-Paul Sartre]] que només existeix a través de les seves accions, que funciona simplement com un fil narratiu a través de la història.{{sfn|Peeters|2012|p=37}} Segons la seva opinió, l'absurditat de la història és la seva millor característica, el rebuig dels escenaris plausibles a favor d'una aproximació estranya però divertida, com quan [[Tintin]] és congelat i posteriorment fos, o quan [[Milú]] es disfressa de tigre per espantar un tigre de veritat.{{sfn|Peeters|2012|p=37}}

Coincidint amb l'estrena de ''[[Les aventures de Tintín: El secret de l'Unicorn]]'', pel·lícula dirigida el 2011 per [[Steven Spielberg]], la [[British Broadcasting Corporation|BBC]] va encarregar un documental dedicat a ''Tintín al país dels soviets'' en què el periodista Frank Gardner, que considera que Tintin va ser l'heroi de la seva adolescència, visita [[Rússia]] per defensar l'exactitud de la narració d'Hergé sobre els abusos soviètics als [[drets humans]]. Va emetre's el 30 d'octubre de 2011 a [[BBC Two]].{{sfn|BBC News 24 October|2011}}{{sfn|Butcher|2011}} Gardner va analitzar l'experiència en un article per al diari conservador [[Daily Mail]], en què va afirmar que, després d'una primera lectura del còmic, pensava que el dibuix era simple i la trama improbable.{{sfn|Gardner|2011}} David Butcher criticant el documental per la [[Radio Times]], opinà que el viatge de Gardner era avorrit comparat amb l'aventura del còmic, però en lloava alguns grans moments, com l'escena en què Gardner va provar un descapotable [[Amilcar CGSS]] de 1929, com el que Tintín condueix en l'aventura.{{sfn|Butcher|2011}}

== Referències ==
{{referències|5}}

== Bibliografia ==
* {{ref-llibre |ref= harv | títol = The Metamorphoses of Tintin, or Tintin for Adults | cognom = Apostolidès | nom = Jean-Marie | enllaçautor = Jean-Marie Apostolidès |others=Jocelyn Hoy (traductor) | any = 2010 | any original = 2006 | editorial = Stanford University Press | lloc = Stanford |isbn= 978-0-8047-6031-7}} 
* {{ref-llibre |ref= harv | títol = Hergé, the Man Who Created Tintin | cognom = Assouline | nom = Pierre |others=Charles Ruas (translator) | any = 2009 | any original = 1996 | editorial = Oxford University Press | lloc = Oxford i Nova York |isbn= 978-0-19-539759-8}} 
* {{ref-notícia |ref=harv | cognom = Bougon | nom = Francois | títol = Tintin embarks on new adventure in China |url=http://www.google.com/hostednews/afp/article/ALeqM5jsxqVECbACgd0eKroKegQGfavOng |obra=AFP | data = 14 gener 2010 | urlarxiu = http://www.webcitation.org/6Fo28ib0T | dataarxiu = 11 abril 2013}} 
* {{ref-notícia |ref=harv | cognom = Butcher | nom = David | títol = Tintin's Adventure with Frank Gardner |url=http://www.radiotimes.com/episode/nmcrp/tintin%27s-adventure-with-frank-gardner |obra=Radio Times | any = 2011 | urlarxiu = http://www.webcitation.org/6Fo7fBpiz | dataarxiu = 11 abril 2013}} 
* {{ref-llibre |ref= harv | títol = Brussels: A Cultural and Literary History | cognom = De Vries | nom = André | any = 2003 | editorial = Signal Books Limited | lloc = Oxford |isbn= 1-902669-46-0}} 
* {{ref-llibre |ref= harv | títol = Tintin: The Complete Companion | cognom = Farr | nom = Michael | enllaçautor = Michael Farr | any = 2001 | editorial = John Murray | lloc = Londres |isbn= 978-0-7195-5522-0}} 
* {{ref-notícia |ref=harv | cognom = Gardner | nom = Frank | títol = Blistering barnacles! It's Tintin and the evil Bolsheviks: It's a mystery worthy of the great boy reporter himself. Why was Herge's first book kept hidden for 60 years? |url=http://www.dailymail.co.uk/news/article-2052361/Blistering-barnacles-Its-Tintin-evil-Bolsheviks-Its-mystery-worthy-great-boy-reporter-Why-Herges-book-kept-hidden-60-years.html |obra=Daily Mail | data = 23 octubre 2011 | urlarxiu = http://www.webcitation.org/6Fo8zvFAk | dataarxiu = 11 abril 2013}} 
* {{ref-llibre |ref= harv | títol = The Art of Hergé, Inventor of Tintin: Volume I, 1907–1937 | cognom = Goddin | nom = Philippe | enllaçautor = Philippe Goddin |others=Michael Farr (traductor) | any = 2008 | editorial = Last Gasp | lloc = San Francisco |isbn= 978-0-86719-706-8}} 
* {{ref-llibre |ref= harv | títol = Comics in French: The European Band Dessinée in Context | cognom = Grove | nom = Laurence | any = 2010 | editorial = Berghahn Books | lloc = Estats Units |isbn= 978-1-84545-588-0}} 
* {{ref-llibre |ref= harv | títol = Tintin in the Land of the Soviets | cognom = Hergé | enllaçautor = Hergé | any = 1999 | any original = 1930 |others=Leslie Lonsdale-Cooper and Michael Turner (translators) | editorial = Methuen Children's Books | lloc = London |isbn= 978-0-416-19765-5}} 
* {{ref-notícia |ref=harv | cognom = Kuper | nom = Simon | títol = Tintin and the war |url=http://www.ft.com/cms/s/2/2f9b1552-faa5-11e0-8fe7-00144feab49a.html#axzz2QBddlRpQ |obra=Financial Times | data = 11 octubre 2011 | urlarxiu = http://www.webcitation.org/6Fo7XN3Io | dataarxiu = 11 abril 2013}} 
* {{ref-llibre |ref= harv | títol = The Pocket Essential Tintin | cognom1 = Lofficier| nom1 = Jean-Marc | cognom2 = Lofficier| nom2 = Randy | any = 2002 | editorial = Pocket Essentials | lloc = Harpenden, Hertfordshire |isbn= 978-1-904048-17-6}} 
* {{ref-llibre |ref= harv | títol = Tintin and the Secret of Literature | cognom = McCarthy | nom = Tom | enllaçautor = Tom McCarthy (writer) | any = 2006 | editorial = Granta | lloc = Londres |isbn= 978-1-86207-831-4}} 
* {{ref-llibre |ref= harv | títol = Tintin and the World of Hergé | cognom = Peeters | nom = Benoît | enllaçautor = Benoît Peeters | any = 1989 | editorial = Methuen Children's Books | lloc = Londes |isbn= 978-0-416-14882-4}} 
* {{ref-llibre |ref= harv | títol = Hergé: Son of Tintin | cognom = Peeters | nom = Benoît |others=Tina A. Kover (translator) | any = 2012 | any original = 2002 | editorial = John Hopkins University Press | lloc = Baltimore, Maryland |isbn=978-1-4214-0454-7}}
* {{ref-llibre |ref= harv | títol = The Media and the Making of History | cognom = Theobald | nom = John | any = 2004 | editorial = Ashgate| lloc = Farnham, Surrey |isbn= 978-0-7546-3822-3}} 
* {{ref-llibre |ref= harv | títol = Tintin: Hergé and his Creation | cognom = Thompson | nom = Harry | enllaçautor = Harry Thompson | any = 1991 | editorial = Hodder and Stoughton | lloc = Londres |isbn= 978-0-340-52393-3}} 
* {{ref-notícia |ref={{sfnref|BBC News 10 January|1999}} | títol = Tintin's 70 years of adventure |url=http://news.bbc.co.uk/2/hi/entertainment/252066.stm |obra=BBC News | data = 10 gener 1999 | urlarxiu = http://www.webcitation.org/6GMyb9fVP | dataarxiu = 4 maig 2013}} 
* {{ref-notícia |ref={{sfnref|BBC News 24 October|2011}} | títol = The mystery of Tintin's first adventure |url=http://www.bbc.co.uk/news/world-europe-15439963 |obra=BBC News | data = 2 octubre 2011 | urlarxiu = http://www.webcitation.org/6Fo5Cogs4 | dataarxiu = 11 abril 2013}} 
* {{ref-web |ref={{sfnref|Filme Cărţi 14 January|2011}} | títol = Tintin au pays des soviets | url=http://filme-carti.ro/carti/tintin-au-pays-des-soviets-de-herge-ii-6140 |obra=Filme Cărţi | data = 14 gener 2011 | urlarxiu = http://www.webcitation.org/6GN0LVkV1 | dataarxiu = 21 abril 2013}} {{ro}}

== Enllaços externs ==
* [http://tintinoleg.blogspot.com.es/2012/04/tintin-al-pais-dels-soviets.html {{PAGENAME}}] al ''Racó del Tintinòleg''
* [http://us.tintin.com/adventures/tintin-in-the-land-of-the-soviets/ {{PAGENAME}}] al lloc web oficial de Tintin 
* [http://www.tintinologist.org/guides/books/01soviets.html {{PAGENAME}}] a Tintinologist.org 
* [http://www.youtube.com/watch?v=rXsx7TmD01g {{PAGENAME}}] a YouTube {{es}}

{{Tintín}}
{{Article de qualitat}}
{{ORDENA:Tintin Al Pais Dels Soviets}}

[[Categoria:Àlbums de Tintín|País dels soviets]]
[[Categoria:1930]]
[[Categoria:Obres literàries de la dècada del 1930]]
[[Categoria:Articles de qualitat d'art]]
[[Categoria:Traduccions que són articles de qualitat]]

{{Enllaç AD|en}}</text>
      <sha1>g2q64valzkudxjwg4i42hm92tuqvavt</sha1>
      <model>wikitext</model>
      <format>text/x-wiki</format>
    </revision>
  </page>