<page>
    <title>Camuflatge militar</title>
    <ns>0</ns>
    <id>1019593</id>
    <revision>
      <id>13488609</id>
      <parentid>12940943</parentid>
      <timestamp>2014-05-28T20:10:50Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: mitjans segle</comment>
      <text>[[Fitxer:Marine sniper ghillie suit.JPG|thumb|300px|right|'''Camuflatge militar''': equip de franctirador]]
El '''camuflatge militar''' és la tècnica de disfressar objectes, vehicles o tropes tot mimetitzant-los amb el terreny circumdant per tal d'ocultar-los a la detecció i identificació de l'enemic. Això es pot fer per dues vies:
* cobrint allò que hom vol dissimular amb objectes naturals (per exemple, vegetació) o fabricats (per exemple, xarxes sobre emplaçaments artillers).
* mitjançant colors pintats (en [[artilleria|peces artilleres]], [[tanc]]s, [[Equipament militar individual|equipament]], etc.) o estampats (en [[Uniforme militar|uniformes]]) que es corresponen amb el medi, sovint en dissenys que dissimulen la forma.

== Tipologia dels uniformes de camuflatge ==
En el cas concret dels uniformes, l'ús del camuflatge és pertinent en tres grans tipus de medi:
* jungla tropical, muntanyes i boscos temperats, etc.: ací s'usa la forma de camuflatge més típica i amb què està més familiaritzat el gran públic: colors diversos aplicats aleatòriament en taques, clapes o, més modernament, pics, sobre fons uniforme (per exemple, clapes negres, marrons i grogues sobre fons verd oliva) o ocupant la totalitat de l'espai. En aquesta tipologia s'inclouen [[patró mimètic|patrons]] cèlebres com el ''[[telo mimetico]]'' italià, el ''[[lleopard (camuflatge)|léopard]]'' francès, el ''[[Flecktarn]]'' alemany, el ''[[DPM|disruptive pattern]]'' britànic, el ''woodland'' estatunidenc, l'''[[Alpenflage]]'' suís, etc. Alguns exèrcits del Pacte de Varsòvia (Polònia, Txecoslovàquia, RDA) havien emprat camuflatge [[patró pluvial|pluvial]], a base de curts traços verticals sobre fons llis. 
* neu: al principi s'hi usaven uniformes completament blancs; a partir dels anys seixanta es tendeix a afegir-hi taques o clapes fosques, en atenció a la presència sovintejada d'elements naturals foscos (rocs, vegetació) en medis nevats. També s'usen uniformes reversibles, de camuflatge nival per una banda i monocolors per l'altra. 
* desert: tradicionalment es considerava que per a mimetitzar-se en medis desèrtics n'hi havia prou amb usar uniformes monocolors en [[Caqui (color)|caqui]] o en tons sorrencs; en l'actualitat s'hi usen uniformes de camuflatge pròpiament dits, a base de clapes de tons caqui, marronosos o ocres, en atenció a la presència de tons diferents de sorra, ombres, etc.

gallery
Fitxer:8inchHowitzerMk1SommeJuly11916.jpg|Artilleria britànica camuflada amb xarxa mimètica (1916)
Fitxer:Renault FT17 IMG 8406.jpg|Tanc Renault FT amb pintura de camuflatge (Primera Guerra Mundial)
Fitxer:Brow-armor.jpg|Casc alemany de la Primera Guerra Mundial amb pintura de camuflatge (vers 1916)
Fitxer:Chinese soldiers poorly armed.jpg|Soldats xinesos (vers 1940) camuflats amb vegetació
Fitxer:British Soldier  Lee Enfield.jpg|Soldat britànic de la Segona Guerra Mundial amb xarxa mimètica al casc suportant camuflatge vegetal (reconstrucció) 
Fitxer:1er CEPML.jpg|Paracaigudistes francesos en uniforme de camuflatge (vers 1953) durant la Guerra d'Indoxina
Fitxer:Mattocking.jpg|Soldat en uniforme de camuflatge a clapes 
Fitxer:Grenadierausrüstung.jpg|Uniforme de camuflatge suís m. 1990
Fitxer:Rogatywka-polowa.JPG|''Czapka'' de campanya polonesa m. 1960 amb camuflatge ''[[Moro (camuflatge)|moro]]''
Fitxer:Kampfhelm (Innen).jpeg|Casc alemany m. 92 amb funda mimètica
Fitxer:RIAN archive 62126 Scouts During Second World War.jpg|Soldats soviètics amb camuflatge nival (Stalingrad, 1942) 
Fitxer:Firing M203 near FOB Mehtar Lam.jpg|Soldats estatunidencs amb camuflatge desèrtic (2010)
/gallery

== Història ==
Tradicionalment els [[Uniforme militar|uniformes]] eren de colors llampants, cosa necessària per a identificar les tropes a distància en camps de batalla greument enfosquits pels trets de pólvora negra. A partir de mitjan segle XIX, amb el desenvolupament dels [[Fusell (arma)|fusells]] de repetició (de llarg abast efectiu i cadència considerable) i la generalització de la [[pólvora]] blanca, els uniformes llampants passaren a ésser contraproduents, perquè feien els soldats altament vulnerables al foc enemic. Entorn de 1910 tendí a generalitzar-se l'ús d'uniformes monocolors de to neutre o discret ([[Caqui (color)|caqui]], [[gris]], [[verd oliva]]...) amb l'objectiu de mimetitzar-se amb l'entorn. 

El camuflatge pròpiament dit sorgí durant la [[Primera Guerra Mundial]], en forma de motius pintats sobre peces artilleres, tancs, avions i, fins i tot, vaixells (en què l'objectiu era dificultar la identificació de la velocitat). Les unitats de xoc alemanyes es pintaven el [[casc]] amb motius geomètrics multicolors. També apareixen les [[xarxa mimètica|xarxes mimètiques]] per a emplaçaments artillers, així com altres formes d'ocultació (per exemple, posts d'observació reproduint amb tota exactitud un arbre prèviament retirat). Mentrestant, el mot ''camouflage'', format en francès el 1914 mateix, era adaptat en multitud de llengües.

El camuflatge tingué un desenvolupament molt important durant la [[Segona Guerra Mundial]], en què alguns exèrcits (Itàlia, Alemanya, Regne Unit, URSS, Finlàndia, EUA...) comencen a aplicar-lo als uniformes en medis determinats (bosc, neu) o per a usos especialitzats ([[franctirador]]s). Independentment del color usat a la metròpoli, tots els exèrcits vesteixen de caqui al desert, i tendeixen als tons verdosos a la jungla. En medi tropical esdevé habitual de camuflar les lligadures amb fullatge, i apareix la [[xarxa mimètica]] per a facilitar-ho al [[casc]]. Augmenta l'ús de la [[funda mimètica]] (aplicació del camuflatge al casc mitjançant una funda amb motius camuflats, en comptes de pintant-lo directament). 

D'ençà la segona postguerra mundial el camuflatge s'ha diversificat i sofisticat enormement en tots els camps d'aplicació, si bé fins als anys noranta generalment es reservà per a casos molt específics: d'una banda, per a operacions en jungla, al tercer món (tropes colonials, exèrcits d'alliberament); d'altra banda, i pel que fa a Europa, n'usaven tan sols certes tropes d'elit (paracaigudistes, infanteria naval, etc.) actuants en medis boscosos, o bé les tropes de muntanya en medis nevats. Els exèrcits italià i suís es compten entre els pioners a adoptar el camuflatge com a forma bàsica d'uniforme de campanya (''telo mimetico'' italià, 1951-1975, i ''Alpenflage'' suís, 1957-1990). S'hi encavalquen la RFA i alguns dels exèrcits del Pacte de Varsòvia (precisions més avall). 

A partir dels anys noranta els uniformes de camuflatge esdevenen la forma bàsica d'uniforme de campanya a la majoria d'exèrcits del món. N'existeixen multitud de [[patró mimètic|patrons]], famílies de patrons, variants i, no cal dir-ho, de models concrets, que parteixen, sobretot, de les pautes adoptades per les grans potències; la diversitat es multiplica, encara, per matisos de to segons fabricants i lots, desgast de la roba, etc. De tota manera, i atesa aquesta generalització del camuflatge, avui dia ha esdevingut difícil distingir a primera vista els exèrcits per l'uniforme de campanya, fins i tot per als especialistes.

== Ús civil ==

En les darreres dècades s'ha posat de moda entre els civils l'ús de roba de camuflatge, militar o d'estil militar. N'usen sovint els [[caça]]dors, per motius pràctics, i, per motius estètics, se'n porta amb indumentària informal, de temps lliure o de carrer. 

 

== Bibliografia ==
* Borsarello, J.F. ''Camouflage uniforms of European and NATO armies, 1945 to the present''. Atglen: Schiffer Publishing, cop. 1999. (Schiffer military history) ISBN 0-7643-1018-6 
* Brayley, Martin J. ''Camouflage uniforms: [international combat dress 1940-2010]''. Ramsbury: The Crowood Press, 2009. ISBN 978-1-84797-137-1

== Enllaços externs ==
{{Commonscat|Military camouflage}}

[http://camopedia.org/index.php?title=Main_Page Camopedia, l'enciclopèdia universal del camuflatge militar]

== Vegeu també ==
* [[Funda mimètica]]
* [[Patró mimètic]]
* [[Xarxa mimètica]]

{{Enllaç AB|en}}

[[Categoria:Seguretat i defensa]]
[[Categoria:Camuflatge militar]]</text>
      <sha1>tdr721m2qiuhfh2zj3kbk7s2lei8auu</sha1>
      <model>wikitext</model>
      <format>text/x-wiki</format>
    </revision>
  </page>