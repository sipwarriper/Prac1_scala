<page>
    <title>Cadira BKF</title>
    <ns>0</ns>
    <id>989751</id>
    <revision>
      <id>13966083</id>
      <parentid>13965278</parentid>
      <timestamp>2014-08-23T16:22:36Z</timestamp>
      <contributor>
        <username>Davidpar</username>
        <id>8396</id>
      </contributor>
      <text>{{Infotaula d'obra artística
| imatge = BKF Chair.jpg
| mida imatge = 300px
| imatge_externa = 
| títol = Cadira BKF
| altre idioma = 
| altre títol = 
| artista = Grupo Austral
| artista2 = 
| any = 
| estil = 
| material = 
| llargada = 91
| alçada = 79
| amplada = 67
| museu = Museu del Disseny de Barcelona
| ciutat = Barcelona
| coordenades = 
| imatge2 =
| mida imatge2 =
| peu imatge2 =
}}
La '''Cadira BKF''' és una [[cadira]] produïda el 1938-1939 pel [[Grupo Austral]], format per [[Antoni Bonet Castellana]], [[Juan Kurchan]] i [[Jorge Ferrari-Hardoyi]]. Aquesta cadira de repòs és potser un dels dissenys que més s'ha difós en exposicions arreu del món ([[París]], [[Munic]], [[Buenos Aires]], [[Tòquio]], [[Londres]], [[Amsterdam]], [[Brussel·les]], [[Ulm]], [[Chicago]], [[Nova York]], [[Barcelona]], etc.), i ha assolit un nombre inusitat de produccions. 

Ja el [[1959]] la revista estatunidenca [[Fortune (revista)|Fortune]] la situava entre els cent millors dissenys, i en gran part la seva fortuna provenia del fet que el 1943 n'hagués adquirit un exemplar el [[Museum of Modern Art de Nova York]], quan [[Edgar Kaufmann, Jr.]], era director del ''Department of Industrial Design'', i entrés des de llavors la col·lecció com a ''Hardoy Chair''. 

Les grans referències bibliogràfiques són al mateix temps una nova prova del succés d'aquest disseny, considerat ara com ara un dels clàssics, i això també ha representat que les imprecisions –nom, autor i lloc d'origen– es multipliquessin i difonguessin d'un mitjà a un altre.

== Història ==
La cadira va ser dissenyada per tres arquitectes: el català [[Antoni Bonet]] i dos argentins, [[Juan Kurchan]] i [[Jorge Ferrari-Hardoy]] de Buenos Aires. Són tres arquitectes provinents de [[París]], en concret, de l'estudi de [[Le Corbusier]]. 

Al Buenos Aires dels anys trenta impulsen i creen el [[Grupo Austral]] (1938-1941) i la revista homònima ''Austral'' (1939) amb la voluntat d'aportar-hi el progrés del [[Moviment Modern]], des de la nova sensibilitat estètica rupturista que l'avantguarda havia provocat. 

L'experiència d'Antoni Bonet, format en el clima barceloní del [[GATCPAC]] (Grup d'Arquitectes i Tècnics Catalans per al Progrés de l'Arquitectura Contemporània) i de la poètica surrealista d'[[ADLAN]] (Amics de l'Art Nou), serà decisiva per impulsar aquest grup, així com l'esperit de col·lectiu. La [[cadira]], denominada amb les sigles dels autors BKF, apareix en aquest context on l'acció de grup vol sintonitzar amb el que des d'[[Europa]] han anat proclamant les avantguardes.

Es dóna a conèixer a través de la revista Austral, al mes d'octubre de 1939, on s'assenyala que es tracta d'un moble ''Modelo Austral''. És, doncs, el producte d'un col·lectiu que de manera emblemàtica pren aquell mateix esperit que havia inspirat, a [[Catalunya]], els ''models GATCPAC''.

== Prestacions==
BKF és una cadira de repòs que conjuga una gran síntesi constructiva de materials, una gran simplicitat estructural i una recerca formal basada en la sinuositat de formes en suspensió. 

El prototip es basa en dos elements molt simples: l'estructura, resolta en tub de [[ferro]] de construcció de 12 mm –són dues peces simètriques soldades on s'entrecreuen; després s'ha emprat el ferro calibrat molt més llis i adherent per ser pintat– i, la part flexible de seient i respatller fusionats i tibats a manera de membrana que s'encaixa en els extrems de la curvatura del tub. I en aquest cas és el [[cuir]] tallat i cosit en quatre parts el que s'adapta i es flecteix amb el pes del cos.

La simplicitat, linealitat i naturalitat del disseny de formes biomòrfiques –clarament vinculades amb la poètica surrealista– reposades i embolcallants que conviden a seure-hi, amaguen la precisió i la racionalitat del disseny que brinda l'angle d'inclinació dels ferros corbats.

Alguns autors han assenyalat que la cadira era una reinterpretació de ''[[Tripolina]]'', que l'enginyer britànic [[Joseph Beverly Fenby]] dissenyà el 1855; utilitzada pels oficials britànics i italians en les campanyes al [[Nord d'Àfrica]] i manufacturada per la [[Gold Medal Company]], obtingué un gran èxit i difusió. 

Certament, a l'agost de 1938 tingué lloc a Buenos Aires ''l'Exposición Italiana de Arte Decorativo'', i, presentada per la firma [[Paolo Viganó]], la Tripolina de Fenby –com ha assenyalat Ricardo Blanco– s'hi va exposar. Però entre una i altra cadira, hi ha una gran distància de concepte. El disseny de l'enginyer britànic és més pròxim al concepte de disseny funcional i utilitari de [[Henry Cole]], mentre que BKF ho és de tot el pòsit que l'avantguardisme havia fet seu, de manera que assoleix un valor veritablement escultòric.

==Còpies i diversitat de noms ==
La fortuna històrica i les circumstàncies en què se situa, després de la [[Segona Guerra Mundial]], contribuiran a modelar una nova estetització de l'objecte dissenyat fent-ne desaparèixer aquell esperit de grup que n'havia animat el disseny: el mític Modelo Austral. Així doncs, els diferents noms amb què se l'ha conegut també contribuiran a fer-ne fluctuar l'autoria. A través de la firma Knoll se la va anomenar ''Butterfly''; com a ''Hardoy Chair'' a partir d'ingressar a la col·lecció del MoMA i la difusió de l'historiador i dissenyador [[George Nelson]]; o també com ''Style AA'' –per la revista ''[[L'Architecture d'Aujord'hui]]''– ja que les inicials AA superposades es converteixen en la silueta de la cadira. A Catalunya se l'ha denominat ''Cadira Bonet'', mentre que a l'Argentina s'ha considerat un disseny exclusiu del país.

== Producció ==
La cadira va ser produïda per diverses empreses al llarg del segle XX:
* Grupo Austral, Buenos Aires, Argentina, 1938-1941
* ArteK-Pascoe Inc, Nova York, c. 1941-1947
* Knoll Associates Inc, Nova York, 1948-1975
* Pierre Guys, París, 1943-1953 
* Bestform, Barcelona, 1956-1983
* MYC, SA, Rubí, Barcelona, c. 1960-1979
* Stöhr Import Export GmbH, Alemanya a partir de 1982
* Ededis, SA, Mollet del Vallès, Barcelona a partir de 1991

== Presència a Museus ==
Un prototip d'aquesta cadira va entrar a formar part de la col·lecció del [[Museu de les Arts Decoratives]] el 1994 gràcies a una donació de Victòria Bonet.refVa ingressar al museu amb el número de registre MADB135.390/ref El 1998 el museu en va adquirir una versió recent.refVa ingressar al museu amb el número de registre MADB136.233/ref

== Premis i reconeixements ==
* Primer Premi, 1943, Primer Salón de Artistas Decoradores, Buenos Aires, Argentina
* Premi Comissió Nacional de Cultura, 1943, Buenos Aires, Argentina
* Premi Adquisició, 1944, [[Museum of Modern Art]], Nova York, Estats Units

== Referències ==
{{referències}}

== Bibliografia ==

* {{citar ref |cognom =Casanova |nom =Rossend |títol =Tamboret Frenesí. Col·lecció de disseny industrial |editorial = Ajuntament de Barcelona - Museu de les Arts Decoratives |lloc =Barcelona |data =2008 |pàgines = Catàleg en format digital |url =http://dhub-bcn.cat/coleccions/disseny_industrial_v2/pagina.htm |consulta = 29 gener 2012 |isbn =978-84-9850-132-2 |ref=#CASANOVA}}
* {{citar ref |cognom =Alzueta |nom =Miguel |títol =Grup Transatlàntic | publicació=De Diseño |editorial =El Croquis Editorial SA |lloc =Madrid |data =1986 |exemplar=núm. 8-9 |pàgines =p.20-23 |url = |isbn = }}
* {{citar ref |cognom =Benedito |nom =Ramón |títol =Lecciones de tecnodiseño | publicació = Diseño interior |editorial =Globus Comunicación SA |lloc =Madrid |data =1995 |exemplar=núm. 42 |pàgines = p. 22-23 |url = |isbn = }}
* {{citar ref |cognom =Capella |nom =Juli | cognom2 =Larrea | nom2 =Quim |títol =L'era del moble dissenyat. Moble català contemporani (1930-1993) |editorial =[[Departament de Cultura de la Generalitat de Catalunya]] / Editorial Electa |lloc =Barcelona |data =1994 |pàgines =p. 160 |url = |isbn = }}
*{{citar ref |cognom =Ddaa |nom = |títol =Catálogo de productos seleccionados para los premios Delta 1986 |editorial =Fundación BCD |lloc =Barcelona |data =1986 |pàgines =p.91, 101 |url = |consulta = |isbn = }}
*{{citar ref |cognom =Ddaa |nom = |títol =25 años de diseño industrial: los Premios Delta |editorial =[[Editorial Gustavo Gili]] |lloc =Barcelona |data =1986 |pàgines =p. 168 |url = |consulta = |isbn = }}
*{{citar ref |cognom =Ddaa |nom = |títol =Design Center Stuttgart |editorial =Stuttgart: Design Center Stuttgart des Landesgewerbeamts |lloc =Stuttgart |data =1987 |pàgines =p. 142 |url = |consulta = |isbn = }}
* {{citar ref |cognom =Ddaa |nom = |títol =19ª Bienal Internacional de Sâo Paulo: Catálogo general |editorial =Fundaçâo Bienal de Sâo Paulo |lloc = Sâo Paulo |data =1987 |pàgines = p. 333 |url = |isbn = }}
* {{citar ref |cognom =Ddaa |nom = |títol =Novedades internacionales de mobiliario, iluminación y complementos de las ferias de Milán y Valencia |publicació =Ardi |editorial =Editorial Formentera |lloc = Barcelona |exemplar=núm. 12 |data =novembre-desembre 1989 |url = |isbn = }}
* {{citar ref |cognom =Ddaa |nom = |títol =Diseño Industrial en España |editorial =[[Museo Nacional Centro de Arte Reina Sofía]] / Plaza  Janés |lloc =Madrid |data =1998 |pàgines =p. 274 |url =http://books.google.com/books?id=vRVsQgAACAAJ |isbn =978-84-8026-107-4 }}
* {{citar ref |cognom =Impi, Fundación BCD |nom =Ed |títol =Diseño en España |editorial =Creaciones Gráficas, SA |lloc = Madrid |data =1985 |pàgines = p. 83 |url = |isbn = }}
* {{citar ref |cognom =López Jara |nom =José |títol =Un Tamboret Frenesí. Transatlàntic 1984 - 1989 |editorial =Amics de les Arts i Joventuts Musicals |lloc =Terrassa |data =1989 |pàgines = p. 38, 64, 78-79 |url = |isbn = }}
* {{citar ref |cognom =Lorenzo |nom =Soledad |títol =Josep Novell y Josep Puig. Lámparas Morris | publicació =Diseño interior |editorial =Globus Comunicación SA |lloc =Madrid |data =1995 |exemplar= núm. 44 |pàgines =p. 48-51 |url = |isbn = }}
* {{citar ref |cognom =Lorenzo |nom =Soledad |títol =Josep Novell y Josep Puig. La fuerza de la unión | publicació =Diseño interior |editorial =Globus Comunicación SA |lloc =Madrid |data =1995 |exemplar= núm. 44 |pàgines =p. 52-53 |url = |isbn = }}
* {{citar ref |cognom =Vinyets |nom =Joan |títol =Mueble función, mueble objeto |editorial =Experimenta |exemplar=núm. 20 |lloc =Madrid |data =abril 1998 |pàgines =p. 181-184 |url = |isbn = }}
* {{citar ref |cognom =Puig |nom =Josep |títol =Taburete Frenesí |editorial =On Diseño |lloc =Barcelona |exemplar=250 |data = 2004|pàgines =p. 515-519 |url = |isbn = }}

== Enllaços externs ==
{{Commons|Category:Butterfly chair}}
* [http://dhub-bcn.cat/coleccions/disseny_industrial_v2/pagina.htm Col·lecció de Disseny Industrial del DHUB Barcelona]
* [http://anexosolanadelmar.blogspot.com/ imatges BKF ]


{{DHUB}}
[[Categoria:Cadires]]
[[Categoria:Dissenys catalans]]
[[Categoria:Disseny Hub Barcelona]]</text>
      <sha1>o9l66t8rl9sx1pm6edeyci7elr8e36x</sha1>
      <model>wikitext</model>
      <format>text/x-wiki</format>
    </revision>
  </page>