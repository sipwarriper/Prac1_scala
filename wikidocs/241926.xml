<page>
    <title>Mirra Alfassa</title>
    <ns>0</ns>
    <id>241926</id>
    <revision>
      <id>13829851</id>
      <parentid>13101535</parentid>
      <timestamp>2014-07-15T05:59:35Z</timestamp>
      <contributor>
        <username>PereBot</username>
        <id>118448</id>
      </contributor>
      <minor></minor>
      <comment>Robot inserta {{Autoritat}}</comment>
      <text>'''Mirra Alfassa''' ([[1878]] – [[1973]]), més coneguda com ''La Mare'', fou la companya espiritual de [[Sri Aurobindo]] ([[1872]] – [[1950]]).

== Els primers anys ==

Mirra Alfassa, nasqué a [[París]] el 21 de febrer de [[1878]], filla de Maurice Alfassa, turc, i de Mathilde Ismalaun, egípcia. En un ambient familiar més aviat pragmàtic i ateu, Mirra des de molt petita va començar a tenir diverses experiències interiors.

El 13 d'octubre de [[1897]], a l'edat de 19 anys, contrau matrimoni amb Henri Morisset, pintor impressionista amb taller a [[París]] per la qual cosa Mirra viurà en els anys següents el món artístic i intel·lectual del [[París]] de principis de segle. El seu fill André nasqué el 23 d'agost de [[1898]].

El [[1903]] comença a col·laborar en l'edició francesa de ''La Revista Còsmica'' que dirigeix Max Theon, famós [[ocultista]], al que acompanyarà a Tlemcem ([[Algèria]]) entre [[1905]] i [[1906]]. Sent Alma, dona de Theon, una notable mèdium, per a Mirra una època d'experiències ocultistes així com d'explicació del seu significat.

El [[1908]] es divorcia d'Henri Morisset i dos anys més tard, el [[1910]], contrau nou matrimoni amb Paul Richard, advocat, intel·lectual i polític, amb el qual anirà a [[Pondicherry]] ([[Índia]]) l'any 1914, amb motiu de la celebració d'eleccions generals a [[França]], a l'ésser [[Pondicherry]] capital de les colònies franceses a l'[[Índia]] i per tant districte electoral. A [[Pondicherry]] coneixerà a [[Sri Aurobindo]], quedant-se un any en aquesta ciutat. Torna a [[Europa]] i l'any [[1916]] marxa cap al [[Japó]] on viurà durant quatre anys, tornant a [[Pondicherry]] definitivament el 24 d'abril del [[1920]].

== Dins l'ashram de Pondicherry ==

Quan el [[1926]] [[Sri Aurobindo]] es retira de la vida pública, Mirra, a la que tots comencen a conéixer com ''La Mare'' pren cura de l'[[ashram]] fundat per [[Sri Aurobindo]] a [[Pondicherry]] que ella acabarà d'organitzar. Durant prop de cinquanta anys continuarà al capdavant de l'[[ashram]], dedicant-se a la cura i organització material i espiritual dels seus components. Funda l'''Escola Internacional d'Educació'', que infundeix una nova orientació al sistema educatiu. Durant la [[Segona Guerra Mundial]] va compartir amb [[Sri Aurobindo]] el decidit suport a la causa aliada. Després de la mort de [[Sri Aurobindo]] el [[1950]], La Mare es féu càrrec en solitari de la direcció i organització de l'[[ashram]] fins al moment de la seva mort el 17 de novembre del [[1973]].

== Obra escrita ==

La Mare pertany més aviat a una cultura oral i en conseqüència la major part de la seva obra consisteix en recopilacions de converses mantingudes amb els seus deixebles durant la seva vida quotidiana dins l'[[ashram]]. Escapen a aquest esquema dues obres: ''El Coneixement Suprem'' i ''Prayers and Meditations'' (''Pregàries i Meditacions''), diari escrit per La Mare entre novembre del [[1912]] i octubre del [[1937]].
 
Les activitats que es desenvolupen a l'[[ashram]] sota la seva iniciativa són diverses: Imparteix classes de francès als nens al mateix temps que els hi explica els fonaments del [[ioga]], el [[Ioga integral]], donant lloc a una recopilació titulada ''Conversations'' (''Converses''). Així mateix La Mare acostumava a donar flors als deixebles, atorgant a cadascuna d'elles un significat espiritual que posteriorment ha donat lloc a la recopilació titulada ''Les Flors i els seus Missatges''. Destaca entre aquestes recopilacions o transcripcions ''The Agenda'' (''L'Agenda''), conjunt de tretze volums que recullen les converses mantingudes amb el seu deixeble [[Satprem]].

== Auroville ==

Entre els projectes duts a terme per La Mare, destaca la ciutat-laboratori d'[[Auroville]], fundada el [[1968]], l'experiència de la qual se segueix desenvolupant en l'actualitat.

== Deixebles ==

L'experiència de la relació de La Mare amb els seus deixebles ha quedat plasmada en diversos escrits, a vegades sota forma de diaris personals, entre els quals poden citar-se: ''En aquest mateix terreny'', biografia de Nata; ''Attempt'' (''Intent''), biografia del seu deixeble nord-americà [[Auroarindam]]; ''The Agenda'' (''L'Agenda''), ja citada, de [[Satprem]]. Aquest darrer és autor de diversos llibres relacionats amb el ioga de [[Sri Aurobindo]] i de La Mare entre els quals destaca ''Sri Aurobindo or the Adventure of Consciousness'' (''Sri Aurobindo o l'aventura de la consciència'').
{{Autoritat}}
{{ORDENA:Alfassa, Mirra}}
[[Categoria:Parisencs]]
[[Categoria:Hinduisme]]</text>
      <sha1>rpygdcq9wy7osl1l96pn9a0mazvqww3</sha1>
      <model>wikitext</model>
      <format>text/x-wiki</format>
    </revision>
  </page>