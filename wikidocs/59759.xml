<page>
    <title>Rutènia</title>
    <ns>0</ns>
    <id>59759</id>
    <revision>
      <id>13568213</id>
      <parentid>13567459</parentid>
      <timestamp>2014-06-09T20:41:32Z</timestamp>
      <contributor>
        <username>Langtoolbot</username>
        <id>128552</id>
      </contributor>
      <minor></minor>
      <comment>Corregit: ampliament  àmpliament</comment>
      <text>[[Fitxer:Pan-Slavic flag.svg|thumb|right|Bandera històrica de Rutènia]]
'''Rutènia''' és un territori de l'est d'[[Europa]] que fou habitat pels [[pobles eslaus]] orientals, i també els diversos estats que hi van existir en el passat. En essència, el mot és una [[llatí|llatinització]] de l'antic [[topònim]] ''Rus'' (vegeu [[Rus' de Kíev]] o [[Rus' de Kíev]]), que correspon principalment al territori de la [[Ucraïna]] i la [[Bielorússia]] actuals. 

Actualment, el territori històric de Rutènia, a grans trets, inclou regions d'[[Ucraïna]], [[Bielorússia]], [[Rússia]], una petita part de l'[[Eslovàquia]] nord-oriental i una estreta franja de la [[Polònia]] oriental. Una part significativa d'aquest territori, entre els [[Carpats]] i el nord dels [[Balcans]], encara parla el [[rutè]], conjunt de llengües estretament emparentades amb l'[[ucraïnès]] i l'[[eslovac]].

A causa de la inestabilitat política que ha tingut sempre aquest territori, el terme Rutènia pot significar coses diferents depenent de qui l'apliqui, quan, per què i en quin període històric. Per tant, Rutènia pot designar les següents entitats, segons l'ordre cronològic:
* A l'alta edat mitjana, designava el [[Principat de Kíev]], o ''Rus'' de Kíev (segles [[segle IX|IX]]-[[segle XII|XII]]), fundat pels [[vareg]]s, un poble normand escandinau que era anomenat ''rus'' per les antigues tribus eslaves i fineses de l'època. Els individus d'aquest poble foren coneguts amb el nom llatí de ''Rut(h)eni'', i l'estat que controlaven, ''Rut(h)enia''.
* A la baixa edat mitjana, cap al [[segle XIV]] l'estat de Rus' s'havia desintegrat en diversos principats: els septentrionals ([[Vladímir-Súzdal]], [[Nóvgorod]] i, més tard, [[Moscòvia]], que en fou el territori hegemònic) continuaven essent coneguts amb el nom de ''Rus'' (d'aquí prové el nom actual de [[Rússia]]), però rarament eren anomenats ''Ruthenia'' en llatí, ja que mantenien pocs contactes amb el Papat a causa de les seves creences [[cristianisme ortodox|ortodoxes]]. En canvi, el principat meridional de [[Hàlitx-Volínia]], d'influència [[catolicisme|catòlica]], sí que era àmpliament conegut com a Rutènia; precisament en [[polonès]] aquests territoris meridionals són coneguts, respectivament, amb els noms de: 
** ''Ruś Biała'' o Rutènia Blanca, més endavant coneguda com a ''Rússia Blanca'' o [[Bielorússia]];
** ''Ruś Czarna'' o Rutènia Negra, part de l'actual Bielorússia;
** ''Ruś Czerwona'' o Rutènia Roja, que designava una estreta franja de [[Polònia]] ([[Przemysl (Polònia)|Przemysl]]) i part d'[[Ucraïna]] ([[Galítsia]]). Aquesta àrea s'anomenava el [[Voivodat de Rutènia]].
* A l'edat moderna, els bielorussos no s'autoreconeixien com a rutens, sinó com a ''litvins'', ja que vivien al [[Gran Ducat de Lituània]]; l'excepció en foren els bielorussos de la regió polonesa que abans de la [[Segona Guerra Mundial]] era coneguda com a ''Kresy Wschodnie'' o Fronteres de l'Est que, per no ser confosos amb els russos i repatriats des dels camps [[nazi]]s fins a la [[Unió Soviètica]], que s'havia annexat el territori bielorús de Polònia, s'anomenaven a ells mateixos rutens blancs. 
* Pel que fa a [[Ucraïna]], els habitants del territori [[Imperi Austrohongarès|austrohongarès]] de la [[Galítsia]] foren coneguts com a ''Ruthenen'' (rutens), per diferenciar-los dels russos (en [[alemany]] ''Russen''), ja que ells mateixos s'autoanomenaven ''rússini'', mot gairebé homòfon. A la fi del [[segle XIX]] i començament del [[segle XX|XX]] es va començar a estendre el nom d'''Ucraïna'' en substitució de Rutènia per designar els territoris rutens de l'[[imperi Rus]], i Rutènia va passar a designar només la Ucraïna occidental, que llavors pertanyia als austrohongaresos, una àrea al sud dels [[Carpats]], per la qual cosa fou coneguda com a [[Rutènia Carpàtica]] o [[Transcarpàcia]]. 
* Una part d'aquesta regió carpàtica fou incorporada a [[Txecoslovàquia]] entre les dues grans guerres europees i tractà de declarar la independència amb el nom de [[Carpatoucraïna]] al final de la [[Segona Guerra Mundial]]. La minoria rutena que va quedar a la Txecoslovàquia nord-oriental (a l'actual [[Eslovàquia]]) es va eslovaquitzar molt ràpidament, ja que la seva llengua és molt propera a l'[[eslovac]] i perquè la majoria no es volien identificar com a ucraïnesos, tal com va pretendre, a partir de [[1953]], el govern [[comunisme|comunista]] txecoslovac.


{{ORDENA:Rutenia}}	!--ORDENA generat per bot--
[[Categoria:Geografia històrica d'Europa]]</text>
      <sha1>kgsyk8n677mqijiq312d4asr2nb4w8h</sha1>
      <model>wikitext</model>
      <format>text/x-wiki</format>
    </revision>
  </page>